 icai amutu by Bharathidasan(in tamil script, unicode/utf-8 format)  Literary Works of Bharathidaasan ( Kanakasubbaratnam, 1891-1964)VI :  icai amutu (in Tamil Script, unicode/utf-8 format)புரட்சி கவிஞர் பாரதிதாசன் (கனகசுப்பரத்னம், 1891 - 1964) 
படைப்புகள் - VI: இசை அமுது   Etext Preparation and Proof-reading: Mr. P.K. Ilango, Erode, Tamilnadu, IndiaWeb version: K. Kalyanasundaram, Lausanne, SwitzerlandSource Acknowledgement: Icai amuthu by Bharathidasan, Published by Pari Nilayam, 184 Broadway, Chennai 600100. This webpage presents the Etext in Tamil script  but in Unicode encoding. To view the Tamil text correctly you need to set up the following: i). You need to have Unicode fonts containing Tamil Block (Latha,Arial Unicode MS, TSCu_Inaimathi, Code2000, UniMylai,...) installed on your computer and the OS capable of rendering Tamil Scripts (Windows 2000 or Windows XP). ii)Use a browser that is capable of handling UTF-8 based pages(Netscape >4.6, Internet Explorer 5) with the Unicode Tamil fontchosen as the default font for the UTF-8 char-set/encoding view. .© Project Madurai 2001Project Madurai is an open, voluntary, worldwide initiative devoted to preparation of electronic texts of tamil literary works and to distribute them free on the Internet. Details of Project Madurai are available at the website  https://www.projectmadurai.org/ You are welcome to freely distribute this file, provided this header page is kept intact. 
"icai amutu" by  Bharathidaasanபுரட்சி கவிஞர் பாரதிதாசனின் "இசை அமுது"    உள்ளுறை1.   காதல் பகுதி  1.01   வண்டிக்காரன் மின்பதிப்பு   1.02  மாடு மேய்ப்பவன்   மின்பதிப்பு   1.03  பாவோடும் பெண்கள்   மின்பதிப்பு   1.04 தறித்தொழிலாளி நினைவு	 )மின்பதிப்பு   1.05   உழவன் பாட்டு மின்பதிப்பு   1.06   உழத்தி	 மின்பதிப்பு   1.07   ஆலைத் தொழிலாளி  மின்பதிப்பு   1.08  இரும்பாலைத் தொழிலாளி  மின்பதிப்பு   1.09 கோடாலிக்காரன் மின்பதிப்பு   1.10 கூடைமுறம் கட்டுவோர் மின்பதிப்பு  1.11பூக்காரி	 மின்பதிப்பு   1.12 குறவர்  மின்பதிப்பு   1.13   தபாற்காரன்மின்பதிப்பு   1.14 சுண்ணாம்பிடிக்கும் பெண்கள்  மின்பதிப்பு   1.15   ஓவியக்காரன் மின்பதிப்பு   1.16   இன்பம்	 மின்பதிப்பு   1.17   சிறார் பொறுப்பு மின்பதிப்பு   1.18  தூய்மை  மின்பதிப்பு   1.19 அன்பு   மின்பதிப்பு   1.20 மெய்    மின்பதிப்பு  1.21பொறுமை		 மின்பதிப்பு   1.22 சினம்	   மின்பதிப்பு   1.23   மழை  மின்பதிப்பு   1.24 நிலா   மின்பதிப்பு   1.25   கறவை   மின்பதிப்பு   1.26   சிட்டு   மின்பதிப்பு   1.27   காக்கை  மின்பதிப்பு   1.28  நாய்   மின்பதிப்பு   1.29 பூனை மின்பதிப்பு   1.30காப்பி  மின்பதிப்பு  1.31புகைச் சுருட்டு   மின்பதிப்பு   2.   தமிழ்ப் பகுதி 1.32 தமிழ்  மின்பதிப்பு   1.33  தமிழ்ப் பள்ளு    மின்பதிப்பு  1.34 நெஞ்சுக்கு நீதி   மின்பதிப்பு   1.35   தமிழர் முரசு  மின்பதிப்பு   1.36   எழுச்சி  	 மின்பதிப்பு   1.37   எந்நாள்?	  மின்பதிப்பு   1.38 பாண்டியன்மேற் காதல்	  மின்பதிப்பு  1.39 தமிழன்   மின்பதிப்பு  1.40 இன்பத் தமிழ்  மின்பதிப்பு  1.41உலகின் நோக்கம்	 மின்பதிப்பு   1.42  தமிழ் நாடு	   மின்பதிப்பு   1.43  தமிழ்	மின்பதிப்பு  1.44 அன்றும் இன்றும் மின்பதிப்பு   3.  பெண்கள் பகுதி   1.45   பெற்றோர் ஆவல்	 மின்பதிப்பு   1.46   பெண் கல்வி	 மின்பதிப்பு   1.47   தந்தை பெண்ணுக்கு	  மின்பதிப்பு   1.48 தாய் : வெற்றிலை வேண்டுமா?	  மின்பதிப்பு  1.49 ஆண் பெண் நிகர்	  மின்பதிப்பு  1.50 பெண்கள் கடன்	மின்பதிப்பு  1.51அச்சந்தவிர், மடமை நீக்கு! மின்பதிப்பு   1.52  தாலாட்டு	  மின்பதிப்பு   1.   காதல் பகுதி   1.1 வண்டிக்காரன் அதோ பாரடி அவரே என் கணவர்--அதோ பாரடி!புதுமாட்டு வண்டி ஓட்டிப்போகின்றார் என்னை வாட்டி!  அதோ பாரடி!இருப்பவர் உள்ளே முதலாளி செட்டிஏறுகால் மேல்தானென் சர்க்கரைக் கட்டிதெரிய வில்லையோடி தலையில் துப்பட்டி?சேரனே அவர்என்றால் அதில்என்ன அட்டி?      அதோ பாரடி!ஐந்து பணத்தினை என்னிடம் தந்தார்அடிசாயும் முன்னே வரவு மிசைந்தார்அந்தி வராவிட்டால் பெண்ணே இந்தா"ஆசைமுத்தம்" என்று தந்து நடந்தார்!     அதோ பாரடி!உள்ளுறை அட்டவணைக்குத் திரும்ப   1.2  மாடு மேய்ப்பவன்மாடுமேய்ப் பவனிடம் எனக்கென்ன வேலை?வஞ்சிஎன் றழைத்தான் ஏனென்றேன் மாலை!--      மாடுமேய்ப் பவனிடம் எனக்கென்ன வேலை?பாடொரு பாட்டென்றேன் பாடி இருந்தான்பைந்தமிழ் கேட்டுநான் ஆடி யிருந்தேன்--      மாடுமேய்ப் பவனிடம் எனக்கென்ன வேலை?"ஓடையில் தாமரை வாடிடும்" என்றான்உள்ளங்கை விரித்தும் கூப்பியும் நின்றேன்"வாடாத தாமரை உன்முகம்" என்றான்மலர்காட்டி முகங்காட்டி வாய்பார்த்து நின்றேன்"கூடியிருக்க" என்றான் கைகோத்து நின்றேன்காடும் கமழ்ந்தது நான்விட் டகன்றேன்--    மாடுமேய்ப் பவனிடம் எனக்கென்ன வேலை?காளைசொற் படிமறு நாளைக்குச் சென்றேன்"கனிபோன்ற தென்பாங்கு பாடாயோ?" என்றான்வேளை யாகிவிடும் என்று நவின்றேன்விரும்பிப் பசுக்கறந்து "குடி" என்று நின்றான்ஆளன் கொடுத்தபா லாழாக்குப் பால் என்றேன்"அல்லடி காதற் கலப்பால் தான்" என்றான்--    மாடுமேய்ப் பவனிடம் எனக்கென்ன வேலை? உள்ளுறை அட்டவணைக்குத் திரும்ப    1.3  பாவோடும் பெண்கள்நடை ஓவியங்கள்! அடடா!நடுவீதியிற் பாவோடும் மடவார்--    நடை ஓவியங்கள்!இடதுகைத் திரிவட்டம் எழிலொடு சுழலும்ஏந்தும் வலதுகை வீசுமுள் அசையும்--    நடை ஓவியங்கள்!தண்டை யாடிடும் காலில்!கெண்டை விழிபோகும் நூலில்!கொண்டை மேலெலாம் நறுமலர்க் காடுகொடியிடை அசையும் மிகஅழ கோடு--    நடை ஓவியங்கள்!உலகினுக் குடை தேவைஉடைக்கு வேண்டும் நூற்பாவேஉலவும் மங்கைமார் இதனை எண்ணுவார்உயிரும் உணர்வுமாய்த் தொண்டு நண்ணுவார்--   நடை ஓவியங்கள்!உள்ளுறை அட்டவணைக்குத் திரும்ப   1.4    தறித்தொழிலாளி நினைவுஇழை யெலாம் அவள் பூங்குழலோ! கைத்தறியின்--		              இழைபிழைசெய்தாள் என்றுதாய் துரத்தினாள்--என்விழியெலாம் அவளையே பொருத்தினாள்தொழில் முடிந்ததும் உணவுண்டு--நான்தூங்கு முன்னே எனைக் கண்டு--மங்கை,"எழுதினீர்களா மேற்கொண்டு-- பதில்என்தாய்க்" கென்று கேட்டதுண்டு--தேன்பிழியும் அவளிதழ் தின்றதா பிழை?--அவள்பின்னும் என்னிடம் நின்றதா பிழை?--                இழைதார்கொண்ட நாடாவைக் கையினால்--நான்தறியில் கோப்பதும் தேவை--அன்றோ?பார்கொண்ட மானத்தை--நான்பாதுகாப்பதும் தேவை--மிகச்சீர்கொண்ட என்குளிர்ப் பூங்காவை--நான்சேரவும் கேட்க வேண்டும் அம்மாவை!--             இழைஉள்ளுறை அட்டவணைக்குத் திரும்ப   1.5  உழவன் பாட்டுசென்று பொழுதுசாய--வருகின்றேனடி விரைவாக!இன்று தவறினால் ஈரம் போகுமடிஇருட்டிப் போகுமுன் விதைக்கலாகுமடி--   சென்றுவேலி முள்சுமந்த கூலிகொடடிஆள் வந்தால்--நீவேளை ஆகுமுன் கொண்டுவாகூழிருந்தால்!வேலைக்காகப் பகல் போதில்உன்னைப் பிரிந்தால்விடியுமட்டும் யார் கேட்பர்காதல் புரிந்தால்--	          	      சென்றுசேவல் குரல்கிழியக் கூவல்கேளடி கரும்பு!--நின்ஆவல் தெரியுமடி போகவிடைகொடு! திரும்பு!தேவையிருக்கையில் உன்றன்நெஞ்சோ இரும்பு!சிவலைப் பசுவுக்கோ தீனிவைக்க விரும்பு--			               சென்று.உள்ளுறை அட்டவணைக்குத் திரும்ப   1.6     உழத்திகளை யெடுக்கின்றாள் -- அதோகட்டழகுடையாள் சிற்றிடையாள் அதோகளை யெடுக்கின்றாள்!வளவயல்தனில் மங்கைமாருடன்இளங் கரும்பிடைச் செங்கரும்பு போல்களை யெடுக்கின்றாள்!கவிழ்ந்த        தாமரை முகம்             திரும்புமா?--அந்தக்கவிதை          ஓவியம்எனை            விரும்புமா?அவிழ்ந்து வீழ்ந்த கருங்கூந்தலாம்அருவிநீரில் எப்போது முழுகலாம்?--      களை"செந்நெல்      காப்பதுபொதுப்பணி     செய்யல்!--ஆம்"என்ற               நினைவினால்என்னருந்         தையல்,மின்னுடல் வளைய வளையல்கள் பாடவிரைவில் செங்காந்தள் விரல்வாட--      களைஉள்ளுறை அட்டவணைக்குத் திரும்ப    1.7        ஆலைத் தொழிலாளிஆலையின் சங்கேநீ ஊதாயோ? மணிஐந்தான பின்னும் பஞ்சாலையின்...காலைமுதல் அவர் நெஞ்சம் கொதிக்கவே,வேலை செய்தாரேஎன் வீட்டை மிதிக்கவே      ஆலையின் சங்கே...மேலைத் திசைதனில் வெய்யிலும் சாய்ந்ததேவீதி பார்த்திருந்தஎன் கண்ணும் ஓய்ந்ததேமேலும் அவர்சொல் ஒவ்வொன்றும் இன்பம் வாய்ந்ததேவிண்ணைப் பிளக்கும்உன் தொண்டையேன் காய்ந்ததே     ஆலையின் சங்கே...குளிக்க ஒருநாழிகை யாகிலும் கழியும்குந்திப்பேச இரு நாழிகை ஒழியும்விளைத்த உணவிற்கொஞ்ச நேரமும் அழியும்வெள்ளி முளைக்குமட்டும் காதல் தேன் பொழியும்     ஆலையின் சங்கே...உள்ளுறை அட்டவணைக்குத் திரும்ப   1.8. இரும்பாலைத் தொழிலாளி அழுக்குத் துணிக்குள்ளே அறத்தோடு பிணைந்துள்ளஅவ்வுயிரே என்றன் ஆருயிராம்!பழுப்பேறக் காய்ச்சிய இருப்பினைத் தூக்கிஉழைப்பாலும் உணர்வாலும் உலகை உண்டாக்கி -- இவ்     அழுக்குத் துணிக்குள்ளே...பழக்காடும் கிளியும்போல் நானும் அத்தானும்பகற்போதைக் கழித்தபின் அவன் கொஞ்சமேனும்பிழைஇன்றி ஆலைக்குச் சென்றுதன் மானம்பேண இராவேலையைக் காணாவிடிலோ ஊனம்தழற் காட்டிலே இரும்புச் சரக்கும் உருகக்கண்டுவிழிப்போடிருந்து வேண்டும் உருப்படி செய்வதுண்டு    அழுக்குத் துணிக்குள்ளே...அறம்புரிவார் எய்தும் இன்பமே இன்பம்அயலார்க்கு நலம்செய்யார் எய்துவார் துன்பம்இறந்து படும்உடலோ ஏகிடும் முன்பும்எழில் உள்ளம் நன்மைதீமை இனம்கண்ட பின்பும்"அறஞ்செய் அறஞ்செய் என்றே அறிவேஎனை அழைத்தால்இறந்தார்போல் இருப்பேனோ" என்பான்என் அத்தான்     அழுக்குத் துணிக்குள்ளே...உள்ளுறை அட்டவணைக்குத் திரும்ப   1.9.    கோடாலிக்காரன்வெய்யில் தாழ வரச் சொல்லடி -- இந்தத்தையல் சொன்ன தாகச் சொல்லடி     வெய்யில் தாழ வரச் சொல்லடிகையில் கோடாலி கொண்டுகட்டை பிளப் பாரைக் கண்டுகொய்யாக் கனியை இன்றுகொய்து போக லாகும்என்று      வெய்யில் தாழ வரச் சொல்லடிகூரைக்குப்பின் னால் இருக்கும் தென்னை -- அதன்கூட இருக்கும் வளர்ந்த புன்னைநேரினிலே காத்திருப்பேன்! என்னைநிந்திப்பதில் என்னபயன் பின்னை?     வெய்யில் தாழ வரச் சொல்லடிதாய் அயலூர் சென்றுவிட்டாள்; நாளை -- சென்றுதான் வருவாள் இன்றுநல்ல வேளைவாய் மணக்கக் கள்ளழுகும் பாளை -- நாள்மாறிவிட்டால் ஆசை எல்லாம் தூளே     வெய்யில் தாழ வரச் சொல்லடி.உள்ளுறை அட்டவணைக்குத் திரும்ப   1.10   கூடைமுறம் கட்டுவோர்கசங்கு சீவடி பிரம்பு செற்றடிகைவேலை முடித் திடலாம் -- நம்பசங்கள் பசிக்கு விரைவில் சென்றால்பழயதைக் கொடுத் திடலாம் பிசைந்து வைத்துள மாவும் தேனும்பீர்க்கங் கொடியின் ஓரம் -- அந்தஉசந்த பானை திறந்து கரடிஉருட்டிடும் இந்த நேரம்கூடைமுறங்கள் முடித்து விட்டேன்காடை இறக்கை போலே -- இனிமூடுதட்டும் குழந்தை மூச்சிலும்முடிப் பதுதான் வேலைகாடு வெட்டவும் உதவி யில்லாக்கழிப்புக் கத்தியைத் தீட்டி -- நீஏடுபத்தாய் மூங்கில் பிளக்கஎழுந்திரு கண் ணாட்டிசோடியாக நா மிருவர்கூடி உழைக்கும்போது -- நம்ஓடும்நரம்பில் உயிர் நடப்பதைஉரைத்திட முடி யாதுபாடி நிறுத்தி நீகொடுத்திடும்பாக்கு வெற்றிலைச் சருகும் -- அதனோடு பார்க்கும் பார்வையும் என்உயிரினை வந்து திருகும்.உள்ளுறை அட்டவணைக்குத் திரும்ப   1.11      பூக்காரிசேர்த்துக் கட்டிய முல்லை வேண்டு மென்றேன் -- நல்லசேயிழை அவள் சிரிப்பு முல்லை தந்தாள்!பார்த்துப் பறித்த தாமரைப்பூத்தீர்த்து விலைக்குக் கொடடி என்றேன்பூத்த முகத் தாமரையாள்புதுமை காட்டி மயங்கி நின்றாள்                       சேர்த்து...தேவையடி தாமரை இதழ் என்றேன்தேனொழுகும் வாயிதழ்மலர் கின்றாள் -- ஒருபூவைக் காட்டிப் பேர்சொல் என்றேன்பூவை "என்பேர் பூவை" என்றாள்ஆவல் அற்றவன் போல் நடந்தேன்அவள் விழிதனில் அலரி கண்டேன்                    சேர்த்து...காவல் மீறிக் கடைக்கு வந்து விழுந்து -- பலர்கண்பட வாடிய மருக்கொழுந்து நீ!மேவா தடி  என்று சொன்னேன்வேங்கையில் ஈ மொய்க்கா தென்றாள்தேவைக்கு மணம் வேண்டும் என்றேன்திருமணம் என்று தழுவி நின்றாள்.                    சேர்த்து...உள்ளுறை அட்டவணைக்குத் திரும்ப   1.12    குறவர்காடைக் காரக் குறவன் வந்துபாடப் பாடக் குறத்தி தான்கூடக் கூடப் பாடி ஆடிக்குலுங்கக் குலுங்கச் சிரித்தனள்சாடச் சாட ஒருபுறப் பறைதக தக வென் றாடினாள்போடப் போடப் புதுப் புதுக்கைபுதுப் புதுக்கண் காட்டினாள்ஓடிச் சென்று மயிலைப் போலஒதுங்கி நிலையில் நிமிர்ந்துமேமூடி மலர்க்கை திறந்து வாங்கிமுறிப்பும் முத்தமும் குறித்தனள்தேடத் தேடக் கிடைப்ப துண்டோசிறுத்த இடுப்பில் நொடிப்பு கள்ஈடு பட்டது நேரில் முத்தமிழ்ஏழை மக்களின் வாழ்விலே!உள்ளுறை அட்டவணைக்குத் திரும்ப   1.13  தபாற்காரன்வருகின்றார் தபால்காரர் -- கடிதம்தருகின்றாரோ இல்லையோ?    வருகின்றார் தபால்காரர்!தருகின்றார் கடிதம் எனினும் அதுஎனக்குரியதோ என் தந்தைக் குரியதோ?      வருகின்றார் தபால்காரர்!வரும் அக்கடிதம் அவர் வரைந்ததோமாமியார் வரைந்ததோ?திருமணாளர் வரைந்த தாயினும்வருவதாய் இருக் குமோ இராதோ?     வருகின்றார் தபால்காரர்!அன்பர் அவர் வருவதாயினும்ஆடி போக்கியோ விரைவிலோ?இன்று போதல் நூறாண்டு போதலேஅன்றி நாளைஎன் பதுவென் சாதலே!     வருகின்றார் தபால்காரர்!உள்ளுறை அட்டவணைக்குத் திரும்ப   1.14   சுண்ணாம்பிடிக்கும் பெண்கள்மந்தையின் மாடு திரும்பையிலே -- அவள்மாமன் வரும் அந்தி நேரத்திலேகுந்தி இருந்தவள் வீடு சென்றாள் -- அவள்கூட இருந்தாரையும் மறந்தாள்!தொந்தி மறைத்திட வேட்டிகட்டி -- அவன்தூக்கி வந்தானொரு வெல்லக்கட்டிஇந்தா எனக் கொடுத் திட்டாண்டி -- அவன்எட்டி ஒரே முத்தம் இட்டாண்டி!கட்டி வெல்லத்தைக் கசக்கு தென்றாள் -- அவன்கட்டாணி முத்தம் இனிக்கு தென்றாள்தொட்டியின் நீரில் குளிக்கச் சொன்னாள் -- அவன்தோளை அவள் ஓடித் தேய்த்து நின்றாள்"கொட்டிய நீரில் குளிர்ச்சி உண்டோ -- இந்தக்கோடை படுத்திடும் நாளில்?" என்றாள்"தொட்டியின் தண்ணீர் கொதிக்கு" தென்றான் -- "நீதொட்ட இடத்தில் சிலிர்க்கு" தென்றான்.உள்ளுறை அட்டவணைக்குத் திரும்ப   1.15     ஓவியக்காரன்ஓவியம் வரைந்தான் -- அவன் தன்உளத்தினை வரைந்தான்!ஒல்லிஇடை எழில் முல்லை நகை இருவில்லைநிகர் நுதல் செல்வியை வைத்தே    ஓவியம் வரைந்தான்!கூவும் குயில்தனைக் கூவா திருத்திக்கூந்தல் சரிந்ததென் றேந்தித் திருத்திமாவின் வடுப்போன்ற கண்ணை வருத்திவஞ்சியின் நெஞ்சத்தைத் தன்பாற் பொருத்தித்தேவை எழுதுகோல் வண்ணம் நனைத்தேதீர்ந்தது தீர்ந்தது சாய்ந்திடேல் என்றே    ஓவியம் வரைந்தான்!காதலைக் கண்ணிலே வை! என்று சொல்வான்கணவ னாகஎன்னை எண்ணென்று சொல்வான்ஈதல்ல இவ்வாறு நில்லென்று சொல்வான்இதழினில் மின்னலை ஏற்றென்று சொல்வான்கோதை அடியில்தன்கை கூப்புதல் போலவும்கொள்கை மகிழ்ந்தவள் காப்பது போலவும்     ஓவியம் வரைந்தான்!உள்ளுறை அட்டவணைக்குத் திரும்ப   1.16          இன்பம்பசி என்று வந்தால் ஒருபிடி சோறுபுசி என்று தந்துபார் அப்பா    பசி என்று வந்தால்...பசையற்ற உன் நெஞ்சில் இன்பம் உண்டாகும்பாருக் குழைப்பதே மேலான போகம்    பசி என்று வந்தால்...அறத்தால் வருவதே இன்பம் -- அப்பாஅதுவலால் பிறவெலாம் துன்பம்!திறத்தால் அறிந்திடுக அறம்இன்ன தென்றுசெப்புநூல் அந்தந்த நாளுக்கு நன்று!     பசி என்று வந்தால்...மனுவின்மொழி அறமான தொருநாள் -- அதைமாற்று நாளே தமிழர் திருநாள்!சினம்அவா சாதிமதம் புலைநாறும் யாகம்தீர்ப்பதே இந்நாளில் நல்லறம் ஆகும்!    பசி என்று வந்தால்...உள்ளுறை அட்டவணைக்குத் திரும்ப   1.17   சிறார் பொறுப்புஇன்று குழந்தைகள் நீங்கள் -- எனினும்இனிஇந்த நாட்டினை ஆளப் பிறந்தீர்!     இன்று குழந்தைகள் நீங்கள்!நன்றாய்ப் படியுங்கள்! நாட்டின் குழந்தைகாள்!ஒன்றாய் இருங்கள் உயர்வினை எண்ணுங்கள்!     இன்று குழந்தைகள் நீங்கள்!குன்றினைப்போல் உடல்வன்மை வேண்டும்!கொடுமை தீர்க்கப்போ ராடுதல் வேண்டும்!தின்றதையே தின்று தெவிட்டுதல் இல்லாமல்அன்றன்று வாழ்விற் புதுமை காணவேண்டும்     இன்று குழந்தைகள் நீங்கள்!பல்கலை ஆய்ந்து தொழில் பலகற்றும்,பாட்டிற் சுவைகாணும் திறமையும் உற்றும்,அல்லும் பகலும் இந்நாட்டுக் குழைப்பீர்கள்!அறிவுடன் ஆண்மையைக் கூவி அழைப்பீர்கள்!     இன்று குழந்தைகள் நீங்கள்!உள்ளுறை அட்டவணைக்குத் திரும்ப   1.18    தூய்மை தூய்மை சேரடா தம்பி -- என்சொல்லை நீபெரிதும் நம்பித்     தூய்மை சேரடா தம்பி!வாய்மையாலும் ஒழுக்கத்தினாலும் அகத்தூய்மை உண்டாகும் மேலும்மேலும்     தூய்மை சேரடா தம்பி!உடையினில் தூய்மை -- உண்ணும்உணவினில் தூய்மை -- வாழ்வின்நடையினில் தூய்மை -- உன்றன்நல்லுடற் றூய்மை -- சேர்ப்பின்தடையில்லை வாழ்நாள் ஒவ்வொன்றும் இன்பம்தரும்நாள் ஆகும் நீஎன்றும்     தூய்மை சேரடா தம்பி!துகளிலா நெஞ்சில் -- சாதிதுளிப்பதும் இல்லை -- சமயப்புகைச்சலும் இல்லை -- மற்றும்புன்செயல் இல்லை -- தம்பிஅகத்திலே அன்பின் வெள்ளம் மூளும்; தீயஅச்சம் போகும்! நீ எந்நாளும்    தூய்மை சேரடா தம்பி!உள்ளுறை அட்டவணைக்குத் திரும்ப   1.19    அன்புஅன்பை வளர்த்திடுவாய் -- மெய்யன்பை வளர்த்திடுவாய்கூடப் பிறந்த குழந்தை யிடத்தினில்கொஞ்சுதல் அன்பாலே! உறவாடி அம்மாவை மகிழ்ந்த மகிழ்ச்சியும்அன்பின் திறத்தாலே!தேடிய அப்பத்தில் கொஞ்சத்தை இன்னொருசின்னவனுக்குத் தர --நீஓடுவ துண்டெனில் கண்டிருப்பாய் உன்உள்ளத்திருந்த அன்பை!கன்றையும் ஆவையும் ஒன்றாய் இணைத்ததுகருதில் அன்பன்றோ?உன்னையும் உன்னரும் தோழர்கள் தம்மையும்ஒட்டிய தன்பன்றோ?சென்னையி னின்றொரு பேர்வழி வந்ததும்சிட்டுப் பறந்ததுபோல் -- நீமுன்னுற ஓடஉன் உள்ளம் பறந்ததும்முற்றிலும் அன்பன்றோ?உள்ளுறை அட்டவணைக்குத் திரும்ப   1.20   மெய்மெய் சொல்லல் நல்லதப்பா! தம்பிமெய் சொல்லல் நல்லதப்பா!கண்டதைச் சொல்லென்று சொன்னாலும் -- நீஉண்டதைச் சொல்லென்று சொன்னாலும்,மண்டை யுடைத்திட வந்தாலும் -- பொருள்கொண்டுவந் துன்னிடம் தந்தாலும்    மெய் சொல்லல் நல்லதப்பா!பின்னவன் கெஞ்சியும் நின்றாலும் --அன்றிமுன்னவன் அஞ்சிட நின்றாலும்மன்னவரே எதிர் நின்றாலும் -- புலிதின்னவரே னென்று சொன்னாலும் -- நீ    மெய் சொல்லல் நல்லதப்பா!உள்ளுறை அட்டவணைக்குத் திரும்ப   1.21       பொறுமை  பொறுமைதான் உன்றன் உடைமை! அதைப்போற்றலே கடமைபொறுமையாற் கழியும்          நாளிலேபுதுவன்மை சேருமுன்           தோளிலே!    பொறுமைதான் உன்றன் உடைமை!பொறுமையுடைய ஏழையே    கொடையன்!பொறுமையிலாதவன்            கடையன்!இறைவனே எனினும் பிழை    செய்தோன்ஏதுமற்றவனாகி                    நைவான்!   பொறுமைதான் உன்றன் உடைமை!பலமுறை பொறுப்பாய்             வேறுபழுதும் நேருமெனில்              சீறு!நிலைமை மிஞ்சுகையில் பகைவனைநீறாக்கலே பொறுமையின் பயன்    பொறுமைதான் உன்றன் உடைமை!உள்ளுறை அட்டவணைக்குத் திரும்ப   1.22     சினம் சினத்தை யடக்குதல் வேண்டும் -- சினம்உனக்கே கெடுதியைத் தூண்டும்!சினத்தினை யடக்கிட முடியுமா என்றுசெப்புகின்றாய் எனில்கேள் இதை நன்றுவலிவுள்ளவன் என்று கண்டு -- சினம்வாராமலே யடக்கல் உண்டு;வலிவிலான்மேல் அன்பு கொண்டு -- அதைமாற்றாதான் பெரிய மண்டு!நலியும் மொழிகளைப் பேசவும் சொல்லும்நாக்கையும் பல்லால் நறுக்கவும் சொல்லும்   சினத்தை யடக்குதல் வேண்டும்!அடங்கா வெகுளிமண் மேலே -- காட்டாறுபோய்ச் சீறுதல் போலே,தொடர்ந்தின்னல் செய்யுமதனாலே -- அதைத்தோன்றாமலே செய்உன் பாலே!கடிதில் சுடுமிரும்பைத் தூக்கவும் வைக்கும்கண்ணாடி மேசையைத் தூளாய் உடைக்கும்    சினத்தை யடக்குதல் வேண்டும்!உள்ளுறை அட்டவணைக்குத் திரும்ப   1.23      மழை மழையே மழையே வா வா -- நல்லவானப்புனலே வா வா! --இவ் வையத்தமுதே வாவா!தழையா வாழ்வும் தழைக்கவும் -- மெய்தாங்கா வெப்பம் நீங்கவும்உழுவாரெல்லாம் மலைபோல் எருதைஓட்டிப் பொன்னேர் பூட்டவும்                  மழையே...தகரப்பந்தல் தணதண வென்னத்தாழும் குடிசை சளசள என்னநகரப்பெண்கள் செப்புக் குடங்கள்நன்றெங் குங்கண கணகண வென்ன        மழையே...ஏரி குளங்கள் வழியும்படி, நாடெங்கும் இன்பம் பொழியும்படி, பொடிவாரித்தூவும் பூவும் காயும்மரமும் தழையும் நனைந்திடும்படி             மழையே...இல்லாருக்கும், செல்வர்கள் தாமேஎன்பாருக்கும், தீயவர் மற்றும்நல்லாருக்கும் முகிலே சமமாய்நல்கும் செல்வம் நீயேயன்றோ?              மழையே...உள்ளுறை அட்டவணைக்குத் திரும்ப   1.24     நிலா முழுமை நிலா! அழகு நிலா!முளைத்ததுவிண் மேலே --அதுபழைமையிலே புதுநினைவுபாய்ந்தெழுந்தாற் போலே!அழுதமுகம் சிரித்ததுபோல்அல்லி விரித்தாற் போல் -- மேல்சுழற்றி எறிந்த வெள்ளித்தட்டுத்தொத்திக்கிடந் தாற்போல்    முழுமை நிலா! அழகு நிலா!குருட்டு விழியும் திறந்ததுபோல்இருட்டில் வான விளக்கு! -- நம்பொருட்டு வந்ததுபாடி ஆடிப்பொழுது போக்கத் துவக்கு!மரத்தின் அடியில் நிலவு வெளிச்சம்மயிலின் தோகை விழிகள்! -- பிறதெருக்கள் எல்லாம் குளிரும் ஒளியும்சேர்த்து மெழுகும் வழிகள்!    முழுமை நிலா! அழகு நிலா!உள்ளுறை அட்டவணைக்குத் திரும்ப   1.25    கறவை நிறையப் பால் தரும் கறவை -- நீமறவேல் அதன் உறவை!குறைவிலாது வைத் திடுக தீனியைக்குளிப் பாட்டிவா நாளும் மேனியை!     நிறையப் பால்தரும் கறவை!நோய் மிகுத்து மாளும்! -- கொட்டில்தூய்மை செய்எந் நாளும்!தோய்வு குப்பை கூளம் -- இன்றித்துடைக்க என் ஓக்காளம்? வாய் மணக்கவே, உடல் மணக்கவேவட்டில் நெய்யோடு கட்டித்தயிர் ஏடு     நிறையப் பால்தரும் கறவை!ஈக்கள் மொய்த்தல் தீது! -- கூடவேஎருமை கட்டொ ணாது!மேய்க்கப் போகும் போது -- மேய்ப்போன்விடுக பசும்புல் மீது!நோக்கும் கன்றினும், நமது நன்மையைக்காக்கும் தாயடா! காக்கும் தாயடா!     நிறையப் பால்தரும் கறவை!உள்ளுறை அட்டவணைக்குத் திரும்ப   1.26   சிட்டு  இத்தனைச் சிறிய சிட்டு! --  நீபார்!எத்தனை சுறுசுறுப்பு! -- தம்பி    இத்தனைச் சிறிய சிட்டு!குத்தின நெல்லைத் தின்றுநம் வீட்டுக்கூரையில் குந்தி நடத்திடும் பாட்டு    இத்தனைச் சிறிய சிட்டு!கொத்தும் அதன்மூக்கு முல்லை அரும்புகொட்டை பிளந்திடத் தக்க இரும்பு!தொத்தி இறைப்பினில் கூடொன்று கட்டும்கூட்டை நீ கலைத் தாலது திட்டும்!    இத்தனைச் சிறிய சிட்டு!மல்லி பிளந்தது போன்றதன் கண்ணைவளைத்துப் பார்த்த ளாவிடும் விண்ணை!கொல்லையில் தன் பெட்டை அண்டையில் செல்லும்குதித்துக் கொண்டது நன்மொழி சொல்லும்    இத்தனைச் சிறிய சிட்டு!உள்ளுறை அட்டவணைக்குத் திரும்ப   1.27    காக்கை  காக்கை யிடத்திலுள்ள ஒற்றுமை கண்டு -- நீவாழ்க்கை நடத்தினால் நன்மை உண்டு    காக்கை யிடத்திலுள்ள ஒற்றுமை...ஆக்கிய சோறு கொஞ்சம் சிந்திக் கிடக்கும்! -- காக்கைஅழைத்துத்தன் இனத்தொடு குந்திப் பொறுக்கும்    காக்கை யிடத்திலுள்ள ஒற்றுமை...காக்கையை ஒருபையன் கொன்று விட்டதால் --அதைக்காக்கைகள் அத்தனையும் கண்டு விட்டதால்கூக்குரல் இட்டபடி குந்தி வருந்தும்! -- அதைக்கொன்றபையன் கண்டுதன் நெஞ்சு வருந்தும்    காக்கை யிடத்திலுள்ள ஒற்றுமை...வரிசையில் குந்தியந்தக் காக்கைகள் எலாம் -- நல்லவரிசை கெட்டமக்களின் வாழ்க்கை நிலையைப்பெருங்கேலி யாய்மிகவும் பேசியிருக்கும் -- அதன்பின்பவைகள் தத்தமிடம் நோக்கிப் பறக்கும்    காக்கை யிடத்திலுள்ள ஒற்றுமை...உள்ளுறை அட்டவணைக்குத் திரும்ப   1.28    நாய்  என்றன் நாயின் பேர் அப்பாய்! அதுமுன்றில் காக்கும் சிப்பாய்!ஒன்றும் செய்யாது விளையாடும்; பெருச்சாளியைக்கொன்று போடும்; குலைக்கும் எதிராளியை;     என்றன் நாயின் பேர் அப்பாய்...அதன் இனத்தை அதுவே பகைக்கும்! -- எனில்அதுதான் மிகவும் கெட்ட வழக்கம்! -- அதுமுதல் வளர்த்தவன் போஎன்றாலும் போகாது;மூன்றாண்டாயினும் செய்தநன்றி மறவாது!    என்றன் நாயின் பேர் அப்பாய்...நாய் எனக்கு நல்லதோர் நண்பன் -- அதுநான் அளித்ததை அன்புடன் உண்ணும் -- என்வாய் அசைந்திடில் முன்னின்றே தன் வாலாட்டும்வருத்தினாலும் முன்செய்த நன்றி பாராட்டும்    என்றன் நாயின் பேர் அப்பாய்...உள்ளுறை அட்டவணைக்குத் திரும்ப   1.29     பூனை பூனை வந்தது பூனை! -- இனிப் போனது தயிர்ப் பானை!தேனின் கிண்ணத்தைத் துடைக்கும் -- நெய்யைத்திருடி உண்டபின் நக்குந்தன் கையைப்    பூனை வந்தது பூனை!பட்டப் பகல்தான் இருட்டும் -- அதுபானை சட்டியை உருட்டும்!சிட்டுக் குருவியும் கோழியும் இன்னும்சின்ன உயிரையும் வஞ்சித்துத் தின்னும்    பூனை வந்தது பூனை!எலிகொல்லப் பூனை தோது -- மெய்தான்எங்கள் வீட்டில் எலி ஏது?தலை தெரியாத குப்பை இருட்டறைதன்னிலன்றோ எலிக்குண்டு திருட்டறை!    பூனை வந்தது பூனை!உள்ளுறை அட்டவணைக்குத் திரும்ப   1.30    காப்பி காப்பி எதற்காக நெஞ்சே?காப்பி எதற்காக?கையினில் சுக்குடன் மல்லி இருக்கையில்   காப்பி எதற்காக?தீப்பட்ட மெய்யும் சிலிர்க்க இளிப்புக்குவாய்ப்புற்ற தெங்கு வளர்ந்த தென்னாட்டினில்    காப்பி எதற்காக?ஆட்பட்டாய் சாதி சமயங்களுக்கேஅடிமை வியந்தாய் ஆள்வோர் களிக்கப்பூப்போட்ட மேல்நாட்டுச் சிப்பம் வியந்தாய்போதாக் குறைக்கிங்குத் தீதாய் விளைந்திட்ட     காப்பி எதற்காக?திரும்பிய பக்கமெல் லாம்மேல் வளர்ந்தும்சிவந்து தித்திப்பைச் சுமந்து வளைந்தும்கரும்பு விளைந்திடும் இந்நாட்டு மண்ணும்கசப்பேறச் செய்திடும் சுவையே இலாத     காப்பி எதற்காக?உள்ளுறை அட்டவணைக்குத் திரும்ப   1.31  புகைச் சுருட்டு புகைச் சுருட்டால் இளமை பறிபோகும்பொல்லாங் குண்டாகும்     புகைச் சுருட்டால்!முகமும் உதடும் கரிந்துபோகும்முறுக்கு மீசையும் எரிந்து போகும்      புகைச் சுருட்டால்!மூச்சுக் கருவிகள் முற்றும் நோய்ஏறும் -- பிள்ளைமுத்தம் தருநே ரத்தில் வாய் நாறும்ஓய்ச்சல் ஒழிவில் லாதிருமல் சீறும் -- நல்ஊரோ உன்னைச் சீ என்றே கூறும்பேச்சுக் கிடையில் பிடிக்கச் சொல்லும்பெரியார் நெஞ்சம் துடிக்கச் சொல்லும்     புகைச் சுருட்டால்!காசுபணத்தால் தீச்செயலை வாங்கிப் -- பின்கைவிட எண்ணினும் முடியாமல் ஏங்கிஏசிக்கொண்டே விரலிடையில் தாங்கி -- நீஎரிமலை ஆகா திருதுன்பம் நீங்கிமாசில்லாத செந்தமிழ் நாடுவறுமை நோய்பெற ஏன் இக்கேடு?     புகைச் சுருட்டால்!உள்ளுறை அட்டவணைக்குத் திரும்ப  2.  தமிழ்ப் பகுதி  1.32   தமிழ் வாழ்வினில் செம்மையைச் செய்பவள் நீயே!மாண்புகள் நீயே என் தமிழ்த் தாயே!வீழ்வாரை வீழாது காப்பவள் நீயேவீரனின் வீரமும், வெற்றியும் நீயே!தாழ்ந்திடு நிலையினில் உனை விடுப்பேனோ?தமிழன்எந் நாளும் தலைகுனி வேனோ?சூழ்ந்தின்பம் நல்கிடும் பைந்தமிழ் அன்னாய்தோன்றுடல் நீஉயிர் நான்மறப் பேனோ?செந்தமிழே! உயிரே! நறுந்தேனே!செயலினை மூச்சினை உனக்களித்தேனே!நைந்தா யெனில்நைந்து போகுமென் வாழ்வுநன்னிலை உனக்கெனில் எனக்குந் தானே!முந்திய நாளினில் அறிவும் இலாதுமொய்த்தநன் மனிதராம் புதுப்புனல் மீதுசெந்தாமரைக் காடு பூத்தது போலேசெழித்தஎன் தமிழே ஒளியே வாழி!உள்ளுறை அட்டவணைக்குத் திரும்ப   1.33    தமிழ்ப் பள்ளு ஆடுவமே பள்ளுப் பாடுவமே! -- தமிழ்ஆட்சியின் மாட்சியில் கூடுவமே -- ஆடுவமே!கோடுயர் வேங்கடக் குன்றமுதல் -- நல்லகுமரிமட்டும் தமிழர் கோலங் கண்டே    நாம் -- ஆடுவமே...மானிடம் என்னுமோர் ஆதிப்பயிர் -- தமிழ்மக்களென் றேகுதித் தாடுவமே!கானிடை வாழ்ந்திட்ட மனிதர்க்கெலாம் -- நல்லகதியினைக் காட்டினர் தமிழ ரென்றே     நாம் -- ஆடுவமே...மூலமென்றே சொல்லல் முத் தமிழாம் -- புவிமூர்க்கம் தவிர்த்ததும் அப் புத்தமுதாம்!ஞாலமெலாம் தமிழ், தமிழர்களே -- புவிநாம் எனவே குதித் தாடுவமே!     நாம் -- ஆடுவமே...வானிடை மிதந்திடும் தென்றலிலே -- மணிமாடங்கள் கூடங்கள் மீதினிலே,தேனிடை ஊறிய செம்பவழ -- இதழ்ச்சேயிழை யாரொடும் ஆடுவமே!     நாம் -- ஆடுவமே...கவிதைகள், காவியம், உயர்கலைகள் -- உளம்கவர்ந்திடும் சிற்பமும் சிறந்தனவாம்குவிகின்ற பொன்பொருள் செந்நெலெலாம் -- இங்குக்குறையில வாம் என் றாடுவமே!     நாம் -- ஆடுவமே...உள்ளுறை அட்டவணைக்குத் திரும்ப   1.34   நெஞ்சுக்கு நீதி  சூதும் வாதும் நிறைந்த பூதலமீது நல்லார் ஓதும்வழி நடந்தால் யாதும் துயரமில்லை ஏதும் சந்தேகம் உளதோ -- நெஞ்சே இதில் தீது சிறிதும் உளதோ? சாதி சமயக்கடை வீதியின் அப்பால்ஒரு சோதி அறிவிற் சரி நீதி விளங்கும் அதைக் காதினில் தினம் கேட்பாய் -- நெஞ்சே இந்த மேதினி தனை மீட்பாய்! கூழுமில்லாது நாட்கள் ஏழும்பசித் துன்பமே சூழும்படியே பிறர் தாழும்நிலை தவிர்க்க வாழும் முறைமை சொல்வார் -- நெஞ்சே நல்லார் பாழும் இருளைக் கொல்வார்! மேழி உழவன் பாட்டும், கோழியின் ஆர்ப்பும் கேட்டாய் ஆழியிற் கதிர்ஏறும் நாழிகை யாயிற்றே வாழிய மனப்பாவாய் -- அறிஞர் காட்டும் ஊழியம் செயப் போவாய்!உள்ளுறை அட்டவணைக்குத் திரும்ப   1.35     தமிழர் முரசுஉயர்வென்று கொட்டுக முரசே -- நல்லஉண்மைத் தமிழர்கள் வாழ்வு!அயர்வில்லை அச்சமிங் கில்லை -- புவிஆளப் பிறந்தவன் தமிழன்.     உயர்வென்று கொட்டுக முரசே!அயல் என்று  கொட்டுக முரசே!-- உறவான திராவிடர் அல்லார்!துயர் செய்ய எண்ணிடும் பகைவர் -- திறம்தூள் என்று கொட்டுக முரசே!      உயர்வென்று கொட்டுக முரசே!அறிவுள்ள திராவிடர் நாட்டில் -- சற்றும்ஆண்மை யில்லாதவர் வந்து   	     நமர்பசி கொள்ள நம்சோற்றை -- உண்ணநாக்கைக் குழைப்ப துணர்ந்தோம்.     உயர்வென்று கொட்டுக முரசே!தமிழ்நாடு தமிழருக் கென்றே -- இந்தச்சகத்தில் முழக்கிடு முரசே!நமைவென்ற நாட்டினர் இல்லை -- இதைநாற்றிசை முற்றும் முழக்கு!     உயர்வென்று கொட்டுக முரசே!உள்ளுறை அட்டவணைக்குத் திரும்ப   1.36   எழுச்சி  தமிழனே இது கேளாய் -- உன்பால் சாற்ற நினைத்தேன் பல நாளாய்! கமழும் உன் தமிழினை உயிரென ஓம்பு காணும் பிற மொழிக ளோவெறும் வேம்பு! நமையெலாம் வடமொழி தூக்கிடும் தாம்பு நம்உரி மைதனைக் கடித்ததப் பாம்பு!    தமிழனே இது கேளாய் தனித்தியங் கும்தன்மை தமிழினுக் குண்டு; தமிழே ஞாலத்தில் தாய்மொழி பண்டு! கனிச்சாறு போற்பல நூலெலாம் கண்டு காத்ததும் அளித்ததும் தமிழ்செய்த தொண்டு.    தமிழனே இது கேளாய் வஞ்சகர் வந்தவர் தமிழாற் செழித்தார் வாழ்வினில் உயர்ந்தபின் தமிழையே பழித்தார் நம்செயல் ஒழுக்கங்கள் பற்பல அழித்தார் நாமுணர்ந்தோம்; இந்நாள் அவரஞ்சி விழித்தார்.     தமிழனே இது கேளாய்உள்ளுறை அட்டவணைக்குத் திரும்ப   1.37   எந்நாள்?அந்த வாழ்வுதான் எந்தநாள் வரும்?அந்த வாழ்வுதான்இந்த மாநிலம் முழுதாண் டிருந்தார்இணையின்றி வாழ்ந்தார் தமிழ்நாட்டு வேந்தர்     அந்த வாழ்வுதான் எந்தநாள் வரும்?ஒலி என்பதெல்லாம் செந்தமிழ் முழக்கம்;ஒளி என்பதெல்லாம் தமிழ்க் கலைகளாம்!புலி, வில், கயல் கொடி மூன்றினால்புது வானமெங்கும் எழில் மேவிடும்     அந்த வாழ்வுதான் எந்தநாள் வரும்?குறைவற்ற செல்வம், வாழ்வில் இன்பவாழ்வுகொண்ட தமிழனுள்ளம் கண்ட தமிழிசை.பிற மாந்தர்க்கும் உயி ரானதேபெறலான பேறு சிறி தல்லவே!     அந்த வாழ்வுதான் எந்தநாள் வரும்?உள்ளுறை அட்டவணைக்குத் திரும்ப   1.38   பாண்டியன்மேற் காதல் பாண்டியன் என் சொல்லைத் தாண்டிப் போனாண்டி,பாண்டியன் என் சொல்லை...     ஈண்டு மயலில்நான் தூண்டிலில் மீனாய்மாண்டிட விடுத்தே வேண்டிட வேண்டிட,     பாண்டியன் என் சொல்லை...தமிழிசைப் பேச்சும், செங்கோலோச்சும்; தடக்கை வீச்சும், காதலைப் பாய்ச்சும்,இமைப்பினில் ஓடி அவனைத் தேடிஎன்னகம் நாடி வாடிபோடி     பாண்டியன் என் சொல்லை...பிரிந்திடும் போது நெஞ்சு பொறாது;வரும்போது பேசா திருக்க ஒண்ணாதுஎரிந்திடும் சினத்தில் எதிர்வரு வானேல்என்னுயிர் தாவிடும் அன்னவன் மேல்     பாண்டியன் என் சொல்லை...உள்ளுறை அட்டவணைக்குத் திரும்ப   1.39       தமிழன் தாயின்மேல் ஆணை! தந்தைமேல் ஆணை!தமிழகமேல் ஆணை!தூயஎன் தமிழ்மேல் ஆணையிட்டே நான்தோழரே உரைக்கின்றேன்:நாயினும் கீழாய்ச் செந்தமிழ் நாட்டார்நலிவதை நான் கண்டும்,ஓயுதல் இன்றி அவர் நலம் எண்ணிஉழைத்திட நான் தவறேன்.தமிழரின் மேன்மையை இகழ்ந்தவ னைஎன்      தாய்தடுத் தாலும் விடேன்!எமைநத்து வாயென எதிரிகள் கோடிஇட்டழைத் தாலும் தொடேன்!"தமக்கொரு தீமை" என்று நற்றமிழர்எனைஅழைத்திடில் தாவிஇமைப்பினில் ஓடித் தரக்கடவேன் நான்இனிதாம் என் ஆவி!மானமொன்றே நல் வாழ்வெனக் கொண்டுவாழ்ந்தஎன் மற வேந்தர்பூனைகள் அல்லர்; அவர்வழி வந்தோர்புலிநிகர் தமிழ் மாந்தர்!ஆனஎன் தமிழர் ஆட்சியை நிறுவஅல்லல்கள் வரின் ஏற்பேன்!ஊனுடல் கேட்பினும் செந்தமிழ் நாட்டுக்குவப்புடன் நான் சேர்ப்பேன்!உள்ளுறை அட்டவணைக்குத் திரும்ப   1.40    இன்பத் தமிழ்   இன்பந் தருந்தமிழில் அன்பு பிறந்ததுண்டு; துன்பம் இனியு முண்டோ சொல் சொல் சொல் பகையே! முன்பு துருப்பிடித்தி ருந்த படைக்கலமாம் முத்தமிழ் ஒளி அறிந்து செல் செல் செல் பகையே!     இன்பந் தருந்தமிழில்... தெள்ளு தமிழில்இசைத் தேனைப் பிழிந்தெடுத்துத் தின்னும் தமிழ் மறவர் யாம் யாம் யாம் பகையே! துள்ளும் பகைமுடித்துக் கூத்திடுவோம் தமிழர் கொள்கை நிறைவ டைந்து போம் போம் போம் பகையே!     இன்பந் தருந்தமிழில்...உள்ளுறை அட்டவணைக்குத் திரும்ப   1.41   உலகின் நோக்கம் உவகை உவகை உலகத்தாயின் கூத்து! -- வந்துகுவியுதடா நெஞ்சில்      உவகை உவகை!எவையும் தன்னுள் ஆக்கிய பெருவெளிஎங்கும் அடடே தாயின் பேரொளி!     உவகை உவகை!அவிழும் கூந்தல் வானக் கருமுகிலாய் -- இடையினின்றலையும் பூந்துகில் பெருவெளி எங்கும் போம்தவழப் புதுநகை மின்னித் துலங்கும்தாய்நின் றாடிய அடிஇடி முழங்கும்     உவகை உவகை!தொடுநீள் வானப் பெருவில் ஒருகையில் -- பெரும்புறம்தூளா கிடவரு கதிர்வேல் ஒருகையில்அடுநீள் விழியிற் கனலைப் பெருக்கிஆடும் திறல்கண் டோடும் பகைதான்     உவகை உவகை!அகலொளி விளக்கு நிலவினில் அவள்ஆடும் -- ஆடிநின்றந்தமி ழின்பத் தென்பாங்கிற் பாடும்துகளறு விண்மீன் துளிகள் பறக்கத்துடிஇடை நெளியும் துணைவிழி உலவும்     உவகை உவகை!அறிவே உயிராய் அதுவே அவளாகி -- மற்றுளஅறமென்ப வெலாம் அழியும் எனவோதிக்குறியும் செயலும் ஒன்றாய் இயலக்கூத்தாடுந் தாய் பார்த்திடு தோறும்     உவகை உவகை!மடமைப் பகைமையும் சாகப் பின்வருமோர் --கொடிதாம்வறுமைத் தீயும் அலறிப் புறமேகஅடிமைத் தனமே துகள் துகளாகஆடுந் தாயவள் நாளும் வாழிய!     உவகை உவகை!உள்ளுறை அட்டவணைக்குத் திரும்ப   1.42     தமிழ் நாடு  சேரன் செங்குட்டு வன்பிறந்தவீரம் செறிந்த நாடிதன்றோ?     சேரன் செங்குட்டுவன்...பாரோர் புகழ் தமிழ்ச் சேயேபகை யஞ்சிடும் தீயேநேரில் உன்றன் நிலையை நீயேநினைந்து பார்ப் பாயே.    சேரன் செங்குட்டுவன்...பண்டி ருந்த தமிழர் மேன்மைபழுதாக முழு துமேகண்டி ருந்தும் குகையிற் புலிபோல்கண்ணு றக்கம் ஏனோ?    சேரன் செங்குட்டுவன்...உள்ளுறை அட்டவணைக்குத் திரும்ப   1.43   தமிழ்  வெண்ணி லாவும் வானும் போலேவீரனும்கூர் வாளும் போலே     வெண்ணிலாவும் வானும் போலே!வண்ணப் பூவும் மணமும் போலேமகர யாழும் இசையும் போலேகண்ணும் ஒளியும் போலே எனதுகன்னல் தமிழும் நானும் அல்லவோ?    வெண்ணிலாவும் வானும் போலே!வையகமே உய்யு மாறு வாய்த்த தமிழ் என்அரும் பேறு!துய்யதான சங்க மென்னும்தொட்டிலில் வளர்ந்த பிள்ளை(தம்) கையிலே வேலேந்தி இந்தக் கடல் உலகாள் மூவேந்தர்கருத் தேந்திக் காத்தார்; அந்தக்கன்னல் தமிழும் நானும் நல்ல     வெண்ணிலாவும் வானும் போலே!உள்ளுறை அட்டவணைக்குத் திரும்ப   1.44  அன்றும் இன்றும் பண்டு தமிழ்ச் சங்கத்தைஉண்டு பண்ணிய மன்னன் சீரெல்லாம்,விண்டு புகழ்ந்து பாடிஇன்னும் வியக்கின்றார் இப் பாரெல்லாம்.அண்டும் புலவர்க் கெல்லாம்அந்நாள் மன்னர் கொடுத்த கொடைதானே,தண்டமிழ் இந்நாள் மட்டும்சாகாமைக்கே அடிப்படை மானே!புலவர் நினைப்பை யெல்லாம்பொன் னெழுத்தால் பதித்து நூலாக்கி,நலம் செய்தா ரடிமானேநம் தமிழ்வேந்தர் நம்மை மேலாக்கி!இலை என்று புலவர்க்கோஎடை யின்றிப் பொன்தந்தார் மூவேந்தர்,கலை தந்தார் நமக் கெல்லாம்அதனால் இன்றைக்கு நாம்தமிழ் மாந்தர்!உள்ளுறை அட்டவணைக்குத் திரும்ப  3. பெண்கள் பகுதி  1.45   பெற்றோர் ஆவல்  துன்பம் நேர்கையில் யாழ்எ டுத்துநீஇன்பம் சேர்க்கமாட் டாயா? -- எமக்கின்பம் சேர்க்கமாட் டாயா? -- நல்லன்பிலா நெஞ்சில் தமிழில் பாடிநீஅல்லல் நீக்கமாட் டாயா? -- கண்ணேஅல்லல் நீக்கமாட் டாயா?		            துன்பம்...வன்பும் எளிமையும் சூழும் நாட்டிலேவாழ்வில் உணர்வு சேர்க்க -- எம்வாழ்வில் உணர்வு சேர்க்க -- நீஅன்றை நற்றமிழ்க் கூத்தின் முறையினால்ஆடிக் காட்டமாட் டாயா? -- கண்ணேஆடிக் காட்டமாட் டாயா?                            துன்பம்...அறமி தென்றும்யாம் மறமி தென்றுமேஅறிகி லாத போது -- யாம்அறிகி லாத போது -- தமிழ்இறைவ னாரின்திருக் குறளிலே ஒருசொல்இயம்பிக் காட்டமாட் டாயா? -- நீஇயம்பிக் காட்டமாட் டாயா?	           	  துன்பம்...புறம்இ தென்றும்நல் லகம்இ தென்றுமேபுலவர் கண்ட நூலின் -- தமிழ்ப்புலவர் கண்ட நூலின் -- நல்திறமை காட்டிஉனை ஈன்ற எம்உயிர்ச்செல்வம் ஆகமாட் டாயா? -- தமிழ்ச்செல்வம் ஆகமாட் டாயா?		         	   துன்பம்...உள்ளுறை அட்டவணைக்குத் திரும்ப   1.46   பெண் கல்வி  பெண்களால் முன்னேறக் கூடும் -- நம்வண் தமிழ் நாடும்எந் நாடும்!கண்களால் வழிகான முடிவதைப் போலேகால்களால் முன்னேற முடிவதைப் போலே     பெண்களால் முன்னேறக் கூடும்!படியாத பெண்ணினால் தீமை! -- என்னபயன்விளைப் பாளந்த ஊமை?நெடுந்தமிழ் நாடெனும் செல்வி -- நல்லநிலைகாண வைத்திடும் பெண்களின் கல்வி!     பெண்களால் முன்னேறக் கூடும்!பெற்றநல் தந்தைதாய் மாரே -- நும்பெண்களைக் கற்கவைப் பீரே!இற்றைநாள் பெண்கல்வி யாலே -- முன்னேறவேண் டும்வைய மேலே!     பெண்களால் முன்னேறக் கூடும்!உள்ளுறை அட்டவணைக்குத் திரும்ப   1.47    தந்தை பெண்ணுக்கு   தலைவாரிப் பூச்சூடி                              உன்னைப் -- பாடசாலைக்குப் போஎன்று சொன்னாள் உன்  அன்னை!சிலைபோல ஏனங்கு                             நின்றாய்? -- நீசிந்தாத கண்ணீரை ஏன்சிந்து                 கின்றாய்?விலைபோட்டு வாங்கவா                        முடியும்? -- கல்விவேளைதோ றும்கற்று வருவதால்             படியும்!மலைவாழை அல்லவோ                         கல்வி? -- நீவாயார உண்ணுவாய் போஎன்                 புதல்வி!படியாத பெண்ணா                               யிருந்தால் -- கேலிபண்ணுவார் என்னைஇவ் வூரார்              தெரிந்தால்!கடிகாரம் ஓடுமுன்                                 ஓடு! -- என்கண்ணல்ல? அண்டைவீட் டுப்பெண்க       ளோடு!கடிதாய் இருக்குமிப்                             போது -- கல்விகற்றிடக் கற்றிடத் தெரியுமப்                   போது!கடல்சூழ்ந்த இத்தமிழ்             	     நாடு -- பெண்கல்விபெண் கல்விஎன் கின்றதன்               போடு!உள்ளுறை அட்டவணைக்குத் திரும்ப   1.48  தாய் : வெற்றிலை வேண்டுமா?  ஒருவேளை அல்ல திருவேளைவெற்றிலை			    போடு! --போடாதொதுக்கலும் நல்லஏற்                பாடு!சுரந்திட்ட எச்சிலைவாயினில் தேக்குதல்       	    போலே -- வேறுதூய்மையில் லாச்செயல்கண்டதில் லைவைய                   மேலே     ஒருவேளை...கரியாகுமே உதடு!                      கோவைக்கனியைநீ காப்பதும்		    தேவை!தெரியாத ஆடவர்வாய்நிறைய எச்சிலின் 	              சேறுதேக்கியே திரிவார்கள்அவருக்கும் நீஇதைக்		    கூறு!     ஒருவேளை...பூவைமார் 'நல்லிதழை'		     நல்ல     புன்னகை சிந்திடும்		    'பல்லை'நாவினால் யாம்சொல்வ                தில்லை -- அவைநன்மணத் தாமரை!                      முல்லை!பாவைமார் வாயினில்இயல்பான மணமுண்டு                  பெண்ணே!பாக்குவெற் றிலைதனைநீக்கலே மிகநன்று		      கண்ணே!     ஒருவேளை...உள்ளுறை அட்டவணைக்குத் திரும்ப   1.49      ஆண் பெண் நிகர் ஆண்உயர் வென்பதும் பெண்உயர் வென்பதும்நீணிலத் தெங்கணும் இல்லைவாணிகம் செய்யலாம்                     பெண்கள்! -- நல்வானூர்தி ஓட்டலாம்		       பெண்கள்!     ஆணுயர் வென்பதும்...ஏணை அசைத்தலும்		       கூடும் -- அதையார் அசைத் தாலுமே		       ஆடும்!வீணை மிழற்றலும்		       கூடும் -- அதுமெல்லியின் விரலுக்கா		       வாடும்?நாணமும் அச்சமும்		       வேண்டும் -- எனில்ஆணுக்கும் பெண்ணுக்கும்	       வேண்டும்.     ஆணுயர் வென்பதும்...சேயிழை மார்நெஞ்ச		       மீது -- நாம்சீறுபுலி யைக்காணும்		       போதுதீயதோர் நிலைமைஇங்		       கேது? -- நம்தென்னாட்டின் அடிமைநில்	       லாது.தூயராய்த் தொண்டாற்ற	       வேண்டும் -- பலதொழிற்கல்வி யுங்கற்க		       வேண்டும்.     ஆணுயர் வென்பதும்...உள்ளுறை அட்டவணைக்குத் திரும்ப    1.50  பெண்கள் கடன்  மேகலையும் நற்சிலம்பும்                              பூண்டு -- பெண்ணேவீழ்ச்சியும் சூழ்ச்சியும்		                    தாண்டு!போகவில்லை அகம்புறமும், நாலிரண்டும்        நெஞ்சம்புகுந்தோறும் புகுந்தோறும் அறம் எதிரிற்        கொஞ்சும்     மேகலையும் நற்சிலம்பும்...தமிழ்காத்து நாட்டினைக் 		           காப்பாய் -- பெண்ணேதமிழரின் மேன்மையைக் 		           காப்பாய்தமிழகம் நம்மதென்			           றார்ப்பாய்தடையினைக் காலினால்		           தேய்ப்பாய்!கமழும் சோலையும், ஆறும் நற்குன்றமும்          கொண்டாய்தமிழர் மரபினை உன்னுயிர் என்பதைக்            கண்டாய்.    மேகலையும் நற்சிலம்பும்...மூவேந்தர் கொடி கண்ட		            வானம் -- இன்றுமுற்றிலும் கான்கிலாய்			            ஏனும்ஓஓஎ னப் பகை				            தானும்ஓடவே காத் திடுக			            மானம்காவெலாம் தென்றலும் பூக்களும் விளையாடும்  நாட்டில்கதலியும் செந்நெலும் பயனைப் புரிந்தமணி      வீட்டில்.      மேகலையும் நற்சிலம்பும்...உள்ளுறை அட்டவணைக்குத் திரும்ப   1.51  அச்சந்தவிர், மடமை நீக்கு!  அச்சமும் மடமையும் இல்லாத                 பெண்கள்அழகிய தமிழ் நாட்டின்			      கண்கள்உச்சி இருட்டினில் பேய்வந்த		      தாகஉளறினால் அச்சமா? பேய் என்ப	      துண்டா?     அச்சமும் மடமையும்...முச்சந்திக் காத்தானும்			      உண்டா? -- இதைமுணுமுணுப்பது நேரில்			      கண்டா?பச்சைப் புளுகெலாம் மெய்யாக		      நம்பிப்பல்பொருள் இழப்பார்கள் மடமை	      விரும்பி!      அச்சமும் மடமையும்...கள்ளுண்ணும் ஆத்தாளும்                        ஏது? -- மிகுகடியசா ராயமுனி				      ஏது?விள்ளும்வை சூரிதான் மாரியாத்	      தாளாம்;வேளைதோறும் படையல் வேண்டும்என்      பாளாம்.     அச்சமும் மடமையும்...மடமைதான் அச்சத்தின் 		      வேராம் -- அந்தமடமையால் விளைவதே 		      போராம்!மடமையும் அறமுநல் லொழுக்கமும்	      வேண்டும்கல்விவேண் டும்அறிவு கேள்வியும்	      வேண்டும்.      அச்சமும் மடமையும்...உள்ளுறை அட்டவணைக்குத் திரும்ப   1.52     தாலாட்டு    ஆராரோ ஆரரிரோ ஆராரோ ஆரரிரோ!சீரோடு பூத்திருந்த செந்தாமரை மீது  நேரோடி மொய்த்துலவு நீலமணி வண்டுதனைச்செவ்விதழால் தான்மூடும் சேதிபோல் உன்விழியைஅவ்விமையால் மூடியே அன்புடையாய் நீயுறங்கு!கன்னங் கறேலென்று காடுபட்ட மேகத்தில்மின்னி வெளிப்பட்ட விண்மீன்போல் உன்றன்விழிசின்ன இமையைத் திறந்ததேன்? நீயுறங்கு!கன்னலின் சாறே கனிச்சாறே நீயுறங்கு!குத்துண்ட கண்ணாடி கொண்டபல வீரர்கள்போல்துத்திக்காய் போலச் சுடர்முகத்தை நீசுருக்கிஏனழுதாய் என்றன் இசைப்பாட்டே கண்ணுறங்கு!வான்நழுவி வந்த வளர்பிறையே கண்ணுறங்கு! கன்னம்பூ ரித்துக் கனியுதடு மின்உதிர்த்துச்சின்னவிழி பூத்துச் சிரித்ததென்ன செல்வமே?அன்னைமுகம் வெண்ணிலவே ஆனாலும் உன்விழியைச்சின்னதொரு செவ்வல்லி ஆக்காமல் நீயுறங்கு! நெற்றிக்கு மேலேயுன் நீலவிழியைச் செலுத்திக்கற்றார்போல் என்ன கருதுகின்றாய்? நீகேட்டால்ஆனை அடிபோல் அதிரசத்தைச் சுட்டடுக்கித்தேனில் துவைத்தெடுத்துத் தின்னென்று தாரேனோ?கொட்டித் தும்பைப்பூக் குவித்ததுபோல் உன்னெதிரில்பிட்டுநறு நெய்யில் பிசைந்துவைக்க மாட்டேனா?குப்பைமணக்கக் குடித்தெருவெல் லாம்  மணக்கஅப்பம் நிலாப்போல் அடுக்கிவைக்க மாட்டேனா?மீன்வலைசேந் தும்கயிற்றை வேய்ந்த வளையம்போல்தேன்குழல்தான் நான்பிழிந்து தின்னத் தாரேனா?விழுந்துபடும் செங்கதிரை வேல் துளைத்ததைப்போல்உழுந்துவடை நெய்யழுக உண்ணென்று தாரேனா?தாழையின் முள்போன்ற தகுசீ ரகச்சம்பாஆழ உரலில் இடித்த அவலைக்கொதிக்குநெய் தன்னில்தான் கொட்டிப் பொறித்துப்பதக்குக் கொருபதக்காய்ப் பாகும் பருப்புமிட்டேஏலத்தைத் தூவி எதிர் வைக்கமாட்டேனா?ஞாலத்தொளியே நவிலுவதை இன்னும் கேள்:செம்பொன்னை மேற்பூசித் தேனைச் சுளையாக்கிக்கொம்பில் பழுத்தநறுங் கொய்யாப் பழமும்செதில்அறுத்தால் கொப்பரையில் தேன்நிறைந்த தைப்போல்எதிர்த்தோன்றும் மாம்பழமும் இன்பப் பலாப்பழமும்வேண்டுமென்றால் உன்னெதிரில் மேன்மேற் குவிந்துவிடும்.பாண்டியனார் நன்மரபின் பச்சைத் தமிழே!நெருங்க உறவுனக்கு நீட்டாண்மைக் காரர்அறஞ்சிறந்த பல்கோடி ஆன தமிழருண்டே!எட்டும் உறவோர்கள் எண்ணறு திராவிடர்கள்"வெட்டிவா"வென் றுரைத்தால் கட்டிவரும் வீரர்அவர்என்ன குறைச்சல் எதனால் மனத்தாங்கல்?முன்னைத் தமிழர் முடிபுனைந்து ஞாலத்தைஓர்குடைக்கீழ் ஆண்ட உவகை உனக்குண்டு!சேரனார் சோழனார் சேர்ந்தபுகழ் உன்புகழே!ஓவியக் கரைகண்டார் உண்மைநெறி தாம்வகுத்தார்காவிய சிற்பத்தில் கவிதையினில் கைகாரர்உன்னினத்தார் என்றால் உனக்கின்னும் வேண்டுவதென்?பொன்னில் துலங்குகின்ற புத்தொளியே கண்ணுறங்கு!கற்சுவரை மோதுகின்ற கட்டித்தயிரா, நற்பொற்குடத்தில் வெண்ணெய்தரும் புத்துருக்கு நெய்யா,நல்ஆனைப் பசுக்கள் அழகான வெண்ணிலவைப்போல்நிறைந்த பாலைப் புளியக்கொட்டை தான்மிதக்கும்இன்பநறும் பாலா, என்னஇல்லை? கண்ணுறங்காய்!அன்பில் விளைந்தஎன் ஆறுயிரே கண்ணுறங்கு!காவிரியின் பாதாளக் காலின் சிலம்பொலியும்பூவிரியப் பாடும் புதிய திருப்பாட்டும்கேட்ட உழவர் கிடுகிடென நல்லவிழாக்கூட்டி மகிழ்ச்சி குதிகொள்ளத் தோளில்அலுப்பை அகற்றி அழகுவான் வில்போல்கலப்பை எடுத்துக் கனஎருதை முன்னடத்திப்பஞ்சம் தலைகாட்டப் பாராப் படைமன்னர்,நெஞ்சம் அயராமல் நிலத்தை உழுதிடுவார்.வித்துநெல் வித்தி விரியும் களையெடுத்துக்கொத்துநெல் முற்றித் தலைசாய்ந்த கோலத்தைமாற்றி யடித்து மறுகோலம் செய்தநெல்லைத்தூற்றிக் குவித்துத் துறைதோறும் பொன்மலைகள்கோலம் புரியும் குளிர்நாடும் உன்னதுவே!ஞாலம் புகழும் நகைமுத்தோய் கண்ணுறங்கு!செம்புழுக்கல் பாலோடு பொங்கச் செழுந்தமிழர்கொம்புத்தேன் பெய்து குளிர்முக் கனிச்சுளையோடள்ளூற அள்ளி முழங்கையால் நெய்யழுகஉள்ளநாள் உண்ணும் உயர்நாடும் உன்னதுவே!கோட்டுப்பூ நல்ல கொடிப்பூ நிலநீர்ப்பூநாட்டத்து வண்டெல்லாம் நல்லஇசை பாய்ச்சக்கொத்தும் மரங்கொத்தி, தாளங் குறித்துவரத்தத்துபுனல் தாவிக் கரையில் முழாமுழக்கமின்னும்பசுமை விரிதழைப்பூம் பந்தலிலேபன்னும் படம்விரித்துப் பச்சை மயிலாடுவதும்,பிள்ளைக் கருங்குயிலோ பின்பாட்டுப் பாடுவதும்கொள்ளை மகிழ்ச்சித் தமிழ்நாடு கொண்டாய்நீகுப்பையெலாம் மாணிக்கக் கோவை, கொடுந்தூம்பிற்கப்பும் கழுவுடையில் கண்மணியும் பொன்மணியும்!ஆடும் குளிர்புனலோ அத்தனையும் பன்னீராம்!சூடாமணி வரிசை தூண்டாச் சரவிளக்காம்!எப்போதும் தட்டார் இழைக்கும் மணியிழையில்கொப்பொன்றே கோடிபெறும் கொண்டைப்பூ என்பெறுமோ?ஐந்தாறு வெண்ணிலவும் ஆறேழு செங்கதிரும்வந்தாலும் நாணும் வயிரத் திருகாணிஒன்றுக்கே வையத்தை ஒப்படைக்க வேண்டுமெனில்உன்மார்பின் தொங்கலுக்கு மூன்றுலகு போதுமா?மின்காய்த்த வண்ணம் மிகுமணிக ளோடுபசும்பொன்காய்த்த பூங்கொடியா ரோடுதம் காதலர்கள்எண்ண மொன்றாகியே இல்லறத் தேர்தன்னைக்கண்ணும் கருத்தும் கவருமோர் அன்புநகர்,ஆரும்நிகர் யார்க்கும் அனைத்தும் சரிபங்கென்றோரும்நகர், நோக்கி ஓடுந்தமிழ் நாடுநின்நாடு! செல்வம் நிறைநாடு கண்ணுறங்குபொன்னான தொட்டிலில் இப்போது!உள்ளுறை அட்டவணைக்குத் திரும்ப    முற்றும். This page was first put up on January 10, 2001Please send your comments and corrections to the Webmaster(s) of this site

