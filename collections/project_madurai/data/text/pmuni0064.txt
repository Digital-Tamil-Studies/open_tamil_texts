
 ciru(in tamil script, Unicode / utf-8 format)  ciRupANARRupaTai of iTaikkazi nATTu nallUr nattattanAr 
in tamil script, unicode/utf-8 formatசிறுபாணாற்றுப்படை (ஆசிரியர்  :: இடைக்கழி நாட்டு நல்லூர் நத்தத்தனார்)  Etext Preparation :  Staff & Students of K.A.P. Viswanatham Higher Secondary School,  Tiruchirappalli, Tamilnadu, India Dr. C. Kesavaraj, BDS, FICD, Trustee, K.A.P. Viswanatham Higher Secondary School  (Project Sponsor)Dr. R. Vasudevan, Former Director, School of Energy, Bharathidasan University, Trichi, Tamilnadu (Tech. support)Dr. R. Rajendran, Senior Teacher, K.A.P. Viswanatham Higher Secondary School, Trichi, Tamilnadu (coordination) Text Input  : Ms. J. Jayanthi (Librarian); S. Sinnakannan (Typist), Sivadayal, Christopher (Students),   K.A.P. Viswanatham Higher Secondary School, Trichi, Tamilnadu, India Proof-reading: Ms. Sarala Sandirasegarane, Kanpur, India    Web version:  K. Kalyanasundaram, Lausanne, Switzerland This webpage presents the Etext in Tamil script  but in Unicode encoding. 
To view the Tamil text correctly you need to set up the following: 
i). You need to have Unicode fonts containing Tamil Block (Latha,
Arial Unicode MS, TSCu_Inaimathi, Code2000, UniMylai,...) installed on your computer 
and the OS capable of rendering Tamil Scripts (Windows 2000 or Windows XP). 

ii)Use a browser that is capable of handling UTF-8 based pages
(Netscape >4.6, Internet Explorer 5) with the Unicode Tamil font
chosen as the default font for the UTF-8 char-set/encoding view. .
In case of difficulties send an email request to pmadurai@.com
© Project Madurai 1999-2000Project Madurai is an open, voluntary, worldwide initiative devoted to preparation of electronic texts of tamil literary works and to distribute them free on the Internet. Details of Project Madurai are available at the website http://www.tamil.net/projectmaduraiYou are welcome to freely distribute this file, provided this header page is kept intact.
ciRupANARRuppaTai (second work in pattuppATTu anthologies) (in Tamil Script, TSCII format)சங்க கால நூல்களான பத்துப் பாட்டுக்களில் ஒன்றாவதானசிறுபாணாற்றுப்படை பாடியவர்     :: இடைக்கழி நாட்டு நல்லூர் நத்தத்தனார்பாடப்பட்டவன் :: ஓய்மானாட்டு நல்லியக்கோடன்திணை      ::  பாடாண்திணைதுறை       ::  ஆற்றுப்படைபாவகை     ::  ஆசிரியப்பாமொத்த அடிகள் :: 269-----------------------மணிமலைப் பணைத்தோள் மாநில மடந்தையணிமுலைத் துயல்வரூஉ மாரம் போலச்செல்புன லுழந்த சேய்வரற் கான்யாற்றுக்கொல்கரை நறும்பொழிற் குயில்குடைந் துதிர்த்தபுதுப்பூஞ் செம்மல் சூடிப் புடைநெறித்துக்கதுப்புவிரித் தன்ன காழக நுணங்கறலயிலுருப் பனைய வாகி யைதுநடந்துவெயிலுருப் புற்ற வெம்பரல் கிழிப்பவேனி னின்ற வெம்பத வழிநாட்காலைஞா யிற்றுக் கதிர்கடா வுறுப்பப்  .  .  .  .10பாலை நின்ற பாலை நெடுவழிச்சுரன்முதன் மராஅத்த வரிநிழ லசைஇயைதுவீ ழிகுபெய லழகுகொண் டருளிநெய்கனிந் திருளிய கதுப்பிற் கதுப்பெனமணிவயின் கலாபம் பரப்பிப் பலவுடன்மயின்மயிற் குளிக்குஞ் சாயற் சாஅயுயங்குநாய் நாவி னல்லெழி லசைஇவயங்கிழை யுலறிய அடியி னடிதொடர்ந்தீர்ந்துநிலந் தோயு மிரும்பிடித் தடக்கையிற்சேர்ந்துடன் செறிந்த குறங்கிற் குறங்கென  .  .  .20மால்வரை யழுகிய வாழை வாழைப்பூவெனப் பொலிந்த ஓதி ஓதிநளிச்சினை வேங்கை நாண்மலர் நச்சிக்களிச்சுரும் பரற்றுஞ் சுணங்கிற்  சுணங்குபிதிர்ந்தியாணர்க் கோங்கி  னவிர்முகை யெள்ளிப்பூணகத் தொடுங்கிய வெம்முலை முலையெனவண்கோட் பெண்ணை வளர்த்த நுங்கினின்சே றிகுதரு மெயிற்றி  னெயிறெனக்குல்லையம் புறவிற் குவிமுகை யவிழ்ந்தமுல்லை சான்ற கற்பின் மெல்லியல்  .  .  .  .30மடமா னோக்கின் வாணுதல் விறலியர்நடைமெலிந் தசைஇய நன்மென் சீறடிகல்லா விளையர் மெல்லத் தைவரப்பொன்வார்ந் தன்ன புரியடங்கு நரம்பினின்குரற் சீறியா ழிடவயிற் றழீஇநைவளம் பழுநிய நயந்தெரி பாலைகைவல் பாண்மகன் கடனறிந் தியக்கவியங்கா வையத்து வள்ளியோர் நசைஇத்துனிகூ ரெவ்வமொடு துயராற்றுப் படுப்பமுனிவிகந் திருந்த முதுவா யிரவல  .  .  .  .40கொழுமீன் குறைய வொதுங்கி வள்ளிதழ்க்கழுநீர் மேய்ந்த கயவா யெருமைபைங்கறி நிவந்த பலவி னீழல்மஞ்சண் மெல்லிலை மயிர்ப்புறந் தைவரவிளையா விளங்க ணாற மெல்குபு பெயராக்குளவிப் பள்ளிப் பாயல் கொள்ளுங்குடபுலங் காவலர் மருமா னொன்னார்வடபுல விமயத்து வாங்குவிற் பொறித்தஎழுவுறழ் திணிதோ ளியறேர்க் குட்டுவண்வருபுனல்வாயில் வஞ்சியும் வறிதே யதாஅன்று  .  .  .50நறவுவா யுறைக்கும் நாகுமுதிர் நுணவத்தறைவாய்த் குறுந்துணி யயிலுளி பொருதகைபுனை செப்பங் கடைந்த மார்பிற்செய்பூங் கண்ணி செவிமுத றிருத்திநோன்பகட் டுமண ரொழுகையடு வந்தமகாஅ ரன்ன மந்தி மடவோர்நகாஅ ரன்ன நளிநீர் முத்தம்வாள்வா யெருந்தின் வயிற்றகத் தடக்கித்தோள்புற மறைக்கும் நல்கூர் நுசுப்பினுளரிய லைம்பா லுமட்டிய ரீன்ற  .  .  .  .60கிளர்பூட் புதல்வரொடு கிலுகிலி யாடுந்தத்துநீர் வரைப்பிற் கொற்கைக் கோமான்தென்புலங் காவலர் மருமா னொன்னார்மண்மாறு கொண்ட மாலை வெண்குடைக்கண்ணார் கண்ணிக் கடுந்தேர்ச் செழியன்தமிழ்நிலை பெற்ற தாங்கரு மரபின்மகிழ்நனைமறுகின் மதுரையும் வறிதே யுதாஅன்றுநறுநீர்ப் பொய்கை யடைகரை நிவந்ததுறுநீர்க் கடம்பின் றுணையார் கோதைஓவத் தன்ன வுண்டுறை மருங்கிற்  .  .  .  .70கோவத் தன்ன கொங்குசேர் புறைத்தலின்வருமுலை யன்ன வண்முகை யுடைந்துதிருமுக மவிழ்ந்த தெய்வத் தாமரையாசி லங்கை யரக்குத்தோய்ந் தன்னசேயிதழ் பொதிந்த செம்பொற் கொட்டையேம வின்றுணை தழீஇ யிறகுளர்ந்துகாமரு தும்பி காமரஞ் செப்புந்தண்பணை தழீஇய தளரா இருக்கைக்குணபுலங் காவலர் மருமா னொன்னாரோங்கெயிற் கதவ முருமுச்சுவல் சொறியுந்  .  .  .80தூங்கெயி லெறிந்த தொடிவிளங்கு தடக்கைநாடா நல்லிசை நற்றேர்ச் செம்பியனோடாப் பூட்கை யுறந்தையும் வறிதே யதாஅன்றுவானம் வாய்த்த வளமலைக் கவாஅற்கான மஞ்ஞைக்குக் கலிங்க நல்கியஅருந்திற லணங்கி  னாவியர் பெருமகன்பெருங்க னாடன் பேகனுஞ் சுரும்புணநறுவீ யுறைக்கு நாக நெடுவழிச்சிறுவீ முல்லைக்குப் பெருந்தேர் நல்கியபிறங்குவெள் ளருவி வீழுஞ் சாரல்  .  .  .  .90பறம்பிற் கோமான் பாரியுங் கறங்குமணிவாலுளைப் புரவியடு வையக மருளவீர நன்மொழி யிரவலர்க் கீந்தவழறிகழ்ந் திமைக்கு மஞ்சுவரு நெடுவேற்கழறொடித் தடக்கைக் காரியு நிழறிகழ்நீல நாக நல்கிய கலிங்கஆலமர் செல்வற் கமர்ந்தனன் கொடுத்தசாவந் தாங்கிய சாந்துபுலர் திணிதோளார்வ நன்மொழி யாயு மால்வரைக்கமழ்பூஞ் சாரற் கவினிய நெல்லி  .  .  .  .100யமிழ்துவிளை தீங்கனி யெளவைக் கீந்தவுரவுச்சினங் கனலுமொளிதிகழ் நெடுவேலரவக்கடற் றானை யதிகனுங் கரவாதுநட்டோ ருவப்ப நடைப்பரி காரமுட்டாது கொடுத்த முனைவிளங்கு தடக்கைத்துளிமழை பொழியும் வளிதுஞ்சு நெடுங்கோட்டு நளிமலை நாட னள்ளியு நளிசினைநறும்போது கஞலிய நாகுமுதிர் நாகக்துக்குறும்பொறை நன்னாடு கோடியர்க் கீந்தகாரிக் குதிரைக் காரியடு மலைந்த  .  .  .  .110வோரிக் குதிரை யோரியு மெனவாங்கெழுசமங் கடந்த வெழுவுறழ் திணிதோளெழுவர் பூண்ட வீகைச் செந்நுகம்விரிகடல் வேலி வியலகம் விளங்கவொருதான் றாங்கிய வுரனுடைய நோன்றாணறுவீ நாககு மகிலு மாரமுந்துறையாடு மகளிர்க்குத் தோட்புணை யாகியபொருபுன றரூஉம் போக்கரு மரபிற்றொன்மா விலங்கைக் கருவொடு பெயரியநன்மா விலங்கை மன்ன ருள்ளும்  .  .  .  .120மறுவின்றி விளங்கிய வடுவில் வாய்வாளுறுபுலித் துப்பி னோவியர் பெருமகன்களிற்றுத்தழும் பிருந்த கழறயங்கு திருந்தடிப்பிடிக்கணஞ் சிதறும் பெயல்மழைத் தடக்கைப்பல்லியக் கோடியர் புரவலன் பேரிசைநல்லியக் கோடனை நயந்த கொள்கையடுதாங்கரு மரபிற் றன்னுந் தந்தைவான்பொரு நெடுவரை வளனும் பாடிமுன்நாள் சென்றன மாக விந்நாடிறவாக் கண்ண சாய்செவிக் குருளை  .  .  .  .130கறவாக் பால்முலை கவர்த னோனாதுபுனிற்றுநாய் குரைக்கும் புல்லெ னட்டில்காழ்சோர் முதுசுவர்க் கணச்சித லரித்தபூழி பூத்த புழற்கா ளாம்பியல்குபசி யுழந்த வொடுங்குநுண் மருங்குல்வளைக்கைக் கிணைமகள் வள்ளுகிர்க் குறைத்தகுப்பை வேளை யுப்பிலி வெந்ததைமடவோர் காட்சி நாணிக் கடையடைத்திருக்பே ரொக்கலொ டொருங்குடன் மிசையுமழிபசி வருத்தம் வீடப் பொழிகவுட்  .  .  .  .140டறுகட் பூட்கைத் தயங்குமணி மருங்கிற்சிறுகண் யானையடு பெருந்தே ரெய்தியாமவ ணின்றும் வருதும் நீயிரு மிவணயந் திருந்த விரும்பே ரொக்கற்செம்ம லூள்ளமொடு செல்குவி ராயினலைநீர்த் தாழை யன்னம் பூப்பவுந்தலைநாட் செருந்தி தமனியம் மருட்டவுங்கடுஞ்சூன் முண்டகங் கதிர்மணி கழாஅலவும்நெடுங்காற் புன்னை நித்திலம் வைப்பவும்கானல் வெண்மணல் கடலுலாய் நிமிர்தரப்  .  .  .  .150பாடல் சான்ற நெய்த னெடுவழிமணிநீர்ப் வைப்பு மதிலொடு பெயரியபனிநீர்ப் படுவின் பட்டினம் படரினோங்குநிலை யட்டகந் துயுன்மடிந் தன்னவீங்குதிரை கொணர்ந்த விரைமர விறகிற்கரும்புகைச் செந்தீ மாட்டிப் பெருந்தோண்மதியேக் கறூஉம் மாசறு திருமுகத்துநுதிவே னோக்கி னுளைமக ளரித்தபழம்படு தேறல் பரதவர் மடுப்பக்கிளைமலர்ப் படப்பைக் கிடங்கிற் கோமான்  .  .  .160தளையவிழ் தெரியற் றகையோற் பாடியறற்குழற் பாணி தூங்கி யவரொடுவறற்குழற் சூட்டின் வயின்வயிற் பெறுகுவிர்பைந்நனை யவரை பவழங் கோப்பவுங்கருநனைக் காயாக் கணமயி லவிழவுங்கொழுங்கொடி முசுண்டை கொட்டங் கொள்ளவுஞ்செழுங்குலைக் காந்தள் கைவிரல் பூப்பவுங்கொல்லை நெடுவழிக் கோப மூரவுமுல்லை சான்ற முல்லையம் புறவின்விடர்கா லருவி வியன்மலை மூழ்கிச்  .  .  .  .170சுடர்கான் மாறிய செவ்வி நோக்கித்திறல்வே னுதியிற் பூத்த கேணிவிறல்வேல் வென்றி வேலூ ரெய்தினுறுவெயிற் குலைஇய வுருப்பவிர் குரம்பையெயிற்றிய ரட்ட இன்புளி வெஞ்சோறுதேமா மேனிச் சில்வளை யாயமொடாமான் சூட்டி னமைவரப் பெறுகுவிர்நறும்பூங் கோதை தொடுத்த நாட்சினைக்குறுங்காற் காஞ்சிக் கொம்ப ரேறிநிலையருங் குட்ட நோக்கி நெடிதிருந்து  .  .  .  .180புலவுக்கய லெடுத்த பொன்வாய் மணிச்சிரல்வள்ளுகிர் கிழித்த வடுவாழ் பாசடைமுள்ளரைத் தாமரை முகிழ்விரி நாட்போதுகொங்குகவர் நீலச் செங்கட் சேவல்மதிசே ரரவின் மானத் தோன்றுமருதஞ் சான்ற மருதத் தண்பணையந்தண ரருகா வருங்கடி வியனகரந்தண் கிடங்கினவ னாமூ ரெய்தின்வலம்பட நடக்கும் வலிபுண ரெருத்தினுரன்கெழு நோன்பகட் டுழவர் தங்கை  .  .  .  .190பிடிக்கை யன்ன பின்னுவீழ் சிறுபுறத்துத்தொடிக்கை மகடூஉ மகமுறை தடுப்பவிருங்கா ழுலக்கை யிரும்புமுகந் தேய்த்தஅவைப்புமா ணரிசி யமலைவெண் சோறுகவைத்தா ளலவன் கலவையடு பெறுகுவிரெரிமறிந் தன்ன நாவி னிலங்கெயிற்றுக்கருமறிக் காதிற் கவையடிப் பேய்மகணிணனுண்டு சிரித்த தோற்றம் போலப்பிணனுகைத்துச் சிவந்த பேருகிர்ப் பணைத்தாளண்ணல் யானை யருவிதுக ளவிப்ப  .  .  .  .200நீறடங்கு தெருவினவன் சாறயர் மூதூர்சேய்த்து மன்று சிறிதுநணி யதுவேபொருநர்க் காயினும் புலவர்க் காயினுமருமறை நாவி னந்தணர்க் காயினுங்கடவுண் மால்வரை கண்விடுத் தன்னஅடையா வாயிலவ னருங்கடை குறுகிச்செய்ந்நன்றி யறிதலுஞ் சிற்றின மின்மையுமின்முக முடையையு மினிய னாதலுஞ்செறிந்துவிளங்கு சிறப்பி னறிந்தோ ரேத்தஅஞ்சினர்க் களித்தலும் வெஞ்சின மின்மையு  .  .  .210மாணணி புகுதலு மழிபடை தாங்கலும்வாண்மீக் கூற்றத்த்து வயவ ரேத்தக்கருதியது முடித்தலுங் காமுறப் படுதலுமொருவழிப் படாமையு மோடிய துணர்தலுமரியே ருண்க ணரிவைய ரேத்தஅறிவுமடம் படுதலு மறிவுநன் குடைமையும்வரிசை யறிதலும் வரையாது கொடுத்தலும்பரிசில் வாழ்க்கைப் பரிசில ரேத்தப்பன்மீ னடுவட் பான்மதி போலஇன்னகை யாயமோ டிருந்தோற் குறுகிப்  .  .  .  .220பைங்க ணூகம் பாம்புபிடித் தன்னவங்கோட்டுச் செறிந்த வவிழ்ந்துவீங்கு திவவின்மணிநிரைத் தன்ன வனப்பின் வாயமைத்துவயிறுசேர் பொழுகிய வகையமை யகளத்துக்கானக் குமிழின் கனிநிறங் கடுப்பப்புகழ்வினைப் பொலிந்த பச்சையடு தேம்பெய்தமிழ்துபொதிந் திலிற்று மடங்குபுரி நரம்பிற்பாடுதுறை முற்றிய பயன்றெரி கேள்விக்கூடுகொ ளின்னியங் குரல்குர லாகநூனெறி மரபிற் பண்ணி யானாது  .  .  .  .230முதுவோர்க்கு முகிழ்த்த கையினை யெனவுமிளையோர்க்கு மலர்ந்த மார்பினை யெனவுமேரோர்க்கு நிழன்ற கோலினை யெனவுந்தேரோர்க் கழன்ற வேலினை யெனவுநீசில மொழியா வளவை மாசில்காம்புசொலித் தன்ன வறுவை யுடீஇப்பாம்புவெகுண் டன்ன தேற னல்கிக்காவெரி யூட்டிய கவர்கணைத் தூணிப்பூவிரி கச்சைப் புகழோன் றன்முன்பனிவரை மார்பன் பயந்த நுண்பொருட்  .  .  .  .240பனுவலின் வழாஅப் பல்வே றடிசில்வாணிற விசும்பிற் கோண்மீன் சூழ்த்தவிளங்கதிர் ஞாயி றெள்ளூந் தோற்றத்துவிளங்குபொற் கலத்தில் விரும்புவன பேணியானா விருப்பிற் றனின் றூட்டித்திறல்சால் வென்றியடு தெவ்வுப்புல மகற்றிவிறல்வேன் மன்னர் மன்னெயின் முருக்கிநயவர் பாணர் புன்கண் டீர்த்தபின்வயவர் தந்த வான்கேழ் நிதியமொடுபருவ வானத்துப் பாற்கதிர் பரப்பி  .  .  .  .250யுருவ வான்மதி யூர்கொண் டாங்குக்கூருளி பொருத வடுவாழ் நோன்குறட்டாரஞ் சூழ்ந்த வயில்வாய் நேமியடுசிதர்நனை முருக்கின் சேணோங்கு நெடுஞ்சினைத்ததர்பிணி யவிழ்ந்த தோற்றம் போலவுள்ளரக் கெறிந்த வுருக்குறு போர்வைக்கருந்தொழில் வினைஞர் கைவினை முற்றியூர்ந்துபெயர் பெற்ற வெழினடைப் பாகரொடுமாசெல வொழிக்கு மதனுடை நோன்றாள்வாண்முகப் பாண்டில் வலவனொடு தரீஇ  .  .  .  .260யன்றே விடுக்குமவன் பரிசின் மென்றேட்டுகிலணி யல்குற் றுளங்கியன் மகளிரகிலுண விரித்த வம்மென் கூந்தலின்மணிமயிற் கலாப மஞ்சிடைப் பரப்பித்துணிமழை தவழுந் துயல்கழை நெடுங்கோட்டெறிந்துரு மிறந்த வேற்றருஞ் சென்னிக்குறிஞ்சிக் கோமான் கொய்தளிர்க் கண்ணிச்செல்லிசை நிலைஇய பண்பிநல்லியக் கோடனை நயந்தனிர் செலினே.  .  .  .269-----------------------சிறுபாணாற்றுப்படை முற்றிற்று-----------------------This page was first put up on April 14, 2000 Please send your comments and corrections to the Webmaster(s) of this site