 
 
  

ciRAppurANam  canto 1-part 2 (in tamil script, unicode format)
     
 ciRAppurANam of umaRup pulavar Canto 1 part II   (verses 597 - 1240)
(in tamil script, Unicode format) உமறுப் புலவரின் சீறாப்புராணம்   
காண்டம் 1   (விலாதத்துக் காண்டம்) படலங்கள் 10- 24 /    பாடல்கள்  (597-1240 )   
  Acknowledgements: Etext preparation: Mr. Vassan Pillai, New Mexico, USAWeb version: Dr. K. Kalyanasundaram, Lausanne, Switzerland

This webpage presents the Etxt in Tamil script but in Unicode encoding. To view the Tamil text correctly you need to set up the following: 
i). You need to have Unicode fonts containing Tamil Block (Latha,Arial Unicode MS, TSCu_Inaimathi, Code2000, UniMylai,...) installed on your computer and the OS capable of rendering Tamil Scripts (Windows 2000 or Windows XP). 
ii)Use a browser that is capable of handling UTF-8 based pages
(Netscape 6, Internet Explorer 5) with the Unicode Tamil fontchosen as the default font for the UTF-8 char-set/encoding view. .
In case of difficulties send an email request to 
kalyan@geocities.com or 
kumar@vt.edu

©  Project Madurai 1999 - 2003
Project Madurai is an open, voluntary, worldwide initiative devoted to preparation of electronic texts of tamil literary works and to distribute them free on the Internet. Details of Project Madurai are available at the website   http://www.projectmadurai.org/ You are welcome to freely distribute this file, provided this header page is kept intact.   உமறுப் புலவரின் சீறாப்புராணம்  காண்டம் 1   (விலாதத்துக் காண்டம்) படலங்கள்  10- 24 /    பாடல்கள்  (597 -1240 )     உள்ளுறை    1.10  பாதை போந்த படலம்  597 - 679  மின்பதிப்பு    1.11 சுரத்திற் புனலழைத்த படலம்   680 - 699 மின்பதிப்பு    1.12  பாந்தள் வதைப் படலம்   700 - 722  மின்பதிப்பு  
  1.13  நதி கடந்த படலம்   723 - 753  மின்பதிப்பு    1.14  புலி வசனித்த படலம்  754 - 767  மின்பதிப்பு    1.15  பாந்தள் வசனித்த படலம்  768 - 785  மின்பதிப்பு    1.16  இசுறா காண் படலம் 786 - 840  மின்பதிப்பு    1.17  கள்வரை நதி மறித்த படலம் 841 - 856  மின்பதிப்பு    1.18 ஷாம் நகர் புக்க படலம் 857 - 900 மின்பதிப்பு    1.19 கரம் பொருத்து படலம் 901 - 966  மின்பதிப்பு    1.20  ஊசாவைக் கண்ட படலம்  967 - 996 மின்பதிப்பு    1.21  கதீஜா கனவு கண்ட படலம்997 - 1033 மின்பதிப்பு    1.22  மணம் பொருத்து படலம் 1034 - 1096  மின்பதிப்பு    1.23 மணம்புரி படலம்  1097 - 1215  மின்பதிப்பு    1.24 ககுபத்துல்லா வரலாற்றுப் படலம் 1216 -  1240 மின்பதிப்பு          சீறாப்புராணம் முதலாவது காண்டம் - விலாதத்துக் காண்டம்    பிஸ்மில்லாஹிர் ரஹ்மானிர் ரஹீம்  நஹ்மதுஹூ வ நுஸல்லீ அலா ரஸூலிஹில் கரீம்   1.10   பாதை போந்த படலம்    597   குரைகட லனைய செல்வக் குறைஷியின் குலத்து நாப்ப   ணரசிளங் குமர ரான வப்துல்லா வரத்தில் வந்த   முருகவி ழலங்கற் றிண்டோண் முகம்மது தமக்குச் சார்ந்த   திருவய திருபத் தைந்து நிறைந்தன சிறக்க வன்றே.1.10.1  598   பேரறி வெவையுஞ் செம்மை பெருத்தொளிர் வனப்பும் வெற்றி   வீரமுந் திறலு முண்மை விளங்கும்வா சகமுங் கல்விச்   சாரமும் பொறையு மிக்க தருமநற் குணமு மியார்க்கும்   வாரமு முகம்ம தின்பால் வந்தடைந் திருந்த தன்றே.1.10.2  599   பாரினி லடங்கா விண்ணோர் பன்முறை பெரிதிற் கூண்டு   சீருறை பாத காப்புற் றிருப்பது தெரியக் காணா   ரூரவர் போலுந் தங்கைக் குறுபொரு ளின்மை யெண்ணங்   காருறு கவிகை வள்ளற் கருத்திலங் குருத்த தன்றே.1.10.3  600   அகலிடத் தடங்கா வெற்றி யப்துல்முத் தலிபு பெற்ற   புகழபித் தாலி பென்னும் புரவலர் தம்மை நோக்கித்   துகளணு வணுகா மேனி சொரிகதி ரெறிப்பத் திண்மை   முகம்மதி னழகு பூத்த வாய்திறந் துரைக்க லுற்றார்.1.10. 4  601   குடித்தனப் பெருமை சேர்ந்த குலத்தினுக் குயர்ந்த மேன்மை   படித்தலம் புகழுஞ் செங்கோற் பார்த்திவ ராத றேய்ந்து   மிடித்தவர் பெரிய ராதன் மிகுபுகழ் கிடைத்தல் கையிற்   பிடித்திடும் பொருள தன்றிப் பிறிதலை யுலகத் தன்றே.1.10.5  602   ஒருதனி பிறந்து கையி னுறுபொரு ளின்றி யிந்தப்   பெருநிலத் திருந்து வாழ்தல் பேதமை யதனால் வண்மைத்   திருநகர் ஷாமிற் சென்று செய்தொழின் முடித்து வல்லே   வருகுவன் சிறியே னுந்த மனத்தரு ளறியே னென்றார்.1.10.6  603   மகனுரைத் தவையுந் தங்கண் மனைவறு மையையு மெண்ணி   யகநினை யறிவு நீங்கி யாகுலக் கடலின் மூழ்கி   வகையுறத் தேறிச் செவ்வி முகம்மதின் வதன நோக்கி   நகுகதிர் முறுவற் செவ்வாய் திறந்த்பின் னவில லுற்றார்.                       1.10.7  604   என்னுயிர்த் துணைவ னீன்ற விளங்கதிர்ப் பருதி யேயிந்   நன்னிலத் தரிய பேறே நங்குடி குலத்துக் கெல்லாம்   பொன்னுநன் மணியு மென்னப் பொருந்துநா யகமே தேறா   வொன்னலர்க் கரியே கேளென் னுளத்தினி லுற்ற தன்றே.                      1.10.8  605   மன்றலந் துடவை சூழ்ந்த மக்கமா நகரில் வாழ்வோன்   றென்றிசை வடக்கு மேற்குக் கிழக்கெனுந் திக்கு நான்கும்   வென்றிகொள் விறலோன் செம்பொன் விழைதொழி லவருக் கெல்லாங்   குன்றினி லிட்ட தீபங் குவைலிது வென்னும் வேந்தன்.1.10.9  606   இருகரஞ் சேப்பச் செம்பொ னிரவலர்க் கீந்த தாலு   மரியமெய் வருந்த நாளு மருந்தவம் புரிந்த தாலுங்   கருதிய வரத்தி னாலுங் கதிருமிழ்ந் தொழுகும் பைம்பொன்   வரையினின் மணிக்கொம் பென்ன வருமொரு மகவை யீன்றான்.                  1.10.10  607   தேன்கட லமிர்துந் திக்கிற் றிகழ்வரை யமிர்துஞ் சூழ்ந்த   மீன்கட னடுவிற் றோன்றும் வெண்மதி யமிர்துந் துய்ய   கூன்கட வளையார் வெண்பாற் குரைகட லமிர்துஞ் சோதி   வான்கட லமிர்து மொன்றாய் வடிவெடுத் தனைய பாவை.1.10.11  608   பைங்கட லுடுத்த பாரிற் பன்மணி வரையிற் றீவிற்   செங்கதிர்க் கனக நாட்டிற் செழுமணி மனைக்கு நாளுந்   தங்கிய சுடரு மொவ்வாத் தனித்தனி யழகு வாய்ந்த   மங்கையர் தனையொப் பென்ன வகுக்கநா வகுத்தி டாதே.                      1.10.12  609   குலமெனும் விருக்கந் தோன்றிக் குழூஉக்கிளைப் பணர்விட் டோங்கி   நலனுறு செல்வ மென்னு நறுந்தழை யீன்று வண்ணச்   சிலைநுதற் பவளச் செவ்வா யனையெனுஞ் செம்பொற் பூவிற்   கலனனி நறவஞ் சிந்துங் கனியினுங் கனிந்த பாவை.1.10.13  610   இனமெனுஞ் சோலை சூழ்ந்த விகுளைய ரெனும்வா விக்குட்   புனையிழை யனைக ரான பொன்னிதழ்க் கமல் நாப்பண்   வனைதரு பதும ராக மணிமடி யிருந்ஹ செவ்வி   யனமென விளங்கித் தோன்று மணியணிப் பாவை யன்னார்.                      1.10.14  611   குரிசிலென் றுயர்ந்த வெற்றிக் குவைலிதன் பரிதிற் பெற்ற   வரிவைதன் னழகு வெள்ளத் தமுதினை யிருகண் ணாரப்   பருகுதற் கிமையா நாட்டம் படைத்திலோ மெனநா டோறுந்   தெரிவைய ருள்ளத் தெண்ணந் தேற்றினுந் தேறா தன்றே.1.10.15  612   வானகத் தமர ராலு மானில மக்க ளாலுந்   தானவ யவத்தின் செவ்வி தனையெடுத் தின்ன தின்ன   தானநன் குவமை யென்ன வளவறுத் துரைக்க வொண்ணாத்   தேன்மொழி கதிஜா வென்னுந் திருப்பெயர் தரித்த பாவை.1.10.16  613   வருகலி வெயிலால் வாடு மானுடப் பயிர்கட் கெல்லாம்   பொருளெனு மாரி சிந்திப் பூவிடத் தினிது நோக்கி   யருமறை மலருட் காய்த்த வறிவெனுங் கனியை யுண்ட   திருநமர் குலச்சஞ் சீவிச் செழுங்கொழுந் தனைய பூவை.1.10.17  614   வணக்கமு மறிவுஞ் சேர்ந்த மனத்துறும் பொறையு நல்லோ   ரிணக்கமும் வறியோர்க் கீயு மிரக்கமு நிறைந்த கற்புங்   குணக்கலை வல்லோ ராலுங் குறித்தெடுத் தவட்கொப் பாகப்   பணக்கடுப் பாந்தட் பாரிற் பகருதற் கரிய வன்றே.1.10.18  615   மின்னென வொளிம றாத விளங்கிழை கதிஜா வென்ன   மன்னிய பொருளின் செல்வி மனையகத் தினினா டோறு   மின்னணி நகர மாக்க ளியாவரு மினிது கூறப்   பொன்னனி வாங்கித் தேச வாணிபம் பொருந்தச் செய்வார்.                      1.10.19  616   கலைத்தடக் கடலே யெந்தங் கண்ணிரு மணியே யாமு   மலைத்தடக் கடற்கட் பாவை யணிமனை யடுத்துச் செம்போ   னிலைத்திட நினைத்து வாங்கி நெறிநெடுந் தூர மெல்லாந்   தொலைத்திவண் புகுவம் வல்ல தொழின்முடித் திடுவ மென்றே.                    1.10.20  617   தீனகக் குளந்த டாகந் திசைதொறு நிறைந்து தேக்க   வானதிப் பெருக்கை யொப்ப வருமுகம் மதுவை நோக்கித்   தூநகை முறுவல் வாய்விண் டுரைத்தனர் சொன்ன மாரி   யானென வுதவுஞ் செங்கை யருளெனுங் கடலி னாரே.1.10.21  618   தரைத்தலம் புகழும் வெற்றித் தடப்புயத் தபித்தா லீபு   முரைத்தவை யனைத்துந் தேர்ந்து முகம்மது முளத்தி னூடு   வருத்தமுஞ் சிறிது நேர மகிழ்ச்சியுந் தொடர்ந்து தோன்றக்   கருத்தினி லிருத்திக் தாதை கழறல்சம் மதித்தி ருந்தார்.1.10. 22  619   குங்குமத் தடந்தோள் வள்ளல் குறித்திடுங் கருத்தி னூடு   செங்கயல் வரிக்கட் செவ்வாய்த் திருந்திழை கதிஜா வென்னு   மங்கைதம் பெயருஞ் சித்ர வடிவுநின் றுலவ மாறாப்   பொங்கறி வதனான் மூடிப் புந்தியின் மறைப்ப தானார்.1.10.23  620   மம்மரை மனத்துள் ளாக்கி முகம்மது கதிஜா வென்னும்   பெய்ம்மலர்க் கொம்பே யன்ன பெண்மனைக் கடையிற் சாரு   மம்மறு கிடத்திற் போக்கும் வரத்தும தாகி வாசச்   செம்மலர்ச் சுவடு தோன்றாத் திருவடி நடத்தல் செய்தார்.1.10.24  621   இப்படி நிகழ்கா லத்தோ ரிளவன்மா மறைக்கு வல்லான்   மைப்படி கவிகை வள்ளல் வனப்பிலக் கணமு நீண்ட   கைப்படு குறியுஞ் சேர்ந்த கதிர்மதி முகமு நோக்கிச்   செப்பிடற் கரிய வோகைத் திருக்கட லாடி னானே.1.10.25  622   பெரியவன் றூத ராகப் பிறந்தொரு நபிபிற் காலம்   வருகுவர் சரத மென்ன மறையுண ரறிவர் கூடித்   தெரிதர வுரைத்த தெல்லா மிவரெனத் தேறும் வாளா   லிருளறுத் துண்மை யாயுள் ளிருத்தினன் பெருத்த நீரான்.1.10.26  623   கண்டவ னுளத்தி னூடு கண்கொளா வுவகை பொங்கிக்   கொண்டுகொண் டெழுந்து சென்று குவைலிது மனையு ளாகி   வண்டுகண் படுக்குங் கூந்தன் மடமயில் கதிஜா வென்னு   மொண்டொடி திருமுன் முந்தி யொதுக்கிவாய் புதைத்துச் சொல்வான்.     624   குவைலிது தவத்தின் பேறே குரைகடன் மணியே நீண்ட   புவியிடை யமுதே பொன்னே பூவையர்க் கரசே யென்றன்   செவியினிற் பெரியோர் கூறுஞ் செய்தியாற் றேர்ந்து தேர்ந்த   கவினுறும் புதுமை யிந்நாட் கண்டுகண் களித்தே னென்றான்.                      1.10.28  625   வன்மன நஸ்றா வென்ன வருபெருங் குலத்திற் றோன்றிப்   பன்முறை மறைக டேர்ந்த பண்டிதன் முகத்தை நோக்கி   நின்மனந் தேறக் கண்ட புதுமையை நினவ றாமற்   சொன்மென மயிலே யன்னார் சொற்றபி னவனுஞ் சொல்வான்.                     1.10.29  626   முல்லைவெண் ணகையாய் தொன்னாண் முறைமுறை மறைக ளெல்லாம்   வல்லவர் தௌிந்த மாற்ற மக்கமா நகரிற் பின்னா   ளெல்லையில் புதுமை யாயோ ரிளவல்வந் துதித்துப் பாரிற்   பல்லருந் தீனி லாகப் பலன்பெற நடக்கு மென்றும்.1.10.30  627   ஈறிலா னபியாய்த் தோன்று மெழின்முகம் மதுதம் மெய்யின்   மாறிலாக் கதிருண் டாகி மான்மதங் கமழு மென்றுஞ்   சேறிலாங் ககில மீதிற் றிருவடி தோயா தென்றுங்   கூறிலாப் பிடரின் கீழ்பாற் குறித்தலாஞ் சனையுண் டென்றும்.                       1.10.31  628   வியனுறு புறுக்கா னென்னும் வேதமொன் றிறங்கு மென்றுங்   குயின்மொழிப் பவளச் செவ்வாய்க் கொடியிடைக் கருங்கட் பேடை   மயிலினை யிந்த வூரின் மணமுடித் திடுவ ரென்றும்    நயனுறக் கேட்டே னின்றென் னயனங்கள் குளிரக் கண்டேன்.                      1.10.32  629   முன்னுணர்ந் தவரைக் கேட்டு முதலவன் மறைக டேர்ந்தும்   நின்னையொப் பவரு மில்லை யாகையா னினது பாலம்   மன்னைவிண் ணப்பஞ் செய்தேன் முகம்மதை விளித்து நோக்கும்   பொன்னனீ ரென்னப் போற்றிப் புகழ்ந்தன னெகிழ்ந்த நெஞ்சான்.1.10.33  630   கலைவலா னுரைத்த மாற்றங் கேட்டபின் கதிஜா வென்னுஞ்   சிலைநுத றௌியத் தேர்ந்தோர் செவ்வியோன் றன்னைக் கூவி   யலகில்வண் புகழ்சேர் வள்ள லகுமதை யினிதிற் கூட்டித்   தலைவநீ வருக வென்னத் தாழ்ச்சிசெய் தெழுந்து போந்தான்.                      1.10.34  631   ஏவலென் றுரைத்த மாற்ற மிடையறா தொழுகிச் செய்யுங்   காவல னபித்தா லீபு கடைத்தலை கடந்து சென்று   பாவலம் பிய செந் நாவார் பன்முறை வழுத்தப் போதா   மேவலர்க் கரியே றென்னு முகம்மதை விரைவிற் கண்டான்.1.10.35  632   கண்டுகண் களித்துள் ளஞ்சிக் கரகம லங்கள் கூப்பி   யொண்டொடி கதிஜா வென்னு மோவிய முரைத்த மாற்றம்   விண்டுவிண் ணப்பஞ் செய்தான் விரைகம ழலங்கற் றிண்டோட்   கொண்டறன் செவியு நெஞ்சுங் குறைவறக் குளிர வன்றே.1.10. 36  633   கூறிய கூற்றைக் கேட்டுக் குறித்துள கரும மின்று   மாறிலா தடைந்த தென்ன முகம்மது மனத்தி லுன்னித்   தேறியங் கெழுந்து போந்தார் தேனினு மதுர மாறா   தூறிய தொண்டைச் செவ்வா யொண்ணுதன் மனையி லன்றே.                      1.10.37  634   சித்திர வனப்பு வாய்ந்த செம்மறன் வரவு நோக்கிப்   பத்திரக் கருங்கட் செவ்வாய்ப் பைந்தொடி பதும ராக   முத்தணி நிரைத்த பீட முன்றிலிற் காந்தட் கையால்   வைத்திவ ணிருமென் றோத முகம்மது மகிழ்ந்தி ருந்தார்.1.10.38  635   எரிமணித் தவிசின் மேல்வந் திருந்தலக் கணமும் பொற்புந்   திருவுறை முகமு மன்பு திகழ்தரு மகமுங் கண்ணும்   விரிகதிர் பரந்த மெய்யும் விறல்குடி யிருந்த கையு   மருமலர் வேய்ந்த தோளு மணிதிரண் டனைய தாளும்.1.10.39  636   பேரொளி பரப்பிப் பொங்கிப் பெருகிய வழகு வெள்ளச்   சார்பினிற் கதிஜா வென்னுந் தையறன் கரிய வாட்கட்   கூருடைக் கயல்க ளோடிக் குதித்தன குளித்துத் தேக்கி   வாரிச வதனஞ் சேர்ந்து மறுக்கமுற் றிருந்த வன்றே.1.10.40  637   பார்த்தகண் பறித்து வாங்கப் படாமையா னறவஞ் சிந்தப்   பூத்தகொம் பனைய மெய்யி னாணெனும் போர்வை போர்த்துக்   கூர்த்தவா வௌிப்ப டாமற் கற்பெனும் வேலி கோலிச்   சேர்த்ததம் முளங்கா ணாது திருந்திழை வருந்தி நின்றார்.1.10.41  638   மெய்மொழி மறைக டேர்ந்த பண்டிதன் விரைவின் வந்து   மொய்மலர்க் கதிஜா செவ்வி முழுமதி வதன நோக்கிச்   செய்தவப் பலனே யன்ன வள்ளலைத் திரும னைக்கே   எய்துதற் கருள்செய் வீரென் றெடுத்துரை விடுத்துச் சொன்னான்.                       1.10.42  639   விரும்பிய காம நோயை  வௌிவிடா தகத்துள் ளாக்கி   யரும்பிள முறுவற் செவ்வா யணிமல ரிதழை விண்டோ   யிரும்புகழ் தரித்த வெற்றி முகம்மதை யினிதி னோக்கி   வரும்பெருந் தவமே நுந்த மனையிடத் தெழுக லென்றார்.1.10.43  640   காக்குதற் குதித்த வள்ளல் காரிகை வடிவைக் கண்ணா   னோக்கியு நோக்கா தும்போ னொடியினி லெழுந்தம் மாதின்   மாக்கட லனைய கண்ணு மனமும்பின் றொடர்ந்து செல்லக்   கோக்குல வீதி நீந்திக் கொழுமனை யிடத்திற் சார்ந்தார்.1.10.44  641   மடங்கலே றனைய செம்மன் மனையில்வந் திருந்த போழ்தே   படங்கொள்பூ தலத்தி ராசப் பதவியும் பெரிய வாழ்வு   மிடங்கொள்வா னகத்தின் பேறு மௌிதினி னும்பாற் செல்வ   மடங்கலு மடைந்த தின்றென் றறைந்துபண் டிதன கன்றான்.                       1.10.45  642   தெரிந்துணர்ந் தறிந்தோர் மாற்றஞ் சிறிதெனும் பழுது வாரா   விரிந்தநூ லுரையும் பொய்யா விளங்கொளிர் வடிவ தாக   விருந்தவர் நபியே யாமு மிவர்மனை வியரே யென்னக்   கருந்தடங் கண்ணா ருள்ளக் கருத்தினி லிருத்தல் செய்தார்.                      1.10.46  643   படியினிற் சசியுஞ் செங்கேழ்ப் பரிதியு நிகரொவ் வாத   வடிவெடுத் தனைய வள்ளன் முகம்மதி னெஞ்ச மென்னுங்   கடிகமழ் வாவி யூடு கருத்தெனும் கமல நாப்பண்   பிடிநடைக் கதிஜா வென்னும் பெடையென முறைந்த தன்றே.                       1.10.47  644   தம்மனத் துறைந்த காத றனைவௌிப் படுத்தி டாமற்   செம்மலு மிருந்தார் மற்றைச் சிலபகல் கழிந்த பின்னர்   மும்மதம் பொழியு நால்வாய் முரட்கரி யபித்தா லீபு   விம்மிதப் புயம்பூ ரிப்ப மைந்தனை விளித்துச் சொல்வார்.1.10. 48  645   தெரிதரத் தௌிந்த சிந்தைத் தேமொழி கதிஜா பாலில்   விரைவினிற் சென்று செம்பொன் விளைவுறச் சிறிது கேட்போ   மருளொடு மீந்தா ரென்னி லதற்குறு தொழிலைக் காண்போம்   வரையற விலையென் றோதில் வருகுவம் வருக வென்றார்.1.10.49  646   உரைத்திடுந் தந்தை மாற்றஞ் செவியுற வுவகை பொங்கி   விரைத்தகாக் குழற்க தீஜா மெல்லிழை நினைவு நெஞ்சும்    பொருந்திய வகத்தி னூடு புக்கிடத் திருவாய் விண்டு   கரைத்தனர் நாளைக் காண்போங் கருதிய கரும மென்றே.    1.10.50  647 வேறு     மருக்கொள் பூதரப் புயநபி முகம்மது        மனையிடை மகிழ்கூர   விருக்கு மெல்லையி லெல்லவன் புகுந்திர              விருள்பரந் திடுகாலைக்   கருக்கு மைவிழி துயிறரு பொழுதொரு              கனவுகண் டனர்நூலிற்   சுருக்கு நுண்ணிடைப் பொலன்றொடி திருந்திழை             சுடர்மணி கதிஜாவே. 1.10.51  648   நிறையும் வானக மலர்தரு முடுவின              நிரைவிடுத் தௌிதாகக்   கறையி லாக்கலை முழுமதி மடிமிசை             கவினொடு விளையாட    மறைவி லாதுகண் டணிதுகில் கொடுதனி             மகிழ்வொடு பொதிவாகக்   குறைவி லாதுரத் துடனணைக் கவுமகங்              குளிரவு மிகத்தானே. 1.10.52  649   கண்ட காரண மாதுல னெனவரு              கலைவல னொடுகூற   விண்டு கூர்த்திடப் பார்த்தனன் றௌிந்திவர்              விரைமலர் முகநோக்கி   வண்டு லாம்புய நபியுனை யிதமுற              மணமுடித் திடநாடிக்          கொண்ட தாமிதென் றோதிட வுடலங்      குளிர்ந்திருந் திடுநேரம். 1.10.53  650   மதும மார்த்தெழு புயவபித் தாலிபு              முகம்மது நயினாரும்   விதுவுஞ் சேட்டிளம் பருதியுங் கலந்துடன்             விரைவொடு தெருவூடே   புதுமை யாய்நடந் தணிநில வெறித்திடப்             புனையிழை கதிஜாதஞ்   சுதைகொண் மண்டப மணிக்கடைப் புகுந்தனர்             துணைவழி களிகூர. 1.10.54  651   இருவ ரும்வரக் கண்டன ரெழுந்திருந்             திணைமல ரடிபோற்றிச்   சொரியு மென்கதி ராதனத் திருத்திநந்            தூய்மலர்ப் பதநோவ   வரிதில் வந்ததென் புன்மொழிச் சிறியவ            ரறிவிலர் மனைதேடித்   தெரியக் கூறுமென் றஞ்சிநின் றுரைத்தனர்            தேமொழி கதிஜாவே. 1.10.55  652   இந்த மாநிலத் தொருநிதி யேயென            திருவிழி மணியேகேள்   சுந்த ரப்புய னப்துல்லா வெனதுறு             துணையுயிர்க் குயிரான   மைந்த ரிங்கிவர் மனத்திருள் கெடவொரு            மணமுடித் திடநாடிச்   சிந்தை நேர்ந்திவ ணடைந்தன ருமதுரைத்            திருவுள மறியேனே. 1.10.56  653   சிறிது பொன்னென திடத்தினி லளித்திடிற்            றேசிக ருடன்கூடி   யுறுதி ஷாமினுக் கேகியிங் கடைகுவ              னுமதரு ளுளதாகில்   வறிய வர்க்கொரு மணநிறை வேறிடு              மடமயி லனையாரீ   தறுதி யில்லெனி லதுதுவுநன் றெனவபித்             தாலிபு முரைத்தாரே. 1.10.57  654   நிரைத்த செவ்வரி பரந்தகட் கடைமயி             னிசமென வபித்தாலி   புரைத்த வார்த்தையுந் தம்ம்னக் கருத்தையு              முடன்படுத் திடநோக்கித்   திரைத்த டத்தலர் மரையென முகமலர்              செறிதரத் துயர்கூரும்   வருத்த மின்னினை வின்படி முடிந்தென              மனத்திடைக் களித்தாரே.1.10.58  655   பூத ரம்பொரு புயத்தபித் தாலிபு              புளகெழு முகநோக்கி   மாத வத்தினென் பொருளுள தெவையுநின்              மனைப்பொரு ளௌியேனு   மாத ரத்துறு மொழிவழி நடப்பதற்               கையுறே லெனப்போற்றிக்   காத லித்துரைத் தார்விரைத் தார்குழற்              கனிமொழி கதிஜாவே. 1.10.59  656   இனிய வாசக மிருதுளைச் செவிபுக              விதயமென் மலர்போத்த   துனிப றந்தன வுவகையும் பிறந்தன              துணைவரைப் புயமீறத்   தனிய னம்வயி னினஞ்சில பெறுபொரு              டருகுவ னெப்போற்றி   வனச மென்மலர் முகமலர்ந் திருந்தனர்              மருவல ரறியேறே. 1.10.60  657   கொடுவ ரிப்பதத் துகிர்முனை யரிந்தன            கோதில்வெண் ணறுவாசத்   தடிசி லும்மறு சுவைப்பொரிக் கறிகளு             மமுதொடு செழுந்தேனும்   வடிந றாவுடைந் தொழுகுமுக் கனியுடன்             மதுரமென் மொழிகூறி   யிடுவி ருந்தளித் தாரிரு வருக்குமோ             ரிளங்கொடி மடமானே. 1.10.61  658   அனம ருந்திய வரசர்க டமைமணி             யாசனத் தினிதேற்றி   நனைத ருந்துவர்க் காயிலை பாளித             நறும்புகை மலர்சாந்தம்   புனையு மென்றுகிற் கஞ்சுகி சிரத்தணி              போல்வன பலவீந்து   சினவு வேல்விழி பொருள்கொடு வருகென             வுரைத்தனர் திருவாயால்.1.10. 62  659   ஆட கங்கொணர் கென்றலும் வான்றொடு             மறையினிற் சிலரோடி   மூடு பெட்டகந் திறந்தனர் கொணர்ந்தனர்              குவித்தனர் முறையாக   நீடி லக்கநூ றயிரத் தொன்பதி              னாயிர நிறைதேர்ந்த   மாடை தானெடுத் தீந்திடக் கொண்டனர்             முகம்மது நயினாரே. 1.10.3  660   கொடுத்த தங்கம லாற்பெரும் ஷாமெனக்             குறித்திடுந் திசைக்கேற்க   வெடுத்த நற்சரக் கொட்டையின் பொதியிரு              நூறொடு திரளாக   விடுத்த கப்பரி வாரத்தி லுரியவர்             விறல்கெழு வயிரவீந்   தொடுத்த நெஞ்சின ரிருபது பெயரையுந்             தொகுத்தனர் மடமானே. 1.10.64  661   வடிவு றுந்திரட் டாள்களு மிருபுறம்             வகிர்தரு மயிர்வாலு   நெடுகிக் கட்டுரத் திறுகிய கண்டமு             நிமிர்ந்தமெய் யுறுகூனு    நடையி லோர்பகற் கொருபதின் காவத            நடந்திடுந் திடத்தாலுங்   கடிய வொட்டையொன் றெழினபிக் களித்தனர்            கரியமை விழிமானார். 1.10.65  662   மல்ல லம்பிய புயமுகம் மதுநபி              மனத்தினின் மகிழ்கூரச்   செல்ல லைந்திடப் பொழிதரு கரமிசைச்             செழுங்கதிர் வடிவேலு   மெல்ல வன்கதிர் மறைதரு குற்றுடை            வாளொடு மினிதீந்தார்   வில்லின் மேற்பிறை தோற்றிய தெனநுதல்             விளங்கிய மடமானே. 1.10.66  663   இவையெ லாநபிக் களித்த பினேவலி              னியலுறு மைசறாவை   நவைய றத்தம தருகினி லிருத்திவெண்            ணகைமலர் முகநோக்கிப்   புவியி னின்னிலு மெனக்குரி யவரிலைப்              பொருளுநின் பொருளேயா   மவய வந்தனைக் காப்பவர் போனபிக்             கடுத்தினி துறைவாயே. 1.10.67  664   ஏகும் பாதையிற் பண்டித னொருவனுண்              டியன்மறை வழிதேர்ந்த   வாக னெம்மினத் தவரிலு முரியவன்              மகிழ்ந்தவ னிடத்தேகி   நீக ருத்துட னெனதுச லாமையு             நிகழ்த்திநள் ளிருட்போது   மோக முற்றியான் கண்டிடுங் கனவினை             மொழியென மொழிவாயே.1.10.68  665   பாதை யுற்றிடுஞ் செய்தியு மிவர்க்கிடர்              பணித்திவர் தமக்கான   வாதை யுற்றிடு வருத்தமுங் காரணத்             தொகுதியும் வனஞ்சார்ந்த   போதி னிற்பெரும் புதுமையு மிங்கிவர்            பொறுமையு நகர்சேர்ந்து   சூதர் தம்மொடு மிருப்பது மினமெனச்            சூழ்ந்தவர் வரலாறும். 1.10.69  666   இற்றை நாட்டொடுத் தந்நகர்க் கேகியிங்            கிவண்புக வருநாளை   யற்றை நாளைக்குங் கண்டிடுங் காரண              மனைத்தையுந் தொடராக   ஒற்றர் தம்வயி னெழுதியுங் கனுப்பியென்             னுறுவிழி மணிபோலுங்   குற்ற மில்லதோர் நபியுடன் வருகென            வுரைத்தனர் குலமாதே. 1.10.70  667   இத்தி றத்துரை பகர்ந்தன ரழகொளி              ரிளமயின் முகநோக்கி   மத்த கக்கட கரிமுகம் மதினெழின்             மலரடி யிணைபோற்றி   யுத்த ரப்படிப் பணிகுவ னவரையென்             னுயிரினு மிகக்காத்து   முத்தி ரைப்படி வருகுவன் காணென             மொழிந்தடி பணிந்தானே.1.10.71  668   முருகு லாங்குழன் மயிலபித் தாலிபு             முழுமதி முகநோக்கி   யரசர் நாயக நின்மனைக் கெழுகென            வுரைத்தலு மவர்போந்தார்   பரிச னங்களும் வணிகருஞ் சூழ்தரப்            பாதமென் மலர்பாரிற்   றெரித ராமுகம் மதுநபி யாத்திரைத்            திரளொடு மெழுந்தாரே. 1.10. 72  669   கூன்றொ றுத்தொறும் பொதியெடுத் தேற்றிய              குழுவிடை நயினாரு   மேன்ற தம்மிரு கரத்தினும் பொதியிரண்             டெடுத்தெடுத் தினிதேற்றிச்   சான்ற பேர்கட மனத்ததி சயமுறத்             தையறன் மனைநீங்கித்   தோன்ற றோன்றின ரணிமணி மறுகிடைச்             சுடர்விடு மதியேபோல். 1.10.73  670   அருந்த வத்தபூ பக்கருஞ் சுபைறுட             னாரிது மப்பாசுந்   திருந்தி லாமனத் தபுஜகி லொடுங்கலை              தெரிதரு மசைறாவும்   பொருந்தக் கூடிய மாக்களி மிடபமும்             புரவியுந் துகளார்ப்ப   வருந்தி லாப்பெரு வாழ்வுகொண் டுறைதரும்            வளநகர்ப் புறத்தானார். 1.10.74  671   ஊறு நீர்த்தடக் கரைகளுங் குட்டமு              மோடையு மலர்க்காடுந்    தேற றூற்றிய சோலையு மரம்பையின்              றிரளிடைப் பழக்காடுங்    கூறு கூறுகொண் டிடுகிடங் கிடைச்சிறு             கொடியிலைக் கொடிக்காலுஞ்   சாறு கொண்டெழு மாலையுங் கன்னலஞ்            சாலையுங் கடந்தாரே. 1.10.75  672   கடந்து காவத நடந்தொரு பொழிலிடை             காளைக ளனைவோரு   மிடம்பெ றத்திரண் டிறங்கியங் குறைந்தன              ரிட்பொழு தினைப்போக்கி   விடிந்த காலையின் முன்னிலை யெவரென            விளம்பின ரவரோடு   மடைந்த பேர்களின் முகம்மது முதலென              அபூபக்க ரறைந்தாரே. 1.10.76  673   முகம்ம தென்றுரை கேட்டலு மபுஜகில்              மனத்திடை தடுமாறி   மிகமு னிந்தன னிவர்தமை முன்னிலை              விலக்குவ துனக்காகா   திகழெ னப்பலர் கூறவுங் கேட்டில              னிதற்குமுன் னிலையானென்   றகம கிழ்ந்திட நடந்தனன் கெடுமதி              யடைவது மறியானே. 1.10.77  674   ஒட்டை மீதினில் வருன்பொழு தவ்வழி              யோரிடத் திடையூறாய்க்   கட்டை தட்டிட வொட்டையுஞ் சாய்ந்தொரு              கவிழொடு தலைகீழாய்   முட்டி வீழ்ந்தனன் குமிழினும் வாயினும்             முழுப்பெருக் கெனச்சோரி   கொட்டி னானெழுந் தானபு ஜகிலெனுங்              கொலைமனக் கொடியோனே.1.10.78  675   உதிரங்கொப் பளித்து முகமழிந் துடைந்தான்             முகம்மதை யுறுதிகே டாக   நிதமுரைத் ததனா லபுஜகி லினமு             நிலைகுலைந் திடுவது நிசமென்   றதிர்தர வுரைத்துப் பல்லருங் கூண்டிவ்              வாற்றிடை முன்னிலை யானோன்   மதுரமென் மொழியா னுத்பா வலது             மறுத்தெவ ருளரெனத் தேர்ந்தார்.1.10.79  676   கூறுமென் மொழியா னுத்பா வென்னுங்             குரிசில்பி னியாவரு நடந்து   தூறடை நெறியுஞ் சிறுபரற் றிடருந்             தொலத்திடுங் காலையி லாங்கோர்   யாறிடை வீழ்ந்தான் முன்னிலை யிளவ             லனைவரும் பயந்திட வன்றே.1.10.80  677   நிலமிசை கலங்கி யுத்துபா வீழ           நெடுங்கழுத் தலைவரி வேங்கை   யலைபடப் பிடித்தங் கடவியி னடைய            வருக்கனுங் குடபுலத் தடைந்தான்   செலநெறி தெரியுந் தெரிகிலா தென்னத்             திசைதிசை நிறைந்தது திமிரம்   பலபல வருக்கச் சரக்கெலா மிறக்கிப்              படுபரற் பாதையி லுறைந்தார்.1.10.81  678   ஆய்ந்தபே ரறிவர் பசிக்கிடர் தவிர்த்தங்              கவரவர் சார்பினிற் சார்ந்தார்   வாய்த்தபே ரெழிலார் முகம்மதுந் துயின்றார்              மாகமட் டெண்டிசை கவிய   வேய்ந்தவல் லிருளி லடிக்கடி வெருவி            விடுதியி னடுவுறைந் தவணிற்   சாய்ந்திடா திருகண் டூங்கிடா திருந்தான்              றருக்கினால் வெருக்கொளு மனத்தான்.1.10.82  679   அலரிவெண் டிரைமே லெழுந்தனன் கீழ்பா             லனைவரு மெழுகவென் றெழுந்தார்   நிலைதளர்ந் திருந்த வுத்துபா வென்போ             னெறியின்முன் னிலைநடப் பதற்கோர்   தலைவரை வேறு நிறுத்துமென் றுரைத்த           தன்மைகேட் டனைவரும் பொருந்தி   யிலைமலி வேலா னாசெனுங் குரிசின்              முன்னிலை யெனவெடுத் திசைத்தார்.1.10.83                பாதை போந்த படல்ம் முற்றிற்று.         ஆகப் படலம் 10-க்குத் திருவிருத்தம்...679  உள்ளுறை அட்டவணைக்குத் திரும்ப      1.11   சுரத்திற் புனலழைத்த படலம்   680    முன்னிலை யாசு நடந்திட நடந்து              முதிரட விகள்கடந் ததற்பின்   றன்னிக ரில்லான் றிருவுளப் படியாற்              றரையினிற் ஜிபுறயீ லிறங்கி   யிந்நிலத் தெவர்க்குந் தெரிகிலா வண்ண             மிளம்பிடி யொட்டையொன் றௌிதாய்ப்   பன்னரும் பாதைத் தலைதடு மாறப்              பண்பொடு கொடுநடத் தினரே.1.11.1  681   மட்டவிழ் புயத்தா னாசுமுன் னடத்தி              வந்தவொட் டகம்புது மையதாம்   பெட்டையொட் டகத்தைக் கண்டுபின் றொடரப்              பிசகின தருநெறி கானிற்   செட்டரு மெருதும் புரவியு மிடைந்து              சிறுநெறி வயின்வெகு தூர   மெட்டிமுன் னடப்பச் சிறுநெறி குறுகி              யிருந்ததுந் தேய்ந்தபோ யதுவே.1.11.2  682   ஆசெனு மரச னொட்டகக் கயிற்றை              யசைத்திடுந் திசையெலா நடப்ப   வாசியு மெருதுங் கூன்றொறுத் தொகையும்              வழிகெடத் தனித்தனி மறுகத்   தேசிகர் கலங்கி யாமிதற் கென்கொல்            செய்குவ தெனமன மிடைந்து   வீசிய கானற் சுடச்சுடக் கருகி              விடர்விடும் பாலையி லடைந்தார்.1.11.3  683   பின்னிய திரைவா ருதியினைச் சுவற்றிப்              பெரும்புறக் கடலினைத் தேக்கித்   தன்னகங் களித்து வடவையின் கொழுந்து              தனிவிளை யாடிய தலமோ   பன்னருந் தென்கீழ்த் திசையினன் றிரண்ட              படையொடு மிருந்தபா சறையோ   வுன்னதக் ககன முகடற வுருக்கு              முலைகொலொ வெனவறி கிலமால்.               1.11.4  684   பருத்திருந் தெழுந்து பறந்தசின் னிழலும்              பற்றறாக் கானலிற் றேய்ந்த   கரிந்திலை தோன்றா தொவ்வொரு விருக்கங்              கணங்களின் குலமெனத் தோன்று   மெரிந்தெரி மேய்ந்து கரிந்துவிண் ணிடங்காந்              திடுந்தரை யொருதுளி நீரு   மருந்திடக் கிடையா தலகைக டிரிந்தங்              காள்வழக் கற்றவெங் கானம்.1.11.5  685   பாலையென் றுலர்ந்த செந்நிலக் கானற்              பரப்பினைப் புனலென வோடிச்   சாலவு மிளைத்துத் தவித்துழை யினங்க             டனித்தனி மறுகிய மறுக்க   மாலுளர்ந் திருண்ட புன்மனச் சிறியோர்              மருங்கினி லிரந்திரந் திடைந்து   காலறத் தேய்ந்த பலகலை மேலோர்              கருத்தினில் வருத்தமொத் தனவே.                   1.11.6  686   கள்ளியின் குலங்கள் வெந்தொடுங் கினவேர்க்              கட்டையி னுட்டுளை கிடந்து   புள்ளிபூத் திருந்த பைத்தலைப் பாந்தள்             புறந்திரிந் துறைந்திடா திறந்து   முள்ளெயி றொதுங்கிச் செம்மணி பிதுங்கி              முளைதொறுங் கிடப்பதைச் செறிந்த   கொள்ளியிந் தனங்க ளென்றுழைக் குலங்கள்              குறுகிடப் பயந்துகான் மறுகும்.1.11.7  687   மூவிலை நெடுவேற் காளிவீற் றிருப்ப              முறைமுறை நெட்டுடற் கரும்பே   யேவல்செய் துறைவ தலதுமா னிடர்கா              லிடுவதற் கரிதுசெந் நெருப்புத்   தாவியெப் பொருப்புங் கரிந்தன சிவந்து             தரைபிளந் ததுவதிற் பிறந்த   வாவியோ வெழுந்த புகைபரந் ததுவோ             வறக்கொடுங் கானலென் பதுவே.1.11.8  688   சேந்தெரி பரந்த பாலையிற் புகுந்து              சென்னெறி சிறிதுந்தோன் றாமற்   காந்தெரி கதிரோ னெழுதிசை தெற்கு              வடக்குமேற் கெல்லைகா ணாமன்   மாந்தரு மாவுந் திசைதடு மாறி              வாயீனி ரறவுலர்ந் தொடுங்கி   யேந்தெழில் கருகி மனமுடைந் துருகி             யெரிபடு தளிரையொத் திடுவார்.1.11. 9  689   மன்னவ னாக முன்னடந் ததற்கோர்             வல்வினை பின்றொடர்ந் ததுவோ   வின்னைநா ளகில மடங்கலுந் தழலா             லெரிபடு காரணந் தானொ   முன்னைநாள் விதியோ நகரைவிட் டெழுந்த              முகுர்த்தமோ பவங்கண்முற் றியதோ   பன்னுதற் கெவையென் றறிகுவோங் கொடியேம்              பாலையிற் படும்வர லாறே.1.11.10  690   பாடுறு புனலறத் றொவ்வொரு காதம்             படுபரற் பரப்புநாற் றிசைக்கு   மோடுவர் திரும்பி மீள்குவ ரடிசுட்             டுச்சியும் வெதுப்புற வுலர்ந்து   வாடுவர் துகில்கீழ்ப் படுத்தியொட் டகத்தின்             வயிற்றிடை தலைநுழத் திடுவார்   தேடிடும் பொருட்கோ வுயிரிழப் பதற்கோ              செறிந்திவ ணடைந்தன மென்பார்.                   1.11.11  691   ஓங்கிய வுதய கிரிமிசை யெழுந்த             மதியென வொட்டகை யதன்மேல்   வீங்கிய புயமுங் கரத்தினி லயிலும்              வெண்முறு வலுமலர் முகமும்   பாங்கினிற் குளிர்ந்த வெண்கதிர் பரப்பப்              பரிமள மான்மதங் கமழத்   தூங்கிசை மறைதேர் முகம்மதும் பாலைத்             துன்புறா தின்பமுற் றனரே.1.11.12  692   பாலையி லடைந்து பசியினா லிடைந்து              பலபல வருத்தமுற் றதுவும்   வேலைவா ருதிபோல் வழிபிழைத் ததுவும்             விழுந்தியான் முகமுடைந் ததுவுங்   கோலமார் புலிவந் ததுமுகம் மதையாங்             கூட்டிவந் துறுபவ மென்னச்   சாலவு முரைத்தா னீதியை வெறுத்த             தறுகணா னெனுமபூ ஜகிலே.1.11.13  693   மூரிவெற் பனைய புயமுகம் மதுவை             முன்னிலைத் தலைவராய் நிறுத்தித்   தாரையிற் செலுநம் மிடர்களுந் தவிருந்             தழலெழும் பாலையுங் குளிர்ந்து   வேரியங் கமல வாவியங் கரையாம்              விரைவினிற் சாமடை குவமென்   றாரிதுக் குரைத்தார் தாதவிழ் மலர்த்தா              ரணிதிகழ் புயத்தபூ பக்கர்.1.11.14  694   ஈதுநன் றெனவொத் தனைவரு மிசைத்தா             ரெழின்முகம் மதுவுமுன் னிலையாய்ப்   பாதையி னடப்பப் பெரியவ னருளின்              பணிகொடு ஜிபுறயீ லிறங்கிப்   பேதமற் றணுகி யொட்டகக் கயிற்றைப்              பிடித்தன ரரைநொடிப் பொழுதிற்   றீதற நெறியுங் தெரிந்தன நான்கு             திசைகளுந் தௌிதரத் தெரிந்த.1.11.15  695   தலமைமுன் னிலையாய் முஅக்ம்மது நடப்பச்             சாருநன் னெறியினைச் சார்ந்தோம்   நிலமிசைக் கரிய மேகமொன் றெழுந்து              நிழலிவர்க் கிடுவதுங் கண்டோம்   மலைகடற் றிரைபோற் கானலில் வெதும்பி             யலைந்திடு வருத்தமுஞ் தவிரப்   புலனுறப் புனலும் பருகுவஞ் சிறிது             போழ்திலென் றனைவரும் புகன்றார்.               1.11.16  696   மந்தரம் பொருவா தெழுந்தபொற் புயத்து            முகம்மது மேறுவா கனத்தின்   கந்தரக் கயிற்றை யசைத்திட வுளத்தின்              கருத்தறிந் தொட்டகங் களித்துச்   சுந்தரப் புவியில் வலதுகா லோங்கித்              தொட்டிடத் தொட்டவப் போதிற்   சிந்துநேர் கடுப்ப நுரைதிரை பிறஙகச்              செழித்தெழுந் ததுநதிப் பெருக்கே.                1.11.17  697   ஆறெழுந் தோடிப் பாலையைப் புரட்டி            யழகுறு மருதம தாக்கத்   தேறல்கொப் பளித்து வனசமுங் குவளைத்              திரள்களும் குமுதமும் விரிய   வேறுபட் டுலர்ந்த மரமெலாந் தழைத்து             மென்றழை குளிர்தரப் பூத்துத்   தூறுதேன் றுளித்துக் கனிகளுங் காயுஞ்              சொரிதரச் சோலைசூழ்ந் தனவே.1.11.18  698   வற்றுறாச் செல்வப் பெருக்கினி தோங்கும்               வகுதையம் பதியுசை னயினார்   பெற்றபே றிதுகொ லெனமுழு மணியாய்ப்              பிறந்தமெய்த் துரையபுல் காசீஞ்   சுற்றமுங் கிளையுஞ் சிறப்பொடு தழைத்துச்             சூழ்ந்திருந் தணிதிகழ் வதுபோற்   குற்றமி னதியி னிருகரை மருங்குங்             குறைவறத் தளிர்த்தன தருக்கள்.                     1.11.19  699   நானமும் புழுகும் பாளிதக் குலமு             நறைகெட மிகுந்தவா சமதாய்த்   தேனினுங் கருப்பஞ் சாற்றினுந் திரண்ட              தெங்கிள நீரினு மினிதா   யூனமி னதிய னொருகைநீ ரருந்தி               யுடல்குளிர்ந் தரும்பசி யொடுங்கி   யானன மலர்ந்து முகம்மதைப் புகழ்ந்தங்               கனைவரு மதகளி றானார்.1.11.20                 சுரத்திற் புனலழைத்த படலம் முற்றிற்று.                         ஆகப் படலம் 11க்கு திருவிருத்தம்..699 உள்ளுறை அட்டவணைக்குத் திரும்ப      1.12.  பாந்தள் வதைப் படலம்   700கனலுண்ட கடுஞ்சுர மீதுநறும்   புனலுண்டு பொருந்தின ரவ்வுழையின்   சினமுண்டெழு செங்கதிர் பொங்குமிரு   ளினமுண்டு குணக்கி லெழுந்ததுவே.1.12.1  701   மருதங்கள் கலந்த வனத்திலிருந்   தெருதும்பரி யும்மெழி லொட்டகமும்   பெருகுந்திர ளும்படி பின்செலவே   வரதுங்க முகம்ம தெழுந்தனரே.1.12.2  702   வடிவாலொளி வீசிய வானவர்கோன்   படிமீதுறு பாதையின் முன்செலவே   நெடியோனபி பின்செல நீணெறியிற்   கடிமார்பர் கலந்து நடந்தனரே.                                  	    1.12.3  703   கானந்தனி லேகிய காலையினிற்   றானந்தரு தாரை தனைத்தெரியா   தீனந்தரு வல்லிரு ளெய்திநெடு   வானுந்தெரி யாது மறைத்ததுவே.1.12.4  704   இருள்கொண்டு பரந்திட யாவருமோர்   மருள்கொண்டவர் போல மயங்கினரா   லருள்கொண்ட முகம்மது மன்புறவே   தெருள்கொண்டு நடந்தனர் செல்வழியே.                                       1.12.5  705   கொடுவல்லிரு ளுண்டு கொழுங்கதிர்பைங்   கடலந்தரை மீதெழு காரணமுற்   றிடருந்தவி ரும்மிவ ராலெனவே   மடனெஞ்சமி லாது மகிழ்ந்தனரே.1.12.6  706   மருமிக்க புயத்தெழில் வள்ளலுடன்   கருமத்தொழில் காரரு மற்றவரு   மொருமித்து நடந்துறு வாவெனுமோ   ரருவிக்கரை மேவி யடுத்தனரே.1.12.7  707   வண்டார்பொழி லார்வரை யூடருவி   யுண்டார்சில ருண்கிலர் காணெனவே   கண்டார்நபி வல்லவ னைக்கருதிக்     கொண்டார்புன லுங்குதி கொண்டதுவே.              1.12.8  708   அளித்தானுண நீர்கிடை யாதகரை   யுளித்தானிலை யாதிட வோடுபுனற்   குளித்தார்குடித் தார்மகிழ் கொண்டுடலங்   களித்தாடி நடந்தனர் காளையரே.1.12.9  709   மகிழ்கொண்டு நடந்த வனந்தனிலே   துகடுன்றி விசும்பு துடைத்திடவே   நிகழ்கின்ற நெடுந்தொலை சென்றதின்மே   லுகழ்கின்றொரு வன்வர வுற்றனனே.1.12.10  710   கையோடிரு காலு நடுங்கிடவே   வையோடிய வேர்வைகள் சிந்திவிழ   வையோவிதி யோவென வாயலறி   யுய்வாறினி யேதென வோதினனே.1.12.11  711   மயமாறிட வாய்குழ றிக்குழறித்   துயரோடுற வந்து சுழன்றவனை    வயவீரர்கள் கண்டுன் மனத்திலுறும்   பயமேதுகொ லென்று பகர்ந்தனரே.1.12.12  712   சினமுண்ட செழுங்கதிர் வேலுடையீர்   வனமுண்டரை நாழிகை யுள்வழியிற்   கனமுண்டொரு காரண மாமலையி   னினமுண்டு பருத்தெழு கின்றதுபோல்.                                        1.12.13  713   அரவொன்றுள தத்திரி யும்பரியுங்   கரமொன்று கரித்திர ளும்மெதிரே   வரவுண்டிடும் வாறலை நீளமதை   யுரமொன்றி யுரைத்திட நாவரிதே.1.12.14  714   கண்ணின்கன லுங்கடை வாய்புரளப்   பண்ணுங்கவை நாவொடு பற்களுறும்   வண்ணந்தனை யோதிட வானவருந்   துண்ணென்றுட லங்க டுணுக்குறுவார்.                                        1.12.15  715   திருகுஞ்சின மாயது சீறிவெகுண்   டிருகுன்று கடந்தென தின்னுயிரைப்   பருகும்படி வந்தது பாருமதோ   வருமின்றது காணென மாழ்கினனால்.                                        1.12.16  716   அலைவுற்றவ னம்மொழி கூறிடலு   நிலையற்றவர் நின்று நினைந்துநினைந்   துலைவுற்றுட லங்க ளொடுங்கிமன   மலைவுற்று மயங்கி வருந்தினரே.1.12.17  717   வந்தானுரை செய்தது மற்றவர்க   ணொந்தாவி பதைத்திட நோக்கினரா   லுந்தாதுறு பாதையி லொட்டகம்விட்   டிந்தாரெழில் வள்ள லிறங்கினரே.1.12.18  718   அதிர்கொண்டது நாசியி லங்கியெழக்   கொதிகொண் டுறுகோ பமதாயரவஞ்   சதிகொண்டு நடந்தது தாரையிலென்   றெதிர்கொண்டன ரெங்கண் முகம்மதுவே.                                     1.12.19  719   அரிகண்டு வெகுண்டடல் வாயினைவிண்   டெரிகொண்ட விழிக்கன லிற்றுவிழ   விரிகின்ற படத்தை விரித்துவிடஞ்   சொரிகின்ற தெனத்திசை தூவியதே.1.12.20  720   கழிகின்ற துரும்பொரு கைமுழமுண்   டெழில்கொண்ட முகம்ம தெடுத்தெதிரெ   வழிகொண்டதை வீசிட வல்லுடல   மிழிகொண்டு திரங்க ளெழுந்தனவே.1.12.21  721   அடிபட்ட வித்திர ளத்தனையும்   பொடிபட்ட துருண்டு புரண்டுவயின்   மடிபட்டொரு கற்குவை வாயினிடைக்   கடிபட்டது பட்டது கட்செவியே.1.12.22  722   வரைபோலுர கத்தை வதைத்ததுகண்   டிரைவோடுபு கழ்ந்திவர் செங்கனிவா   யுரையூடொழு கிச்செலு மென்றுவகைத்   திரையூடு குளித்தனர் தேசிகரே.1.12.23                      பாந்தள் வதைப் படலம் முற்றிற்று                ஆகப் படலம் 12-க்குத் திருவிருத்தம்....722 உள்ளுறை அட்டவணைக்குத் திரும்ப      1.13.  நதி கடந்த படலம்   723 கட்செவி பகையறுத் தரிய கானகத்   துட்படு மிடர்தவிர்த் தொளிரும் வள்ளலை   வட்படும் வேலுடை மாக்க ளியாவரு   நட்பொடு கலந்துட னடந்து போந்தனர்.                                       1.13.1  724   குறுபொறை கடந்துபோய்க் குவடு சுற்றிய    சிறுநதி யாறுகள் கடந்து சென்றபின்   மறுவுறு மதிதொடு மலையு மம்மலைப்   பெறுமுறை யருவியும் பிறங்கத் தோன்றின.                                    1.13.2  725   அம்மலை நதிக்கரை யடுத்துச் சீரிய   செம்மலுந் சூழ்ந்தே சிகரு நீங்கிலாச்   சும்மைகொண் டிறங்கிநீ ராடித் தூநறைப்   பொம்மலுண் டரும்பகற் பொழுது போக்கினார்.                                1.13.3  726   மதுப்பிலிற் றியமரை மலரின் கொள்ளையும்   விதுக்கதிர் படத்தனி விரியுங் காவியு   மெதிர்ப்பொடு களிப்புமா குலமு மெய்திடக்   கதிர்க்கதி ரவன்குட கடற்கு ளாயினான்.                                    1.13.4  727   நீருறை பறவையின் குலமு நீடரு   பாரினில் விலங்கின மியாவும் பண்ணறாக்   காருறு சோலைவாய்ச் சுரும்புங் கண்படைத்   தூர்வன வெவையுநல் லுறக்க முற்றதே.                                     1.13.5  728   போதடைந் திருளெனும் படலம் போர்த்திட   மாதவ ரெனுமுகம் மதுவு மன்னருந்   தாதவிழ் நதிக்கரைத் தருவி னீழலிற்   சோதிமா முகமலர் விழிக டூங்கினார்.                                       1.13.6  729   வனநதிப் பெருக்கெடுத் தெறிந்து மால்வரை   தனையமிழ்த் திடவரு வதுகொல் சார்ந்தநும்   மினமுட னெழுகவென் றிலங்கும் வள்ளறங்   கனவினிற் ஜிபுறயீல் கழறிப் போயினார்.                                    1.13.7  730   மருப்பொலி புயமுகம் மதுதங் கண்விழித்   தொருப்பட வெழுந்துழை யுற்ற பேர்க்கெலாம்   விருப்பொடு மொழிந்தனர் வெள்ளம் வந்துநம்   மிருப்பிடம் புரட்டுமீங் கெழுக வென்னவே.                                    1.13.8  731   தெரிதர வுரைத்தசொற் றேர்ந்தி யாவரும்   விரைவினிற் சோலைவாய் விடுதி நீங்கியே   புரவியொட் டகம்பொதி பொருளுங் கொண்டணி   வரையினுச் சியினிடை மலிய வைகினார்.                                   1.13. 9  732   படர்தரு திரைவயி றலைத்த பைம்புனற்   கடலிடை குளித்துச் செங்கதிர்க் கரங்களா   லடைபடு மிருட்குல மறுத்துப் போக்கியே   சுடரவ னுதயமா கிரியிற் றோன்றினான்.                                    1.13.10  733   அரிசினக் கொடுவரி யமிழ்ந்து போதரப்   பொரியரைத் தருக்களைப் புரட்டிப் பொங்கிய   நுரையிரு கரைகளு நுங்க மானதிப்   பிரளய மிடனறப் பெருகி வந்ததே.1.13.11  734   குறவரைக் குறிஞ்சிவிட் டீழ்த்துப் பாலையின்   மறவரை முல்லையி லாக்கி மாசுடைத்   தொறுவரை நிரையொடுஞ் சுருட்டி வாரியே   யறைபுனற் பெருக்கெடுத் தடர்ந்த தெங்குமே.                                 1.13.12  735   கரைசுழித் தெறிந்துநீள் கயங்க ளாக்கின   திரையெறி கயத்தினைத் திடர தாக்கின   விரைகமழ் சோலைவே ரறுத்து வீழ்த்தின    வரைகளைப் பிடுங்கின மலிந்த நீத்தமே.                                    1.13.13  736   கரைபுரண் டுள்ளகங் கலித்துக் கானிடைத்   திரவியந் திரைக்கரத் தெடுத்த்ச் சிந்தியே   குரைகட லெனுநதி குரிசி னந்நபி   மரைமல ரடிதொழ வந்த போலுமே.1.13.14  737   மானதி பெருகியெவ் வரையுஞ் சுற்றிய   நானிலத் திசைநெறி நடப்ப தின்மையாற்   றானவன் றூதொடு சார்ந்த மன்னரு   மீனமின் மூன்றுநா ளிருந்து நோக்கினார்.                                    1.13.15  738   மலைமிசை மூன்றுநா ளிருந்து மானதி   யலைதெடுத் தெறிந்துயர்ந் தடர்ந்த தல்லது   நிலைதரக் காண்கிலோ மென்ன நீண்டசஞ்   சலமெனுங் கடற்குளாய்த் தவித்து வாடினார்.                                 1.13.16  739   மனத்தினிற் றுன்புற வருந்தி மாழ்கிய   வினத்தவ ரியாரையு மினிதி னோக்கியே   கனத்தமைக் குடைநிழல் கவின்பெற் றோங்கிய   நனைத்துணர்ப் புயத்தவர் நவில லுற்றனர்.                                   1.13.17  740   இற்றைநா ளிரவிவ ணிருந்து கண்டுநா   மற்றைநாட் போகுவம் வருந்த லென்றனர்   வெற்றியும் வீரமுந் தவத்தின் மேன்மையு   முற்றிய மாட்சியா ரலங்கன் மொய்ம்பினார்.                                   1.13.18  741   இருகரை களுந்தெரிந் திலவிம் மானதி   பெருகுவ தடிக்கடி பேது றாதுபி   னொருமொழி யுரைத்தவ ருளத்தின் பெற்றியைத்   தெரிகிலோ மெனமனந் தேம்பி னாரரோ.                                     1.13.19  742   அவ்வுழி ஜிபுறயீ லடைந்து கண்டுயில்   செவ்விநேர் முகம்மது கனவிற் செப்பினா   ரிவ்விருள் விடிந்தபி னெழுந்து முன்னரோர்   நவ்விதோன் றிடும்வழி நடத்தி ரென்னவே.                                    1.13.20  743   மனமுற ஜிபுறயீல் வந்து சொல்லிய   கனவினைச் கண்டகங் களித்துக் கண்ணிணை   யினைவிழித் தெழுந்தன ரெழுந்த காலையிற்   றினகர னெழுந்தனன் பரந்த செங்கதிர்.                                     1.13. 21  744   வரைபுரை புயமுகம் மதுமன் மாவொடு   நிரைநிரைத் தொறுவையு நடத்திர் நீவிரென்   றுரைசெய்தி பெருக்கெடுத் தோங்கு மானதிக்   கரையினின் மரைமலர்க் காலி னேகினார்.                                    1.13.22  745   ஒட்டகம் புரவிமற் றுள்ள பேர்களு   மட்டறு சரக்கொடு மலிந்து தோன்றிடத்   தொட்டவெண் டிரைக்கட லகடு தூர்த்திட   முட்டிய புன்னதிக் கரையின் முன்னினார்.                                     1.13.23  746   அள்ளிய பொன்னெடுத் தமைத்து வெள்ளியாற்   புள்ளிக ளணியணி பொறித்து வைத்தன   வொள்ளிய மெய்யழ கொழுக வொல்லையிற்   றுள்ளிய வுழையுழை யிடத்திற் றோன்றிற்றே.                                  1.13.24  747   நதியிடை வந்துமா னடப்பக் கண்டுமா   மதிநிகர் முகம்மது மனத்தி லின்பமுற்   றிதமுற நடந்துபி னேக யாவரும்   புதுமைகொ லிதுவெனத் தொடர்ந்து போயினார்.                               1.13.25  748   உடற்பொறிப் புள்ளிக ளொளிர முன்செலு   மடப்பிணை பின்செலு மக்க ளியாவர்க்குங்   கடற்பெருக் கெனக்கரை கடந்து வீங்கிய   தடப்பெரு நதிமுழந் தாட்கு ளானதே.                                        1.13.26  749   பெருகிய பிரளயப் பெருக்கைப் போக்குதற்   கொருவனே யலதுவே றிலையென் றுன்னியே   தெருளுறச் செல்குநர் செல்க வென்றனர்   வரையிரண் டெனுமணிப் புயமு கம்மதே.                                      1.13.27  750   இம்மொழி நன்கென விசைந்தி யாவருஞ்   செம்மலோ டினிதுறச் செல்லுங் காலையில்   விம்மிதப் புயநபி விரித்த வாசகஞ்   சம்மதித் திலனொரு தறுக ணாளனே.                                       1.13.28  751   புந்தியிற் புத்தினைப் புகழ்ந்து போற்றித்தன்   சிந்தைவைத் தவ்வுழைச் செல்லும் போழ்தினி   லுந்தியின் றிரைசுழித் துருட்டி யீழ்த்திட   நந்தினா னபியுரை மறுத்த நாவினான்.                                       1.13.29  752   விதியவன் றூதர்சொன் மேவி லாதவ   னதியினி லிறந்தன னடுக்க மின்றியே   யிதமுற வுண்மைகொண் டிசைந்த பேர்முழுக்   கதிபெறு பவரெனக் கரையி லேறினார்.                                      1.13.30  753   சிந்துவின் றிரைப்பெருக் கெறியத் தீதிலா   நந்தியத் திரிபரி யாவு நன்குற   வந்தவை முகம்மதின் பறக்கத் தாலெனத்   தந்தம ரொடுபுகழ்ந் தெடுத்துச் சாற்றினார்.                                   1.13.31                 நதி கடந்த படலம் முற்றிற்று.           ஆகப் படலம் 13க்குத் திருவிருத்தம்...753 உள்ளுறை அட்டவணைக்குத் திரும்ப      1.14.  புலி வசனித்த படலம்   754 படர்ந்த தெண்டிரைப் பெருக்கெடுத் தெறிநதிப் பரப்பைக்   கடந்து கான்பல கடந்தரு நெறிசெலுங் காலை   கொடுந்த டக்கரித் திரெளுனுங் குழுவினு ளொருவ   நடைந்து சீரகு மதினடி தொழுதறை குவனால்.                                1.14.1  755   நிகழுந் தாரையிற் காவதத் துள்ளுறை நெடுநீ   ரகழி போன்றவோ ரோடையுண் டதனினுக் கணித்தாய்ப்   புகலு தற்கரி தடவியுண் டவ்வுழிப் பொருந்தி   யுகளு மாங்கொரு பாதகக் கொடுவரி யுழுவை.                                 1.14.2  756   நீண்ட வானிலம் புடைத்திடக் கிடந்துட னிமிர்ந்து   கூண்ட கான்மடித் திருவிழி கனல்கள் கொப்பளிப்பப்   பூண்ட வெள்ளெயி றிலங்கிட வாய்புலால் கமழ   வீண்டு முட்செறி வனத்திடை சினத்தொடு மிருக்கும்.                             1.14.3  757   நிரம்பும் வள்ளுகிர் மடங்கலி னினங்களி னிணமுண்   டிரும்ப னைக்கைமும் மதகரிக் கோட்டினை யீழ்த்திட்   டுரம்பி ளந்துதி ரங்களை மாந்திநின் றுறங்கா   தரும்பெ ருங்கிரி பிதிர்ந்திட வுருமினு மலறும்.                                  1.14.4  758   அதிர்ந்தி டுந்தொனி செவியுற வடவியி லடைந்த   முதிர்ந்த மேதியுங் கவையடிக் கேழலு முழுதும்   பொதிந்த மெய்மயி ரெண்கினங் களுமரைப் போத்தும்   பதிந்த காறடு மாறிட வீழ்ந்துடல் பதைக்கும்.                                  1.14.5  759   புறந்த யங்குமஞ் சிறையறு பதப்பொறிச் சுரும்பு   திறந்து தேனையுண் டணிதிகழ் தொடையணி திறலோய்   மறந்த யங்குவேன் மாந்தரவ் வேங்கையின் வாய்ப்பட்   டிறந்த தன்றியொட் டகம்பரி யெண்ணிலக் கிலையே.                            1.14.6  760   என்ற வாசகஞ் செவிபுக வெழிலிரு புயமுங்   குன்று போலுற வீங்கின முறுவல்கொண் டிடராய்   நின்ற வேங்கையெவ் வுழியென நிகழ்த்தின ரவனும்   வென்றி வாளர சேயணித் தெனவிலம் பினனே.                                1.14.7  761   இலங்கு செங்கதிர் வேலொரு கரத்தினி லேந்தி   நிலங்கொ ளப்பரந் தரியமெய் யொளிபுடை நிலவ   நலங்கொள் குங்குமத் தொடைபுரண் டசைந்திட நடந்தா   ருலங்கொ டோண்முகம் மதுபுலி யுறைநெறி யுழையில்.                           1.14.8  762   மாதி ரத்துறை கேசரி நிகர்முகம் மதுதம்   பூத ரப்புய மசைதரப் புளகிதத் தோடுங்   காது செங்கதிர் வேல்வலக் கரத்திடை கவின   வீதி வாய்வரக் கண்டது பெருவரி வேங்கை.                                   1.14.9  763   கண்ட போதினில் வால்குழைத் தரியமெய் கலங்கிக்   கொண்டு மென்மெல நட்ந்துதன் பெருஞ்சிரங் குனிந்துத்   தண்ட ளிர்ப்பதத் தெரிசனைக் கெனச்சலா முரைத்துத்   தெண்ட னிட்டது வள்ளுகிர் திண்டிறற் புலியே.                                1.14.10  764   நலன்பெ றுங்குறை ஷிகளினில் வந்த நாயகமே   நிலம்ப ரந்துதீன் பெருகிட வெழுந்தநீ ணிலவே   புலன்க ணின்புறக் கண்டனன் களித்தனன் பொருவில்   பலன்பெ றும்படி யாயின னெனப்பகர்ந்து ததுவே.                              1.14.11  765   வந்து தெண்டனிட் டெழுந்துவாய் புதைத்துற வணங்கிப்   புந்தி கூர்தரப் போற்றிய வள்ளுகிர்ப் புலியை   மந்த ராசல் முகம்மது நனிமன மகிழ்ந்து   சந்த மென்மணிக் கரத்தினாற் சிரமுகந் தடவி.                                1.14.12  766   இன்று தொட்டிவ ணெறியினி லுயிர்செகுத் திடுவ   தன்று வெறொரு காட்டினிற் புகுகவென் றறைந்த   மன்ற றுன்றிய முகம்மதின் மலரடி வணங்கி   நன்று நன்றெனப் போற்றியே நடந்தது வேங்கை.                               1.14.13  767   படுகொ லைப்புலி மெய்யுறப் பணிந்திவர் பாதத்   தடிவ ணங்கிய காரண வதிசய மதனா   லுடைய வன்றிருத் தூதரே யுண்மையென் றுன்னித்   திடமு டைத்தநெஞ் சாயின ரறிவினிற் றௌிந்தோர்.                            1.14.14              புலி வசனித்த படலம் முற்றிற்று.       ஆகப் படலம் 14-க்குத் திருவிருத்தம்...767 உள்ளுறை அட்டவணைக்குத் திரும்ப      1.15.  பாந்தள் வசனித்த படலம்   768       வேங்கை போயபின் வள்ளலு மனைவரும் விரைவிற்       றாங்க ருஞ்சுமை யொட்டகம் புரவியுஞ் சாய்த்து       நீங்க ரும்பரற் கானையா றுகளையு நீந்தி       யோங்க லுஞ்சிறு திடர்களுங் கடந்துட னடந்தார்.1.15.1  769       துன்று மென்மதி முகந்துலங் கிடவெகு தூரஞ்       சென்ற பிற்றையிங் கிவர்களி லொருவர்செப் பினராற்       குன்று தோன்றுவ ததன்கிழக் கொருகுவ டடுப்ப       வன்றி றற்கொடும் பாந்தளுண் டவண்வழிக் கெனவே.                          1.15.2  770       பாந்த ளொன்றுள தெனுமொழி செவிபுகப் பசுந்தேன்       மாந்தி வண்டிசை பயிலுமொண் டார்ப்புய வள்ளல்       கூந்தன் மாவுடன் பின்னிட வருகெனக் குழுவை       நீந்தி முன்னிட நடந்தனர் கானிடை நெறியின்.1.15.3  771       சீத வொண்புனற் குட்டமுந் துடவையுஞ் செறிந்த       பாதை நீந்தியங் கொருகுவ டடியினிற் படரக்       கோது கோடைமா ருதமுயிர்த் துணங்குகுன் றனைய       தீது றுங்கொலைப் பாந்தளைக் கண்டனர் திறலோர்.                           1.15.4  772       கண்க ளக்கினிக் குவையெனப் பொருதிசை கதுவ       மண்க ளெங்கணு மிருளுற நச்சுமா சுமிழ்ந்து       விண்கொ ளும்பிறைக் கீற்றென வெள்ளெயி றிலங்கப்       புண்கொ ளுங்கடை வாய்கவை நாவிடை புரள.1.15.5  773       புள்ளி வட்டவெண் பரிசைக ளெனவுடல் போர்ப்பத்       தள்ளி வாலசைத் திடுதலிற் றரையிடம் பிதிர்த்திட்       டள்ளி விட்டெறிந் தெனத்திசை திசைதுக ளடைய       விள்ள ருஞ்சிரச் சூட்டொரு கதிரினும் விளங்க.1.15.6  774       கண்டு தம்மனத் திடையினி லொருபயங் கரஞ்சற்       றுண்ட தில்லைகொ லென்னவந் துதித்தவந் நொடிக்கு       ளண்டர் போற்றிய முதலிறை யவன்றிரு வருளாற்       கொண்டு சத்தமொன் றெழுந்தது குவலயங் குலுங்க.                         1.15.7  775       முகம்ம தேயும தடியிணை காணவிவ் வழியி       னிகரில் வாளர வடைந்தது பயங்கர நினையா       தகம கிழ்ந்திடச் செலுமென வரசர்கோன் களித்துப்       புகர றத்தினி நடந்தடுத் தனர்புயங் கனையே.1.15.8  776       இரந்து மூச்சொடுங் கிடந்தகட் செவிதலை யெடுத்து       விரிந்தெ ரிந்தகட் கடையினான் முகம்மதை விழித்துத்       தெரிந்து நோக்கிநம் மிறையவன் றூதெனத் தௌிந்து       வருந்து துன்பமின் றொழிந்தன மெனமகிழ்ந் ததுவே.                        1.15.9  777       மலைகி டந்துயர்ந் ததையென விரிந்தவாய் பிளந்து       தலையெ டுத்துநா விரண்டினா லொருசலாஞ் சாற்றி       நிலைய சைந்தொளி நெட்டுடல் குழைந்திட நௌிந்து       பலபொ றிப்படந் தரைபடப் பணிந்துபின்  பகரும்.                         1.15.10  778       கோல வார்கழற் குரிசில்நும் மடிக்கொழுங் கமலத்       தால னேகமென் போலஃறி ணைக்கொடுஞ் சாதி       சீல மேவிய பதமுறு மென்பதைக் தௌிந்தெக்       காலங் காண்குவ னெனக்கிடந் தனனெடுங் காலம்.                       1.15.11  779       பிறந்த நாட்டொடுத் திற்றைநாள் வரைக்குநும் பெயரை       மறந்தி ருந்தநா ளறிகில னினைக்கிலென் மனத்தி       லிறந்தி டாமுன மின்றுகண் டிடும்பல னெனைப்போ       லறந்த வம்புரிந் தவர்களும் பெறுவதற் கரிதால்.                           1.15.12  780       ஆதி நாயகன் றிருவொளி வினிலவ தரித்த       வேத நாயக மேயுமைக் கண்டதால் விளைத்த       பாத கம்பல தவிர்த்துமுற் பவங்களை யறுத்துத்       தீதி லாதநற் பதவியும் படைத்தனன் சிறியேன்.                           1.15.13  781      என்று கூறியிம் மலரடி யிணையினை யௌியே       மென்று காண்குவ மோவென வயர்ந்துடைந் தெண்ணி       யென்று மின்றுபோற் காண்குவ மெனமனத் திருத்தி       யென்றுந் தீன்பயிர் விளங்குற வாழியென் றிசைத்தே.                       1.15.14  782       பணிப ணிந்தெனக் கெவைபணி விடையெனப் பகர       வணிய ணிந்தெனச் செவியுறக் கேட்டதி சயித்து       மணிகி டந்தொளிர் புயவரை விம்முற மகிழ்ந்தார்       திணிசு டர்க்கதிர் வேல்வல னேந்திய திறலோர்.                          1.15.15  783       பொருப்பி டத்தினு மடவிக ளிடத்தினும் புகுந்து       விருப்பு றும்படி வாழ்வதல் லதுநெறி மேவி       யிருப்பி னின்வயி னிடர்வரு மெனவெடுத் திசைத்தார்       சுருப்பி ருந்துதே னிடைதவழ் தொடையணி  தோன்றல்.                  1.15.16  784       ஒடுங்கித் தெண்டனிட் டுறைந்திட மிகழ்ந்தொரு மருங்கி       னெடுங்கி ரிப்புறந் தவழ்ந்தென வுடறனை நௌித்து       மடங்கல் வெங்கரி கொடுவரி யடவியின் மறைந்து       நடுங்கி டத்தனி போயது பெருந்தலை நாகம்.                           1.15.17  785       நாக முற்றதுங் கிடந்ததும் பாதையி னயினார்       பாக முற்றுமெய் வணங்கிநன் மொழிசில பகர்ந்து       போகை யென்றதிற் போயதும் புதுமைகொ லெனவே       யாக முற்றதி சயித்தன ரனைவரு மன்றே.1.15.18                    பாந்தள் வசனித்த படலம் முற்றிற்று.               ஆகப் படலம் 15-க்குத் திருவிருத்தம் - 785 உள்ளுறை அட்டவணைக்குத் திரும்ப      1.16.  இசுறா காண் படலம்   786    எரிந்த கட்பொறி யரவுவந் துறையிட மிவணே   யருந்த வப்பொருண் முகாது மடையிட மிவணே   தெரிந்து காண்பதற் கிவையிவை குறியெனச் சேர்த்தி   விரிந்த தம்பெருங் குழுவுட னடந்தனர் விறலோர்.  1.16.1  787   பரல்ப ரந்திடந் துகளெழப் படுமுனைத் திரிகோட்   டிரலை மென்பிணை கன்றுடன் றிரிந்தகா னேகி   விரித லைச்சிச்று முள்ளிலைச் செங்குலை விளைந்த   கரிய மென்கனி சொரிதரும் பொழிலையுங் கடந்தார்.                          1.16.2  788   ஈத்தம் பேரட விகள்பல கடந்தய லேகப்   பூத்த மென்மலர் செறிதரு பொழில்புடை சூழ   வாய்த்த நற்குடிப் பெயருடன் வழியிடை நெடுநாட்   காத்தி ருந்தபண் டிதன்மனை தெரிதரக் கண்டார்.                           1.16.3  789                          வேறு   இரைதரு வாரி யேழு மெடுத்துவாய் மடுத்துண் டோடிச்   சொரிதரு மேகம் போலச் சொல்லுமெய்ம் மறைக ளென்னுங்   கரையில்வா ருதியை யுண்டு கருத்தினி லிருத்தி யார்க்குந்   தெரிதர வறிவு மாரி பொழிந்திடத் திறகும் வாயான்.                          1.16.4  790   ஆதமே முதலீ றாக வருநபி யவர்கட் கெல்லாம்   பேதமொன் றின்றி வந்த பெருவர மறையின் றீஞ்சொ   லோதிய முறைமை யந்தா ளொழுகிய வொழுக்க மிந்நாண்   மாதவர் குறிப்புந் தேர்ந்து வகுத்தெடுத் துரைக்கும் வாயான்.                   1.16.5  791   பல்வித நூலிற் றேர்ந்து பலசம யங்க ளாகச்   செல்வழி யனைத்து நோக்கிச் சென்றுமட் டறுத்துத் தேறிக்   கல்பினி லிருத்தி மாறாக் கதிப்பதி சேர்க்குந் தூய   நல்வழி தெரிந்து காண நடுவெடுத் துரைக்கு நாவான்.                         1.16.6  792   அறிவுநல் லொழுக்கம் வாய்மை யன்புறு மிரக்க மிக்கப்   பொறைதவங் குணம்வ ணக்கம் பொருவிலா சார மேன்மைத்   திறநிறை யருணன் மானந் தேர்ச்சியிற் றௌிந்த கல்வி   குறைவறப் பெருகி நாளுங் குடிபுகுந் திருந்த நெஞ்சான்.                       1.16.7  793   தருந்தரு வனைய செங்கைத் தனபதி யிசுறா வென்னும்   பெருந்தவ முடைய வள்ளல் பிறங்கொளி தவழு மாடத்   திருந்தன னிருந்த போதி லெழுகதிர் துகளான் மூடிப்   பரந்திடும் வரவு நோக்கிப் பார்த்ததி சயித்து நின்றான்.                       1.16.8  794   மெய்த்தவம் பொருந்து மக்கா புரத்துறு வேந்தர் கொல்லோ   பத்திவிட் டொளிர்ஷா மென்னும் பதியுடைத் தலைவர் கொல்லொ   முத்தவெண் மணியிற் றோன்று முகம்மதின் வரவு கொல்லோ   வெத்தலத் தவரோ விங்ங னெதிர்ந்தவ ரென்று நின்றான்.                     1.16.9  795   ஒட்டகம் புரவி தூர்த்திட் டுறுதுக ளுதயன் மாய   மட்டறப் பொலிந்து தோன்றி வருமவர் தமக்கு மேலா   யிட்டதோர் கவிகை மேக மெழிலுறத் துலங்கக் கண்டு   கட்டிய மாலைத் திண்டோள் கதித்தெழப் புளகம் பூத்தான்.                   1.16.10  796   வேதவா சகத்தி லீசா விளம்பிய வசனந் தேர்வான்   கோதறு கரிய மேகக் குடைநிழ றொடர்ந்து வந்த   பாதையோர் தம்மை நீங்காப் பரிவினை நோக்கி நோக்கித்   தீதறு முகம்ம தென்னத் தௌிந்தனன் செவ்வி யோனே.                     1.16. 11  797   கருந்தடங் கவிகை வள்ளல் வரவுகண் களித்து நோக்கி   யருந்தவம் பெற்றே னின்றென் றருகிருந் தவனைக் கூவி   விருந்திவ ணருந்தி நந்தந் துடவையில் விடுதி யாக   விருந்தவ தரித்துப் போமி னெனவெடுத் தியம்பு கென்றான்.                    1.16.12  798   என்றவ னுரைப்பக் கேட்டங் கெழுந்தனன் பாதை யோர்முன்   சென்றனன் விரைவின் வந்த தேசிகர் தம்மை நோக்கி   மின்றவ ழலங்கல் வேலிர் சோலைவாய் விடுதி யாகிச்   சொன்றியுண் டெழுக வென்னச் சொல்லினன் முதியேர னென்றான்.                  1.16.13  799   விருந்தெனு மாற்றங் கேட்டு மெய்மகிழ்ந் தராகம் பூரித்   திருந்தனர் விரிந்த காவி லிடபமத் திரிமா வெல்லா   மருந்தின குளகு நீருண் டவ்வயி னுறைந்த பின்னர்   திருந்திய பண்ட மியாவுஞ் செறித்தொரு புறத்திற் சேர்ந்தார்.                  1.16.14  800   மறந்தலை மயங்குஞ் செவ்வேற் கரமுகம் மதுதாம் வந்தங்   குறைந்திடத் தருக்க ளியாவுந் தளிர்த்தன வொண்பூக் கோட்டி   னிறைந்தன வீன்ற பைங்காய் நெருங்கின கனிக ளெங்குஞ்   சிறந்தன தேம்பெய் மாரி சிந்தின திசைக ளெல்லாம்.                       1.16.15  801   மறைதெரி இசுறா வென்போன் முகம்மது தமக்கன் பாக   முறைவிருந் தளிக்கு முன்ன முகிழ்நனி தருக்க ளெல்லா   நிறைமலர்த் தலைகள் சாய்த்து நீண்டமென் றளிர்க்கை தன்னால்   வெறிநறாக் கனிகள் சிந்தி விருந்தளித் திட்ட வன்றே.                       1.16.16  802   விரிபசுந் டோடு விண்டு மென்முகை யவிழ்க்கும் பூவி   னரியளி குடைந்து தேனுண் டகுமதின் புகழைப் பாட   மரகதக் கதிர்விட் டோங்கு மணிச்சிறை விரித்து நீண்ட   கரைகளிற் றருவி னீழற் களிமயி லாடு மன்றே.1.16. 17  803   மடலவிழ் வனச வாவி வைகையம் பதிக்கு வேந்த   னடலுறை யபுல்கா சீம்தம் மருங்குடிச்செல்வம் போலப்   புடைபரந் தலர்கள் சிந்திப் பொங்குதேன் கனிக டூவிச்   சுடரவன் கதிர்க டோன்றாச் சோலைவாய் விளங்கிற் றன்றே.                 1.16.18  804   மருப்புகுஞ் சோலை வேலி நீழலில் வரவு மொட்டார்   நெருப்புநீ ருப்பென் றாலு நினைத்தெடுத் தளிக்கி லாதார்   பொருப்பென வுயர்ந்த செந்தேம் பொழிலிடைப் புகுந்து நந்தம்   விருப்பொடு மிருப்பச் செய்தார் முகம்மதின் வியப்பீ தென்பார்.                 1.16.19   805   சீதநீர் குடைவா ராடிச் செழும்பொழின் மலர்கள் கொய்வார்   கோதறு கனிக டுய்ப்பார் கொழுந்தழை விலங்குக் கீய்வார்   போதினி லமளி செய்வார் பூத்தொடுத் தணிந்து கொள்வார்   மாதவர் முகம்ம திங்ஙன் வரப்பெறும் பலனீ தென்பார்.                      1.16.20  806   கனிபல வருந்தித் துண்டக் கரும்படு சாறு தேக்கிக்   குனிதலை யிளநீ ருண்டு கொழுமடற் றேனை மாந்தி   நனிவயி றார்ந்தோம் பொய்யா நாவினன் மனையிற் புக்கி   யினியெவர் விருந்துண் பாரென் றெழின்முக மலர்ந்து சொல்வார்.                  1.16.21  807   இன்னண மியம்பிக் காவி லினிதுறைந் திருக்குங் காலைச்   சென்னெறி வேத நன்னூ றௌிந்தறி யிசுறா வென்போன்   றன்மனை விருந்துண் டேக வருகவென் றிருவர் சார்ந்திம்   மன்னவர் தம்மைப் போற்றி மனங்களி குளிர்ப்பச் சொன்னார்.                1.16.22  808   மடிவுறு மனத்த னாகி வருமபூ ஜகுலென் றோதுங்   கொடியவன் கவட மாயோர் சூழ்ச்சியைக் குறித்து நீண்ட   கடிகமழ் சோலை வாயின் முகம்மதைச் சரக்குக் காக்கும்   படியிருத் திடுக யாரும் பரிவுட னெழுக வென்றான்.                         1.16.23  809   வஞ்சக னுரைத்த மாற்றங் கேட்டபூ பக்கர் மாழ்கி   நெஞ்சகம் புழுங்கிச் சென்றார் நிரைமலர்த் தேனை மாந்திச்   சஞ்சரி கங்கள் பாடுந் தண்டலை நீங்கி யாரும்   விஞ்சையு மறையுந் தேர்ந்த வேதியன் மனையிற் புக்கார்.                   1.16.24  810   மூதுரை வழிவ ழாதோன் முன்றில்வந் தவர்க ளோடுஞ்   சீதவொண் கவிகை நீழற் காண்கிலன் றெருமந் தேங்கிப்   பாதக ரிவரியா ரென்றன் பவக்கட றொலைய வந்த   மாதவ ரிலையென் றெண்ணி வாடிய மனத்த னானான்.                     1.16.25  811   மறந்திகழ் வேலீ ரிங்கு வந்தவ ரன்றிக் காவி   லுறைந்தவ ருளரோ வென்ன வுறுவினைத் துடரை நீக்கித்   துறந்தவ னுரைப்பப் பாவம் பகையொரு தொகையாய்க் கூடிப்   பிறந்தபூ ஜகுலென் றோதும் பெயரினன் பெயர்ந்துஞ்  சொல்வான்.                  1.16.26  812   வடுக்கதிர் வேற்க ணங்கை மனைப்பொருட் பண்ட மற்று   மடுக்கிய துணர்ப்பைங் காவி லகுமதென் றிருவ னல்லா   லெடுக்கருந் த்வத்தின் மேலோ ரியாவரு மடைந்தோ மென்ன   நடுக்கமொன் றின்றிச் சொன்னா னஞ்சுறும் வெஞ்சோ லானே.                1.16.27  813   தீயினுங் கொடிய மாற்றஞ் செவிமடற் றுளையி லோடிப்   போயது சிந்தை யூடு புகைந்திடப் புழுங்கிப் பொங்கி   வாயினீர் வறந்து கண்ணில் வளர்தழற் கொழுந்து காட்டிக்   காய்சின வேறு போன்றான் கவலுநூற் புலமை யோனே.                     1.16.28  814   சினத்தினை யடக்கித் தேறாச் சிந்தையைத் தேற்றி நந்த   வனத்தினி லிருந்த செவ்வி முகம்மதைக் கொணர்க வென்ன   நினைத்தவ னுரைப்பக் கேட்டங் காரிது நெடிதிற் புக்கிக்   கனைத்துவண் டிருந்த தண்டார் ஹபீபுதம் மிடத்திற் சார்ந்தான்.                 1.16.29  815   மங்குலங் கவிகை யீர்நம் வரவினைக் காணான் சீற்றச்   செங்கதிர் தெறிக்கக் கண்கள் சிவந்தனன் சினந்த வேகம்   பொங்குமா தவத்தோன் கோபப் புரையற வேண்டு மல்லா   லெங்களைக் காக்க வேண்டும் படியெழுந் தருள்க வென்றான்.                 1.16.30  816   சிலைவய வரியா ரீது செப்பிய மாற்றங் கேட்டு   மலையெனும் புயங்க ளோங்க மகிழ்ந்துபுன் முறுவல் கொண்டு   கலைவல னிசுறா வென்னுங் காவலன் களிப்பச் சேந்த   விலைமலி கதிர்வே லேந்தி முகம்மது மெழுந்தா ரன்றே.                      1.16.31  817   சலதரந் திரண்டு நீங்காத் தனிக்குடை நிழற்றப் சோதிக்   கலைமதி பொருவா மெய்யிற் கதிர்புடை விலகி மின்ன   நிலமிசை வழிக்குக் காத மான்மத நிறைந்து வீச   மலரடி படிதீண் டாது மாதவன் மனையிற் புக்கார்.                           1.16.32  818   தொட்டபாழ்ங் கிணறுண் டாங்கு துவலைநீ ரசும்புந் தோன்றா   திட்டமுள் ளிலையீந் தங்ங னிருந்திறந் தனேக காலக்   கட்டையொன் றுளது தன்பால் ஹபீபுமெய் கவின்க னிந்து   விட்டொளி பரப்பத் தோன்றி விரைவின்வீற் றிருந்தா ரன்றே.                     1.16.33  819   குறைபடுங் கூவல் கீழ்பாற் குமிழிவிட் டெழுந்து மேல்பா   னிறைபட் பொங்கி யோங்கி நிலம்வலஞ் சுழித்திட் டேறி   யிறையவன் றூதர் செவ்வி யிணைமலர்ப் பதத்திற் றாழ்ந்து   துறைதொறும் பெருகும் வெள்ள நதியெனத் தோற்றிற் றன்றே.                     1.16.34  820   இருந்தது தொல்லை நாளி லிறந்தபே ரீந்தின் குற்றி   கரிந்திடம் பசந்து செவ்வெ கதித்தெழக் குருத்து விட்டுச்   சொரிந்தநெட் டிலைவிட் டோங்கித் துடர்துணர் தோறும் பாளை   விரிந்துபூச் சிந்திக் காய்த்து மென்கனி சிதறிற் றன்றே.                       1.16.35  821   கோதறப் புனலுண் டாகிக் குற்றியுந் தளிர்ப்பக் கண்ட   மாத வன்மனமுங் கண்ணு மகிழ்வொடு களிப்புப் பொங்கிச்   சீதரக் கவிகை வள்ளன் முகம்மதின் சேந்த செவ்வி   பாததா மரையிற் றாழ்ந்து பைந்துணர் மௌலி சேர்த்தான்.                    1.16.36  822   மறைதெரி யறிவ னீதி முகம்மதி னடியைப் போற்றி   யிறையவன் றூத ரேயிவ் விருநிலத் தரசர் கோவே   குறைபடா திருந்த வெற்றிக் கொழுமணிக் குன்ற மேயா   னறைவகேட் டருள்க வென்ன வடுத்துவிண் ணப்பஞ்  செய்தான்.                    1.16.37  823   இந்நிலக் திருந்தேன் பன்னா ளிறையவன் றூத ரான   மன்னவ ரீசா விங்ஙன் வந்தன ரவரைப் போற்றிப்   பொன்னடி விளக்கி யின்னம் புவியிடை நபிமா ருண்டோ   வென்னலு மென்னை நோக்கி யெடுத்தினி துரைக்க லுற்றார்.                  1.16.38  824   அருந்தவத் தவனே யாதி யருளொளி யவனி னீங்கா   திருந்துள தாத மெய்யி னிடத்தவ தரித்துத் தொல்லை   வருந்தலை முறைக ளெல்லாம் வந்தினி மேலும் பின்னாட்   பெருந்தலம் புரக்க வல்லே நபியெனப் பிறக்கு மன்றே.                        1.16.39  825   மக்கமா நகரில் வாழும் அப்துல்லா மதலை யாகித்   திக்கெலாம் விளக்குஞ் செங்கொல் தீனிலை நிறுத்தி வேறு   பக்கமுன் மதங்க ளென்னும் பகையறுத் தரிய காட்சி   மிக்கவ ராகு மற்ற நபிகளின் மேன்மை யாமால்.1.16.40  826   புவியின் முகம்ம தென்னப் பொருந்திய பெயருண் டாகு   மவரலா னபிபின் னில்லை யவரும்மத் தானோர்க் கெல்லாம்   பவமறுங் கதியுண்டாகும் படைப்புணும் வானோ ரெல்லாஞ்   சுவைபெறுங் கலிமாச் சொல்வ ரென்னவே சொல்லி னாரால்.                  1.16.41  827   ஆரணக் குரிசி லீசா வுரைத்தபி னவரைப் போற்றி   பூரண மதியம் போலும் புகழ்முகம் மதுவென் றோதும்   பேரறி வாள ரெந்நாட் பிறப்பரென் றிசைப்பக் கேட்டுச்   சீர்பெற வறுநூ றாண்டு செல்லுமென் றிசைத்தா ரன்றே.                       1.16.42  828   அம்மொழி கேட்டுக் காண்ப தரிதென வௌியேன் சிந்தைச்   செம்மலர் கருகத் துன்பத் தீயினிற் குளித்தோன் றன்னை   வம்மெனத் திருத்திச் செவ்வி முகம்மதைக் காணு மட்டு   மிம்மரச் சோலை வாயி னிருமிறை யருளா மாதோ.                           1.16.43  829   பலன்பெறு முகம்ம திங்ஙன் ஷாமெனும் பதியை நாடி   நலம்பெற வருவர் நீரு நன்குறக் காண்பி ரென்னத்   தலம்புக ழீசா கூறத் தாழ்ச்சிசெய் தடியே னெந்த   நிலந்தனிற் காண்பே னென்ன நிகழ்த்தின னிகழ்த்தும் போதில்.                   1.16.44  830   இந்நெறி வந்து முன்னா ளிறந்தவீந் தடியிற் றோன்றப்   பன்மலர் சொரிந்து காய்த்துப் பழமுதிர்த் திடும்பா ழூற்று   முன்னிடப் பெருகி யோடு முறைமைகண் டறிந்து நீரந்   நன்னெறிக் குரிசிற் கென்றன் சலாமையு நவிலு மென்றார்.                      1.16.45  831   இன்னண மியம்பி யாதி யிடத்திரந் தரிதா யென்றன்   றன்னுயிர் நிற்கச் டெய்து சார்ந்தன ரவணி லீசா   மன்னவ கேட்டேன் கண்டேன் மணத்தெனை யெடுத்த டக்கிப்   பின்னெழுந் தருள்க வென்ன வுரைத்தனன் பிறங்கு தாரான்.                    1.16.46  832                          வேறு   மாலை தாழ்புய முகம்மது கேட்டுள மகிழ்ந்த   காலை யவ்வயி னுறைந்தவேற் காளையர்க் கெல்லாம்   வேலை வாருதி யமுதென விருந்தெடுத் தளித்தான்   சோலை முக்கனி தேனொடும் பாகையுஞ் சொரிந்தே.                          1.16.47  833   ஆகங் கூர்தர விருந்தளித் தவரவர் கரத்திற்   பாகு பாளிதம் வெள்ளிலைச் சுருளொடும் பகிர்ந்து   தேக மெங்கணுஞ் சந்த்னக் குழம்பினாற் றீற்றி   யோகை கூர்தர நன்மொழி யெடுத்தெடுத் துரைத்தான்.                         1.16.48  834   தெரியு மெய்மறைக் குரியவ விச்செக தலத்தில்   வரிசை நந்நபி முகம்மதை யொருநொடிப் பொழுதும்   பிரியல் வாய்மொழி மறுத்திட லிப்பெரும் பேறுக்   குரியர் நீரல தெவரென அபூபக்கர்க் குரைத்தான்.1.16.49  835   கரிக ருங்குழல் வெண்ணகைப் பசியமென் றோகை   வரிவி ழிக்கதி ஜாமனை மைசறா தன்னை   யருகி ருத்திநன் மொழிபல வெடுத்தெடுத் தறைந்தான்   விரியு நூற்கடற் செவிமடுத் துண்டமெய்த் தவத்தோன்.                         1.16.50  836   வரிசை வள்ளற னிணையடிச் செழுமல ரதனைச்   சிரசு றப்பணிந் திருவிழி மனிகளாற் றேய்த்து   மரும லர்க்குழன் மனையவர்க் குறுமொழி வகுத்துத்   தரையி னிற்புகழ் பெறும்படி யணைமிசைச் சாய்ந்தான்.                        1.16.51  837   துணைவ ரும்முயிர்த் துணைவியும் புதல்வருஞ் சூழப்   பணர்வி ரிந்தன கேளிரும் பாங்கினி லிருப்ப   மணமெ ழும்புய வள்ளலை யடிக்கடி வாழ்த்தி   யணையின் மீதினிற் சாய்தலும் விண்ணில கடைந்தான்.                       1.16.52  838   பொருத்து மெய்மொழி மாதவ னிறந்தவப் போதிற்   கருத்த ழிந்திரு கண்கள்முத் துகுத்திடக் கலங்கி   வருத்த முற்றவர் சிலரணி வயிறலைத் தலறிச்   சிரத்தி னிற்கதுப் பறப்பறித் தெறிந்தனர் சிலரே.1.16. 53  839   சிந்தை தேங்கிட வழுதவர் தங்களைத் தேற்றி   மைந்த ரியாவருந் திரண்டெழு மணத்துட னெடுத்துக்   கந்த மென்மலர் கமழ்ந்திட வடக்கினர் ஹபீபு   மந்த மில்லவன் றனைப்புகழ்ந் தேத்தின ரன்றே.1.16. 54  840   முதிய கேள்வியன் சடங்குள தெவ்வையு முடிப்பக்   கதிர வன்கதி ரொடுக்கிமேற் கடலினிற் சார்ந்தான்   மதிவிண் ணெய்திட வசிகரு முகம்மது மகிழ்வா   யுதிரு மென்மலர்ச் சோலைபுக் குறங்கின ரன்றே.1.16.55                  இசுறா காண் படலம் முற்றிற்று.              ஆகப் படலம் 16-க்குத் திருவிருத்தம்...840 உள்ளுறை அட்டவணைக்குத் திரும்ப      1.17.  கள்வரை நதி மறித்த படலம்   841   பருதி வானவன் செங்கதிர் பரந்திடத் துயின்றோ   ரெருது வாம்பரி யொட்டகம் பரந்திட வெழுந்து   முருகு லாவிய பொழிகடந் தருநெறி முன்னித்   திருகு வெஞ்சினக் களிறென நடந்தனர் செறிந்தே.1.17.1  842   சிறுபொ ருப்படர்ந் தடவிக ளுறைநெறி சேர்ந்து   வறுப ரற்படர் பாலைக ணீந்திமுள் வகிர்ந்திட்   டறல்கொ ழித்திடுங் கானையா றுகள்கடந் தகன்று   குறைவில் சந்தகில் செறிநெடு வரைகுறு கினரே.1.17.2  843   பள்ள மும்பசுஞ் சோலையும் வெண்மணற் பரப்பு   முள்ள தோரிட மவ்வையி னுறைந்தன ருரவோர்   வள்ள றம்மிடத் தொருவன்வந் திவ்வரை வனத்திற்   கள்ள ருண்டெனு மசுகையுங் கண்டன னென்றான்.1.17.3  844   இருந்த வவ்வையிற் கள்ளருண் டெனுமொழி யிசைப்பத்   தெரிந்து கண்டன மென்றனர் சிலர்சிலர் திகைத்தார்   விரிந்த செங்கதி ரோனுமேற் றிசையினிற் புகுந்தான்   வருந்த லென்றவர்க் குரைத்தனர் புகழ்முகம் மதுவே.1.17.4  845   சோர ருண்டென மனந்துணுக் குறல்சுடர் வரையி   னேர தாயொரு நதியுள நிலங்சுழித் தெழுந்து   கோர மாய்வருங் கள்ளருங் குறுகிடா ரெனவே   காரெ ழுங்குடை முகம்மது கனவுகண் டனரே.1.17. 5  846   கனவின் செய்தியை யவரவர்க் குரைத்திடுங் காலைத்   தினக ரன்குணக் கெழுந்தன னதிசுழி கிளறி   வனம டங்கலும் வகிர்ந்தெடுத் திருகரை வழிந்திட்   டினம ணிக்கருங் கடல்வயி றிடைமடுத் ததுவே.1.17.6  847   இருந்த பேரனை வருமெழுந் திருநதிக் கரையிற்   பொருந்தி நன்னெறி யீதென நடக்குமப் போதில்   வருந்திக் கள்வரு மறுகரை யிடத்தினின் மறுகித்   திருந்த நோக்கினுங் காண்கிலா தெழுந்தன திரைகள்.                          1.17.7  848   ஆறு வந்தது புதுமைகொ லெனவதி சயித்து   மாறு கொண்டவர் திரண்டொரு பெருவரை முகட்டி   லேறி நின்றுதே சிகர்தமை நோக்கலு மெழுந்து   மீறி வெண்டிரை புரட்டிமீக் கொண்டலு வெள்ளம்.1.17.8  849   கள்ளர் வந்தவ ணிருந்தன ரெனக்கெடி கலங்கி   யுள்ள நொந்தனம் முகம்மதிங் குறுபொருட் டதனால்   வெள்ளம் வந்தது மறித்தது காணென வியந்து   வள்ள லைப்புகழ்ந் தார்வழி நடந்தனர் வசிகர்.1.17.9  850   தஞ்ச மீங்கிவ ரெனப்புகழ்ந் தவர்தமை நோக்கி   யஞ்ச லாதுநின் றபுஜகில் மனத்தினி லழன்று   விஞ்சை யான்முகம் மதுபடித் திவணிடை விளைத்த   வஞ்ச னைத்தொழி லலதுவே றிலையென மறுத்தான்.                          1.17.10  851   படிறு ளக்கசட் டபுஜகில் பகர்ந்திடு மொழிகேட்   டடல பூபக்கர் மனத்தடக் கினுமடங் காதாற்   கொடிய தீவினைக் குரியவர் சொல்லினைக் குறித்தோர்   கெடுவ ரென்பதற் கையமி லெனக்கிளத் தினரே.1.17.11  852   கரிந்த புன்மனச் சிறியவர் கழறிய கொடுஞ்சொற்   றெரிந்த மேலவர் செவிக்கிடா ரென்னுமத் திறம்போல்   விரிந்த கார்க்குடை நிழலிடை வரைப்புயம் விளங்க   வருந்த வப்பொருண் முகம்மது நடந்தன ரன்றே.1.17.12  853   சிந்து நன்மணிக் கதிரெழத் திரைக்கரத் தெறிந்து   வந்த மாநதிக் கணியெனு மொருகரை மருங்கிற்   கந்த மென்மலர் செறிதருங் காவகங் கடந்து   புந்தி கூர்தர மக்கிக ளனைவரும் போனார்.1.17.13  854   சீத வொண்புனற் செழுமல ரோடையிற் செறிந்த   கோதில் வெண்சிறைப் பெடையொடுங் குருகின மிரியப்   பாதை போந்தனர் ஷாமெனுந் திருப்பெயர்ப் பதிக்கோர்   காத மாமென விறங்கினர் கடிமலர்க் காவில்.1.17.14  855   ஒட்ட கத்திர ளனைத்தையு மொழுங்குறா நிரைத்துக்   கட்டி வாம்பரித் திரளையுஞ் சேர்த்தனர் கடிதின்   விட்ட பாசறை யிடங்களி னிவைவியப் பெனவே   செட்டர் சூழ்தர விருந்தனர் செழுமலர்க் காவில்.1.17.15   856   சோலை வாயொரு வாகன மெனச்சுடர் திகழக்   கோல வார்கழற் குறைஷிகள் குழுக்கண நாப்பண்   வேலை வெண்டிரை முகட்டெழு மதியினும் வியப்ப   மாலை தாழ்புய முகம்மது வந்துவீற் றிருந்தார்.1.17.16             கள்வரை நதி மறித்த படலம் முற்றிற்று     ஆகப் படலம் 17க்குத் திருவிருத்தம்...856  உள்ளுறை அட்டவணைக்குத் திரும்ப      1.18.   ஷாம் நகர் புக்க படலம்   857   காவ கத்திலன் றிருந்திருள் கடிந்துவெங் கதிரோன்   மேவு வெண்டிரைக் கடன்முகட் டெழுதலு மேலோர்   தாவு வெம்பரி யொட்டகைத் திரளொடுஞ் சாய்த்தே   யேவி லங்கையி லேந்திய வேந்தலோ டெழுந்தார்.   1.18.1  858   கடிகொண் மென்மலர்த் துடவையுங் கருஞ்சுரும் புதைப்ப   வடியுந் தேன்மலர் வாவியும் வளர்கழைக் குலம்போ   னெடியக் பச்சிலைக் கரும்புடைக் கழனியு நிறைந்த   கொடியி லைச்சிறு கேணியுங் குறுகிட நடந்தார்.1.18.2   859   கூய்த்தி ரண்டளி யினங்குடைந் துழிநறாக் குளித்துத்   தோய்த்த பொற்குவ டெனவிரு வரைப்புயந் துலங்க   வாய்த்த பேரொளி முகம்மது வருவது நோக்கிக்   காய்த்தி ரட்குலை சாய்த்துநின் றிறைஞ்சின  கதலி.1.18.3  860   வேந்தர் வேந்தவ ணருகுற வடைதலும் விரிந்த   மாந்த ருச்சினை யிடைபழத் தொடுந்துயல் வருதற்   றேந்த ருங்கனி யுண்டெழுந் தருளெனச் செறிந்து   சாய்ந்த மென்றளிர்க் கரத்தினா லழைப்பதொத் தனவால்.                       1.18.4  861   தேக்கும் வெண்டிரைப் புவிக்கொரு தனிச்செங்கோல் செலுத்திக்   காக்கு நாயக முகம்மது வரும்வழி கவின   வாக்கும் பொற்குட நனிநிரை நிரையணி யணியாய்த்   தூக்கி வைத்தபோன் முட்புற நறைக்கனி தூங்கும்.1.18. 5  862   வெள்ளி வெண்மலர் சொரிந்தன பாளைவாய் விரித்துத்   தெள்ளு செம்பொனாற் சமைத்தபோற் செழுங்குலை தாங்கி   வள்ள லார்வரு னெறியலங் கரிப்பென வயங்கும்   புள்ளி வண்டொடு பசுமடல் விரிதலைப் பூகம்.1.18. 6  863   விரிந்த மென்மலர்க் கொம்பினி லளியினம் வீழச்   சரிந்து மென்றுக ளுதிர்வது வானவர் தலத்தி   லிருந்த பொன்னெடுத் தருநபி யிணைமல ரடியிற்   சொரிந்து விட்டது போல்வயின் வயின்றொறுந் தோன்றும்.1.18.7  864   தெறித்த முத்தொளிர் கழனிவா னகமெனச் சிறப்பத்   தறித்த பூங்கரும் பாட்டுசா றடுபுகை தயங்கிக்   குறித்த சோலைமேற் றவழ்வது குரைகட லேழும்   பறித்த ருந்திய கருமுகிற் படல்மொத் துளதால்.1.18.8  865   பாட லத்தரு நிழன்மர கதக்கதிர் படர   வாடி நிற்பன முகம்மதைக் கண்டகங் களித்து   வீடின் மெண்சிறை பட்டகண் ணனைத்தையும் விழித்துக்   கூடி நோக்குவ தொத்தன களிமயிற் கூட்டம்.1.18.9  866   கோட்டு மென்மலர் வாசமுங் கொடிமலர் விரையுஞ்   சூட்டு நீர்மலர் நிலமலர் வாசமுந் தூர்த்துப்   பூட்டும் விற்கர முகம்மது மெய்யினிற் பொங்கிக்   காட்டு மான்மதங் காவதங் காவகங் கமழும்.1.18..10  867   ஒரும னைப்பிறந் தொருமனை யிடத்தினி லுறைந்து   கருவ ரத்தரித் தீன்றுதன் கணவனை யிகழாப்   பெருவ ரம்புறும் பெண்கொடி யெனத்தலை சாய்த்துத்   திருவுஞ் செல்வமுந் திகழ்தரக் காண்பன செந்நெல்.1.18.11  868   துன்னு மெல்லிதழ் வனசமும் பானலுஞ் சுரும்புண்   டின்னி சைப்பட வூட்டுதேங் குவளையு மிடையிற்   செந்நெ ருப்புநா விரித்தசே தாம்பலுஞ் செறிந்து   வன்ன மென்படம் போர்த்தபோன் றிருந்தன வாவி.1.18.12  869   துய்ய சைவலச் சுரிகுழ றுயல்வரச் சுனைமென்   றைய லுள்ளகங் குளித்துடற் களிப்பொடுந் தனது   கையின் வெண்மலர்ப் பந்தெடுத் தெறிவது கடுப்பச்   செய்ய தாமரை மீதனஞ் சிறந்தெழுந் ததுவே.1.18.13  870   பண்ணை வாய்ச்செழுங் கமலங்கள் செவ்விதழ் பரப்பி   யுண்ணி றைந்தமா மணியொடு மொளிர்வன வவைகள்   வண்ண வார்கழன் முகம்மது வருநெறிக் கெதிரா   யெண்ணி றந்தகை விளக்கெடுத் தேந்தின ரியையும்.1.18.14  871   வண்டி னத்தொனி மறுத்தில மலர்சொரி வனங்கண்   முண்ட கத்தட மலர்ந்தில புள்ளொலி முழக்கந்   தொண்டை வாய்ச்சியர் குரவையே கழனிக டோறும்   பண்டி யின்றொகைக் கம்பலை மறுத்தில பாதை.1.18.15  872   வடந்த யங்கிவம் மிதத்தெழுங் குவிமுலை மடவார்   குடைந்து நீர்விளை யாடிய வாவியுங் குறுகிப்   படர்ந்த மல்லிகை மாதுளைப் பந்தரு நோக்கிக்   கடந்தி லங்கிய ஷாமெனுந் திருநகர் கண்டார்.1.18. 16  873   முதிர்ந்த பேரொளி  முகம்மது வருநெறி முன்னி   யெதிர்ந்தி றைஞ்சுதற் கிந்நக ருறைந்திடு மரசீர்   பொதிந்த பூணொடு மேகுமி னெனக்களி பொங்கி   யதிர்ந்தி டக்கர மசைத் தல்போ லசைந்தன கொடிகள்.                       1.18.17  874   மதுக்கொண் மாலிகை நாற்றிநன் மணிபல குயிற்றிச்   செதுக்கி மின்னுமிழ் தமனியத் தசும்புகள் செறித்து   விதுக்கொண் மேனிலை மென்றுகண் மாசறத் துடைத்துப்   புதுக்கு வான்றொழில் புரிந்தபோ லசைந்தபொற் கொடிகள்.                    1.18.18  875   சிவந்த பாதபங் கயநபி திருநகர்ப் புறத்துக்   கவிந்த கார்க்குடை நிழலிட வருவது கண்டு   நிவந்த வெண்சுதைப் பளிக்குமே னிலைவயி னின்று   குவிந்த கைவிரித் தழைத்தபோ லசைந்தன கொடிகள்.1.18.19  876                     வேறு         இச்செக மதிற்றபதி யற்றொழிலி யற்றி         விச்சையி னமைத்துகொ லோவமரர் விண்ணி         லச்சொடுபி றந்திவ ணடைந்ததுகொ றானோ         வச்சிர மணிக்கதிர் பரப்புமணி மாடம்.1.18.20  877         சுந்தரந பிக்குரிசின் மெய்ப்புகழ் துலங்கி         யந்தரமு மண்டபகி ரண்டமு நிறைந்து         மந்தரமி தென்றுதற வளைந்தர வழிந்து         சிந்துவ தெனச்சுதை தௌித்தமணி மாடம்.1.18.21  878         எங்கணபி யிங்ஙன மெதிர்ந்தனர்கொ லென்னத்         திங்கடவாழ் சாளர விழிக்கடை திறந்து         பொங்கழகு நோக்குவன போலுற நிவந்த         பைங்கதிர் விரித்தொளி பரப்புமணி மாடம்.1.18.22  879         கந்தநறும் வெண்சுதை கலந்தணி யிலங்கி         வந்துநக ரந்தனை வளைந்தமதி லாடை         யிந்தநில மெங்குமெதி ரின்றென வியந்தே         யந்தர மடங்கலு மளந்தது வளர்ந்தே.1.18. 23  880         சீதவக ழாடையை யுடுத்தணி சிறந்தது         மோதியிட றுங்கரு முகிற்குழன் முடித்தே         யாதிமணி வாயின்முக மாகவழி யாத         மாதர்தமை யொத்தது வளைந்தமதி ளம்ம.1.18.24  881         பந்திபெற நின்றபட லந்தனி யெழுந்தே         யந்தர நடந்துதிர ளாரமணி வாரிச்         சிந்துதிரை வாரியற வுண்டது திரண்டு         வந்துநனி மஞ்சடை கிடக்குமதி ளன்றே.1.18.25  882         கந்துகமொ டுந்துமிர தங்களு மிடைந்து         தந்தியின மும்பிடிக ளுந்தலை மயங்கிச்         சுந்தரம டந்தையரு மைந்தரொடு துன்றி         வந்தவ ரெதிர்ந்தவர் நெருங்குமணி வாயில்.1.18.26  883         ஈறுதெரி யாதென வுயர்ந்தெழி றவழ்ந்து         மாறுபகர் கின்றரிய மாமதிண் மதிக்கோர்         வீறுபெற நின்றபரி வேடமென லாகி         யூறுபுனல் கொண்டுகட லொத்தவக ழம்மா.1.18. 27  884         தும்பிகள் குடைந்துபுன றுய்ப்பமக ரங்க         ளும்பரி னெழுந்துமுத லைக்குல மொதுங்க         வெம்பியுக ளுந்தொறு மிடைக்கயல் வெருண்ட         கம்பலை யறாதலை கலிக்குமக ழன்றே.1.18.28  885         இந்துதவழ் கின்றமதி ளும்மக ழிருந்த         கொந்தல ருறைந்துவரி வண்டுகள் குடைந்து         சிந்தமு தருந்துகய லங்கரை தியங்க         வந்துநனி கண்டக மகிழ்ந்தனர்க ளன்றே.1.18.29  886         கண்டுநக ரந்தனை மனத்திடை களித்து         வண்டுதுதை கின்றபுய மைந்தர்களி யாருங்         கொண்டல் கவி யுந்திற லுடைக்குரிசி றானு         மெண்டல மதிக்குமதி ளின்புற மிறுத்தார்.1.18.30  887         பந்தியி னிரைத்தனர் பரித்திர ளனைத்து         முந்துமிட பத்திரளொ டொட்டக நிரைத்தா         ரிந்துகதிர் கொண்டென விலங்கறை யிடத்தில்         வந்தபல பண்டமு மணித்தொகையும் வைத்தார்.                       1.18.31  888         வித்தக ரனைத்தும்விடு தித்தலைகள் புக்கார்         மைத்தவழ் முகிற்குடை மறைக்குரிசி லோடு         மத்தல மிலங்கவபூ பக்கரு மிருந்தா         ருத்தம குணத்தினொடு மக்கிகளு றைந்தார்.1.18.32  889         புவிவளர நன்கனி பொழிந்ததரு வூடோர்          சுவையுமற நஞ்சுகள் சொரிந்தசெடி யென்னப்         பவடமிறு வஞ்சனை படுங்கொலை படைத்த         அபுஜகிலெ நுங்கொடிய பாவியு மடைந்தான்.1.18.33  890         எவ்வுழி யிருந்திவ ணடைந்தவர்க ணீவிர்         செவ்விய திறர்குரிசி லியார்தொழிலி யாதென்         றவ்வுலகி லந்நக ரடைந்தவர்கள் வந்தே         யொவ்வொரு வரைத்தனி யுசாவினர்க ளன்றே.                       1.18.34  891         மக்கநக ரத்துபுதுல் முத்தலிபு மன்ன         ருக்குரிய பேரருயிர் போன்முகம்ம தென்போர்         தக்கபுக ழுக்குமதி மிக்கவர் சரக்கோ         டொக்கலொடு வந்தன மெனத்தனி யுரைத்தார்.                       1.18.35  892         ஷாமுநக ரத்துநசு றானிக டமக்குண்         மாமறையின் மிக்கனவன் வந்துமைச றாவைத்         தேமலர் புயத்திலணி செம்மலொ டிருப்பக்         காமருவு சார்பினிடை கண்டனன் மகிழ்ந்தான்.                       1.18.36  893         அன்னிய ரெனாதுமைச றாதனை யடுத்து         வன்னமலர் மாலைதிகழ் மார்புற வணைத்து         முன்னைநெடு நாளுறவ தானமுதி யோனு         மென்னக மடைந்தினி தெழுந்தருளு மென்றான்.                      1.18.37   894         கோதைகதி ஜாவுரை மனத்திடை குறித்து         மாதிர மெதிர்ந்துபொரு வாதபுய வள்ளல்         பாதகம லத்துறு பணித்தொழி லிகழ்ந்தோர்         போதினு மகன்றதிலை யென்றுரை புகன்றான்.                       1.18.38  895         கோலமொடு கூறுமொழி கொண்டுடல் களித்துச்         சீலநபி பாதமிசை செங்கணிணை வைத்துப்         பாலரிசி காய்கறி பழத்தொடு சுமந்தே         சாலவு மளித்தவனு மேதரக னானான்.1.1839  896         வந்தவர்கொ ணர்ந்தபணி மாமணி சரக்கோ         டிந்துகலை யென்றகலை யாவையு மெடுத்துச்         சிந்தைகளி கொண்டவர் செழுங்கர மறைந்தே         யந்தநக ரத்துவணி கர்க்கினி தளித்தார்.1.18. 40  897 வேறு          மிக்கசெம் மணிபணி விற்று மாற்றிய          மக்கிகண் மறுசரக் கெவையும் வாங்கித்தம்          மொக்கலோ டின்புற வுவக்கும் போதினி          லக்கண மொருவன்ற னமைதி கூறுவான்.1.18.  41  898          உற்றதென் வயினுறை சரக்கொன் றாயினும்          விற்றில முகம்மதென் விடுதி புக்கிடி          லற்றையின் மாறியூ தியமுண் டாக்குவேன்          மற்றடப் புயர்த்திர்க ளென்று வாழ்த்தினான்.1.18.42    899          என்றவ னுரைத்தலு மெழுந்து வள்ளலுஞ்          சென்றவ னுறைந்திடும் விடுதி சேர்ந்தபின்          மின்றவழ் மணிகலை விலையென் றோதிய          தொன்றிரண் டெனத்தொழி லுறுதி யானதே.1.18. 43  900          தன்னிடத் துறைந்தபொற் சரக்குங் கோவையு          முன்னிய விலைக்குவிற் றொடுக்கி யந்நகர்          மன்னிய பண்டமும் வாங்கி வள்ளறன்          பொன்னடி தன்முடி பொலியச் சூட்டினான்.1.18.  44                   ஷாம் நகர் புக்க படலம் முற்றிற்று.            ஆகப் படலம் 18க்குத் திருவிருத்தம்...900  உள்ளுறை அட்டவணைக்குத் திரும்ப      1.19.  கரம் பொருத்து படலம்   901     மறங்கிளர் வேற்கர வள்ளன் மக்கிக   ளிறங்கிய விடுதிபுக் கிருக்குங் காலையிற்   கறங்கிய ஷாமினிற் காபி ரிற்சில   ரறங்கிளர் நபியைவந் தடுத்து நோக்கினார்.   1.19.1  902   மேனியிற் கதிர்விரி வியப்பு மெய்யினின்   மான்மதங் கமழ்தலும் வடிந்த கைகளுந்   தூநிறை மதியென முகமுந் தோள்களுந்   கானிலந் தோய்தராக் கார ணீகமும்.1.19.2  903   பன்னருஞ் சிறப்புடை யருட்கட் பார்வையு   மன்னிய வவயவத் தழகு மாசிலா   நன்னிலை மொழிபல நவிற்றுஞ் செய்கையு    மின்னன பலவுங்கண் டேகி னாரரோ.1.19. 3  904   கண்டவர் காண்கிலாக் கார ணீகமொன்   றுண்டென நகரவர்க் குரைப்பக் கேட்டவர்   விண்டவர் விளங்கிட வேதம் பேசிய   கொண்டலங் கவிகையா ரென்னக் கூறினார்.1.19.4  905   மறைதெரி சமயமு நமரு மாய்ந்திட   வுறைகுவ னொருவனுண் டணித்தென் றோதுநூற்   றுறைவலார் நாடொறுஞ் சொற்ற சொற்படி   பிறவியா னிவனெனப் பின்னும் பேசினார்.1.19. 5  906   தருபெரும் பதவிச் சமயம் பாழ்பட    வருபவன் றன்னுயிர் வானி லேறிடக்   குருதிநீர் சிந்திடக் குவல யத்திடைச்   செருவிளைத் திடுதலே திறமென் றோதினார்.1.19.6  907   அறைதிரைக் கடலென வதிர்தன் மாறியிங்   குறையுமின் வேறொரு பாய சூழ்ச்சியான்   மறைபட வரவழைத் தவன்றன் வல்லுயிர்   குறைபட ரகசியக் கொலைசெய் வோமென்றார்.1.19.7  908   சூதர்கள் கூண்டினி துரைத்த சொல்லையோர்   பாதகன் கருத்தினுட் படுத்தி மாமறை   வாதியென் றவனுயிர் மாய்க்க வேண்டுதற்    கீதலா லுறுமொழி யொன்று மில்லென்றான்.1.19. 8  909   உரைவழி யவைசெய் துபாய மாகிய   கரைமதிக் காபிரி னால்வர் கள்ளமாய்   நிரைமணிப் புரிசையின் வாயி னீங்கியே   விரைசெறி முகம்மதின் விடுதி நண்ணினார்.1.19.9  910   வஞ்சனை கொலைகப டனைத்து மாட்டிய   நெஞ்சினர் மக்கிக ணிறைந்த நாப்பணிற்   கஞ்சமென் மலர்ப்பதக் கார ணீகரை   யஞ்சலித் தன்புட னடுத்து நின்றனர்.1.19.10  911   ஆங்கவர் தமையழைத் தருகி ருத்திநீ   ரீங்குறை கருமமே தெடுத்தி யம்புமென்   றோங்கிய முகம்மது முரைப்பச் சாமிக   டீங்குறு மனத்தினை யடக்கிச் செப்புவார்.1.19. 11  912   மருக்கமழ் சோலைசூழ் மக்க மாநகர்ச்   சரக்குள தெனிலது தருக சேரலார்   செருக்குறுத் தவருடற் சிதைத்துத் திக்கெலாம்   பெருக்கிய கீர்த்தியீ ரென்னப் பேசினார்.1.19. 12  913   உறுதிகொள் சரக்குவிற் றொடுக்கி யிப்பதி   மறுசரக் கெவையையும் வாங்கி னோமினிச்   சிறிதுள சரக்கெனச் செப்பச் சாமிக   ளறுதியின் விலைக்கெடுத் தருள்க வென்றனர்.1.19.13  914   அனையவர் கூறவக்கேட் டடுத்த மக்கிகண்   மனையினுற் புகுந்தெடுத் தியாவும் வைத்தனர்   வினையமற் றுறுவிலை விள்ளச் சம்மதித்   தினையன சரக்கெலா மிசைந்து வாங்கினார்.1.19. 14  915   சொல்லிய விலைப்பொருட் டொகையை நும்வயி   னொல்லையி னுதவுதற் குறுதி யாகவே   மல்லுடைப் புயத்திறன் முகம்ம தேயெம   தில்லிடை வருகவென் றிசைத்திட் டாரரோ.1.19.15  916   ஷாமுநாட் டவருரை யனைத்துஞ் சம்மதித்   தாமினா திருமக னகம கிழ்ச்சியாய்   நேமிவா னவர்திரை நிறைந்து சுற்றிய   பூமிநா யகர்தொழப் புறப்பட் டாரரோ.1.19. 16  917   மக்கிகள் சிலருடன் மைச றாவுந்தன்   பக்கலில் வரக்கதிர் பரப்பி மெய்யொளி   திக்கினில் விரித்திடச் செறிந்த செங்கதிர்   மிக்கபொற் புரிசையின் வயின் மேயினார்.1.19.17  918                     வேறு   விரைநறை கமலச் செல்வி மேவுசை னயினார் பாலன்   றரைபுக ழபுல்கா சீஞ்சீர் தருங்கொடைப் புகழே போல   நிரைசுதை வெள்ளைதீற்றி நிலாமணி குயிற்றி வெள்ளி   வரையென நிமிர்ந்து தோற்றி மறுவிலா தொளிரும் வாயில்.                 1.19.18  919   இரசித நிலையிற் செம்பொ னிணைமணிக் கபாடஞ் சேர்த்தி   விரிகதிர் மணிக டூக்கி விரிந்தவா யிலினிற் புக்கிக்   கரிமத மாரி சிந்திக் களிவழி வழுக்கல் பாயுந்   துரகதக் குரத்தூண் மாய்க்குந் தோரண மறுகு சார்ந்தார்.                 1.19.19  920   அகிற்புகை வயங்கு மாட மணிபணி யிமயம் போன்றுந்   துகிற்கொடி நுடங்கும் வெள்ளி வரையெனச் கதைகொண் மாட   மிகச்செறி சாந்த மாட மேருவைப் போன்றும் வீதி   தொகுத்தவத் திசைக டோறு மெண்ணில தோன்றக் கண்டார்.              1.19.20  921   துகிர்சிறு வேர்விட் டோடிச் சுடரொடுந் திகழ்வ தேபோற்    பகிர்விரற் சிறுகான் மென்மை படர்சிறைப் புறவின் கூட்டந்   திகழ்தரக் கூவு மோதை தெரிவையர் கூந்தற் கூட்டும்   புகையினைப் பொறாது மாடம் புலம்புவ போன்ற தன்றே.                   1.19.21  922   நித்தில நிரைத்த மாட நிரைதிரை போன்ற நாவா   யொத்தன கரடக் கைமா வொண்கொடிப் பவளம் போன்ற   கைத்தொடி மகளிர் செல்வக் கடிமுர சறைத லோதை   நித்தமு மறாத வாரி நிகர்த்தது நகர மன்றே.1.19. 22  923   தாறுபாய் தந்தி மாதேர் தானைமும் முரசு வேத   மீறுபண் ணினைய வெல்லா மெங்கணும் விளங்கு மோதை   மாறிலா தெழில்கொண் டோங்கும் வளமைமா நகரம் வாய்விண்   டீறிலான் றூதர் வந்தா ரெனவெடுத் தியம்பல் போலும்.                    1.19. 23  924   மாலைவாய்ப் பலபூண் டாங்கி மான்மதங் கமழ்ந்து வீங்குங்   கோலமார் பொருப்புத் திண்டோட் குரிசிறன் கதிர்க டாக்கி   நீலமா மணியிற் செய்து நிரைகதி ரெறித்த வீதி   வேலைவாய்த் தரளச் சோதி விளங்குவ போன்ற தன்றே.                   1.19.24  925   பந்தரிட் டலர்கள் சிந்திப் பரிமள மரவ நாற்றிக்   சந்தகில் கலவைச் சேறு தடவிய மகுட வீதி   யிந்தெழின் மழுங்குஞ் சோதி யிறையவன் றூதர் மெய்யின்   கந்தமூ டுலவி யெங்கு மறுவியே கமழ்ந்த தன்றே.1.19.25     926   முத்தணி பவளத் திண்கான் முறைமுறை நிறுவித் தேர்ந்த   சித்திரமெழுதி வாய்த்த செறிமயிர்க் கற்றை தூக்கிப்   பத்திவிட் டெறிக்குங் காந்திப் பன்மணி பரப்பி யோதை   நித்தமு மறாது செல்வ நிகழ்ந்தவா வணமுங் கண்டார்.                     1.19.26  927   அடையல ரொடுங்க மோதும் படைமுர சதிரு மோதை   யிடைபடு வறுமை யோட விடுகொடை முரசி னோதை   கடைபடு வடிவேற் கண்ணார் கடிமண முரசி னோதை    முடியுடை யரசர் வீதி யெங்கணு முழங்கக் கண்டார்.1.19.27  928   வாரியின் மதங்கள் சிந்தி வாரண மிடைந்து செல்லத்   தேரினந் திரண்டு கூடிச் செழுங்கொடி நுடங்கி நிற்பப்   பாரிடை துகள்விண் டூர்க்கும் பரித்திரண் மலிந்து தோன்ற   வாரவார் முரச றாத வரசர்வீ திகளுங் கண்டார்.1.19.28  929   புகர்முகச் சிறுகண் வேழப் பொருப்பொடு பொருப்புத் தாக்கி   யிகல்பொர மூட்டுஞ் செல்வி யிளையவர் குழாத்தி னோசை   முகிலொடு மசனி பொங்கி முழங்குவ போன்றும் விண்ணு   மகிலமு மதிரத் தோன்று மணிமறு கிடமுங் கண்டார்.                       1.19.29  930   வன்னியின் கொழுந்து போற்செம் மணிக்கதி ரூச லேறி   மின்னனார் பாடி யாடும் வீதிவாய் மலிந்த தோற்றந்   துன்னிதழ்க் கமலப் போது துயல்வர நாப்பண் வைகு   மன்னமொத் திருப்ப நோக்கு மகமகிழ்ந் தினிது கண்டார்.                   1.19.30  931   கந்துக மெடுத்துக் காந்தட் கரத்தினி லேந்தி யாடு   மந்தர மனைய கொங்கை மயிலனார் முகத்தின் வேர்வை   சிந்தக டுளைந்து தத்துந் திரைமிகட் டெழுந்து தோன்று   மிந்துமுத் துகுப்ப தென்ன விடந்தொறு மலியக் கண்டார்.                    1.19.31  932   கருமணிக் கழங்கு கஞ்சக் கரத்தினி லெற்றி யாடச்   சுரிகுழன் மலர்வண் டென்னச் சுரும்பினந் தாவ நோக்கி   யரிவைபுன் முறுவ றோன்ற வணிநகைக் கதிரின் முத்தாய்த்   தெரிதரப் புதுமை காட்டுந் தெருத்தலைச் சிறப்புங் கண்டார்.                 1.19.32  933   மாசறு வாயி றோறும் வயங்கிய கதலி நெற்றிப்   பாசடை துயல்வ திந்தப் பாரினிற் குபிரென் றோங்கு   மாசற வுதித்த வள்ள லகுமதி னழகு மெய்யின்   வீசுவ போன்று தோன்றி விளங்குதல் பலவுங் கண்டார்.                     1.19.33  934   முருக்கிதழ் கரிய கூந்தன் முத்தவெண் ணகையி னார்தம்   பெருக்கொடு திரண்டு நன்னீர் குடைதலிற் பிறங்கு மெய்யின்   றிருக்கிளர் கலவைச் சேறு நானமும் புழுகுஞ் சேர்ந்து   மருப்பொலி வாவி யாவு மணங்கமழ்ந் திருப்பக் கண்டார்.                    1.19.34  935   பரதமா டிடமுங் கீதப் பண்ணொலி யரங்குஞ் சீர்மை   விரதமா மறையோ ரோதும் வேதமண் டபமுஞ் செவ்விக்   கரதலஞ் சேப்ப வள்வார்க் கருவியா ரிடமுஞ் செல்வர்   நிரைதரு சிரம சாலை நிறைந்தன பலவுங் கண்டார்.1.19.35  936   இன்னன பலவு நோக்கி யெழில்கனிந் தொழுகிக் காந்தி   மின்னொளி மழுக்குஞ் சோதி மெய்முகம் மதுமன் பாகத்   தன்னுயிர்த் தோழ ரோடுந் தரகனு மைச றாவும்   பின்னுற வரவக் காபிர் பெருந்தலைக் கடையிற் சார்ந்தார்.                   1.19.36  937   அருளினி லறத்திற் றேர்ந்த வடிவினி லெவரு மொவ்வாக்   குரிசினான் மறைக்கும் வாய்த்த கொண்டலங் கவிகை வள்ளல்   விரிகதிர்க் கலைக ளோடும் வெண்மதி காலி னேகி   யிருளிடம் புகுவ போல விவர்களில் லிடத்திற் புக்கார்.                      1.19.37  938   கள்ளவிழ் மரவத் திண்டோட் காரணக் கடலே யன்ன   வள்ளலை யவர்கள் போற்றி மாளிகை வயின்கொண் டேகித்   தெள்ளிய மணியிற் செய்த செவ்வியா சனத்தி லேற்றி   வெள்ளிலை யடைகாய் சந்தம் விரைவின்வைத் திருந்தா ரன்றே.               1.19.38  939   மைதவழ் குடையீ ரிந்த மனையிடை புகுத யாங்கள்   செய்தவப் பலனோ முனோர் திளைத்தபுண் ணியத்தின் பேறோ   வெய்திய பெற்றி யென்ன விசைந்தநன் முகம னாகப்   பொய்திகழ் நாவால் வஞ்சம் பொருந்திய மனத்தர் சொன்னார்.                1.19.39  940   நன்னய மொழிக ளாக நவிற்றியங் கிருந்த காலை   வன்மனக் கொடிய காபிர் மனத்துறு சூழ்ச்சி யாக   மின்னொளி கரக்கு மாட மேனிலை செறித்த கற்பாற்   சென்மெனக் கடைக்கண் ணாரச் செப்பின னொருவன் சென்றான்.                1.19.40  941   தீங்குறு மனத்த னேகிச் செறித்தமேற் பலகை மெல்ல   வாங்கியங் கிருந்த கல்லை வரைப்புயம் பிதுங்க வுன்னித்   தாங்கலி லுருட்டி மெல்லத் தள்ளினன் றள்ள லோடு   நீங்கருங் கரத்தைக் கவ்வி நெரிபட விறுக்கின் றன்றே.                       1.19.41  942   கரத்தினிற் பதிந்த கல்லைக் கழற்றினன் கழற்ற லாகா   துரத்தொடுங் காலை யூன்றி யுதைத்திழுத் தசைத்து வெள்வாய்   நிரைத்தபல் லதரங் கவ்வி நெற்றிமேற் புருவ மோட்டி   வரைத்தடப் புயங்கள் வேர்ப்ப வலித்தறச் சலித்து ழன்றான்.                   1.19.42  943   உரம்புவன் கையைக் கல்லோ டுதறுவ னுதற டாம   னிரம்பநெட் டுயிர்ப்புச் செய்வ னிலைதளர்ந் திடுவன் வாசிக்   குரம்படை துகள்போ லாவி குலைகுலைந் திடுவ னிந்தத்   தரம்பட விதியோ வென்னத் தயங்குவன் மயங்கு வானே.                      1.19.43  944   மாதிரங் கையைப் பற்றி வரவர நெருக்க மேன்மேல்   வேதனை பெருக வாடி வேர்த்துட லயர்ந்து சோர்ந்து   பாதகம் பலித்த வாற்றாற் பதைபதைத் துருகி யேங்கி   யேதினிச் செய்வோ மென்ன விடைந்துநெஞ் சுடைந்து நின்றான்.                   1.19. 44  945   இணையன துன்ப மெய்தி யிவனிவ ணிருப்ப வன்னோர்   மனையிடை பொருள்கொண் டீங்கு வந்திலன் காணு மென்னச்   சினமுடன் சொல்வார் போலச் செப்பிமே னிலையிற் போந்தார்   புனைமணிக் கரங்கல் லோடும் புரண்டவன் கிடப்பக் கண்டார்.                  1.19.45  946   மாட்டுவந் திருந்து நின்பால் வந்தவை யெவைகொ லென்னப்   பூட்டிய கல்லுந் தானும் புரண்டவன் றெருண்டு சொல்வான்   வீட்டினிற் புகுமின் பாரம் வீழ்த்துமி னென்னு நுஞ்சொற்   கேட்டனன் கேட்ட போதே கெட்டனன் கெட்டே னென்றான்.                     1.19.46    947 வேறு   வருந்திக் கல்லிரு கையினும் பிடிமட மயங்கி   யிருந்த வன்னிடத் தெய்திய பேரதி சயித்துச்   சரிந்து வீழ்ந்திட வீழ்த்தன ரீழ்த்தவர் தவித்தார்   விரிந்தி டாதுமேன் மேலற விறுகிய விலங்கல்.1.19.47  948   இல்லி னுட்புகுந் தவரொரு முகம்பட விருந்து   பல்லி னாலித ழதுக்கிமெய் யுரத்தொடும் பறிப்பச்   சொல்லொ ணாதுயிர் பதைத்திட வுடறுடி துடிப்பக்   கவ்வி னுட்புக வற்றன வவன்மணிக் கரங்கள்.1.19. 48  949   கரங்கள் போயின கல்லொடு மெனநிலை கலங்கி   யிரங்கு வாரிடை வாரிது விதிகொலென் றேங்கி   மரங்கி டந்தெனக் கிடந்தவர் மாட்டினின் றொருவ   னரங்கு நின்றிழிந் தியல்புறுந் தரகனை யடைந்தான்.1.19. 49  950   தரக னுக்குரைத் தழைத்துயர் மேனிலை சார்ந்து   விரகர் செய்தொழி லனைத்தையு மொன்றற விரித்தான்   கரைக ணீருகக் கேட்டவன் மனங்கடு கடுத்து   நரக வாதிக ளாயினீ ரெனநவின் றனனே.1.19. 50  951   பாரி டைப்பெரி யவர்களுக் கிடர்படுத் திடவென்   றோரு வன்மனத் தவர்களுக் குறுபொரு ளுலகிற்   சாரு மக்கலு மனைவியுந் தாமுந்தம் பொருளும்   வேரொ டுங்கெடு மென்பது நிசமென விரித்தான்.1.19.51  952   ஓங்கு மாநில மாக்களி லொருவருக் கொருவர்   தீங்கி யற்றிட நினைத்திடுங் கொடியவத் தீமை   நீங்கி டாதவ ருயிரினைப் பருகநே ரலர்கை   தாங்கும் வாளென வொல்லையி லுறச்சமைந் திடுமே.1.19.52  953   ஈர மற்றபுன் மனச்சிறி யவர்திரண் டிகலிக்   கோர மாகிய பழியையெண் ணாக்கொடுங் கொலையாய்த்   தேரு நல்லறி வாளருக் கிழைத்திடுந் தீங்கு   நீரி டைக்கன னெருப்புகுத் திடுவொத் திடுமே.1.19.53  954   மக்க மாநகர் முகம்மது தமக்கல மறுவிற்   றக்க பேர்க்கிடர் நினைப்பதுந் தகுவதன் றேயான்   மிக்க வார்ததையில் விளம்புவ தென்கொலுநும் வினையால்   கைக்கு மேற்பலன் பலித்தது காண்டினி ரென்றான்.1.19.54  955   ஆதி தூதுவ ரொருவர்வந் தடைகுவ ரெனவே   வேத வல்லவ ருறுமொழி நமக்குமுன் விரித்தா   ரேத மற்றவ ரவரிவ ரலதுவே றிலையாற்   போதி ணைச்சரண் பணிந்திவை புகலுவ மென்றான்.1.19. 55  956   பொருத்து நன்மொழி யிதுகொலென் றேமிகப் புகழ்ந்து   கருத்த ழிந்தவக் கருத்தினி னன்கெனக் கருதித்   தரித்த பேரனை வருமெழுந் தனரதிற் றரக   னொருத்தன் முன்னெழுந் தணிமுகம் மதினிடத் துற்றான்.                      1.19.56  957   ஏத முற்றவன் மனைகொடி யவர்களில் லிடத்தோர்   பாத கத்தினை விளைத்தனர் பலித்ததங் கவர்பால்   வேத னைப்படர் விள்ளுதற் கரிதுவெள் வேலோ   யீது வந்தவை யெனப்பணிந் துரைத்தவ ணிருந்தான்.1.19. 57  958   இருந்த காலையி லனைவரும் வந்தெழி லிலங்கிச்   சொரிந்த மாமுக முகம்மதி னிணையடி தொழுது   புரிந்த தீங்கினால் வந்தவை யனைத்தையும் புகன்றார்   விரிந்த வாய்புலர்ந் தேங்கிய மனத்தொடு மெலிவார்.1.19. 58  959   வெறுத்த புன்மனக் கொடியம்யாம் விளைத்திடும் வினையைப்   பொறுத்து நல்லரு ளெம்வயின் புரிகெனப் போற்றி   மறுத்து நன்மொழி புகன்றனர் வளருநல் லறத்தை   யறுத்துத் தீவினைப் பயிர்விளைத் திடநினைத் தவரே.1.19.59  960   வருந்தி நன்மொழி தரகனங் குரைத்தது மருவார்   பொருந்தி நின்றவை புகன்றது மனத்தினிற் பொருந்தித்   திருந்து வெண்புகழ் முகம்மது செழுங்கரம் போக்கி   யிருந்த வன்றனைக் கொணர்கென வாய்மலர்ந் திசைத்தார்.                   1.19.60  961   சொன்ன போதினி லோடினர் சோரிநீர் சொரியத்   தன்னி ருங்கர மிழந்தவன் றனைச்சடு தியினின்   மன்னர் மன்னவர் முன்கொணர்ந் தனர்மணிக் கரத்தைப்   பின்ன மாக்கிய சிலையையுஞ் சிறுமையிற் பெரியோர்.1.19. 61  962   கல்லி னுட்புதைந் துறைந்திடுங் கரங்களுங் கரம்போ   யல்ல லுற்றிடைந் தழுங்கிடு மவனையு நோக்கிச்   செல்ல லம்பிய கரதல முகம்மது தௌியாப்   புல்லர் வஞ்சக நெஞ்சகந் தெரிதரப் புகல்வார்.1.19.62  963   கரிய கல்லினிற் பதிந்திடுங் கரத்தினின் கரத்தைத்   தெரிய வைத்திடென் றோதிய மொழியினைத் தேறிச்   சொரித ருங்குரு திகளொடுந் துடுப்பெனுங் கரங்க   ளரிதி னீட்டியே தொட்டிட வொட்டின வன்றே.1.19.63  964   உறையுங் கல்லினிற் கரங்களை நெகிழென வுரைப்பக்   குறைவி லாதுற வாங்கின னீரினிற் குளித்து   மறையு மென்கரம் வாங்கின தெனமறுத் தழும்பு   கறையு மில்லென விலங்கின தவனிரு கரங்கள்.1.19.64  965   முன்னை நாளினும் பெலனுறு முழுமலர்க் கரத்தால்   வன்ன மாமலர் முகம்மதி னிணையடி வருடி   யின்ன னீக்கினை யிருகரம் பொருத்தினை யினியென்   றன்னை யாளுதி கடனென வடிக்கடித் தாழ்ந்தான்.1.19.65  966   கொடிய சூதர்கள் வன்னசு றானியின் குலத்தோர்   நெடிய காரண மெனமுகம் மதுதமை நெகிழா   தடியி னிற்பணிந் தாசரித் தாசனத் திருத்திக்   கடிதி னும்பொரு ளிவையெனக் கணக்குடன் கொடுத்தார்.                     1.19.66                   கரம் பொருத்து படலம் முற்றிற்று            ஆகப் படலம் 19க்குத் திருவிருத்தம்...966  உள்ளுறை அட்டவணைக்குத் திரும்ப      1.20.   ஊசாவைக் கண்ட படலம்   967      மிக்க செம்போனீந் தவர்க்குநன் மொழிபல விளம்பிப்   புக்கி ருந்தவ டுடனெழுந் தகன்றுபொன் றிகழத்   தக்க மாமணிக் கதிர்விடு மறுகினிற் சார்ந்தோ   ரக்க சாலையி னிடத்துவந் திருந்தன ரன்றே.1.20.         1  968   நெருப்பு குத்திடுந் தெறித்திடுஞ் சுடுஞ்சுடு நெறியீ   ரிருப்பி டந்தவிர்ந் தெழுமெனத் தபதிய னிசைப்ப   வொருப்ப டத்துணுக் கெனப்புறத் தொதுங்கின ருழையோர்   விருப்ப முற்றிருந் தெதிரகு மதுவிளக் கினரால்.1.20.       2  969   தோற்ற நும்மிடத் தலதுவே டிலைச்சுடுங் கனலை   யாற்றும் பேற்றியா லுமதிடத் தடைகுவ தலது   வேற்றி டம்புகா புக்கினு மெய்யினில் வெதுப்ப   வூற்ற மின்றதற் குறுகுணந் தானுமின் றெனவே.1.20.      3  970   மெலிவி லாதசொற் கேட்டலுங் கம்மியன் வெகுண்டவ்   வுலையி னிற்கரும் பொன்புகுத் துமியொடு கரியும்   பொலிய வைத்தெரி மூட்டினன் புகையிருட் படல   மலித ரக்கனல் கொழுந்துவிட் டெழுந்தது வளர்ந்தே.1.20.  4  971   உருகி வெந்தவல் லிரும்பினை யுலைமுகத் தெடுத்துக்   கருகு மேனியன் கட்கடைக் கனற்பொறி கதுவ   வருகி ருந்தெழுந் தங்கைகள் சிவப்புற வடித்தான்   பெருகு மக்கினிக் கொழுந்துக டெறித்தன பிதிர்ந்தே.1.20. 5  972   சரிந்து வீழ்ந்திடச் சிதறிய செங்கதிர்த் தழல்கள்   விரிந்து நன்கதிர் குலவிய முகம்மது மெய்யி   னெரிந்த சந்தனச் சேறுபன் னீரொடுங் குழைத்துச்   சொரிந்த தாமெனக் குளிர்ந்தது சோர்வற வன்றே.1.20.   6  973   இத்தி றத்தெழில் கண்டுகம் மியனெதிர் நோக்கி   யுத்த மக்குலப் பெயர்தலை முறைப்பெய ரூர்ப்பேர்   பத்தி யின்னுமக் கிடுபெய ரிவைபடிப் படியாய்   வித்த காதெரி தரவுரை யெனவிளம் பின்னே.1.20.        7  974   மக்க மூர்கிலா பருள்குசை யப்துல்மு னாபுக்   கக்க மானஹா ஷீமுத லப்துல்முத் தலிபு   தக்க மன்னவர் மைந்தரி லப்துல்லா தவத்தான்   மிக்க னென்பெயர் முகம்மது வெனவிளம் பினரே.1.20.     8  975   அறபின் மக்கமா நகரின் முகம்மதென் றணித்தா   யுறவு தித்துநஞ் சமயங்க ளுலைப்பனென் றுரவோர்   மறையி லோதிய வரன்முறைப் படியQ துணர்கிற்   குறைவி லாதவ னிவனெனக் குறித்துளங் கொதித்தான்.   1.20.9  976   வருந்தி லாமறை யவர்களே ஷாமின்மன் னவரே   திருந்து நல்லறி வாளரே தேவத மனைத்தும்   பொருந்து றாதற வழித்திட நகரிடைப் புகுந்திங்   கிருந்த வனிவன் காணெனக் கூக்குர லிட்டான்.1.20. 10  977                     வேறு   கனைவாருதி நிகர்ஷாமுறை கதிர்மாமுடி வீரர்   தனுவாளயி லெறிவேல்கணை தண்டம்பல வேந்தி   முனையாரெவ ரெதிர்வார்முறை யிடுவாரெவ ரென்றே   சினமாயெழு புலிபோல்பவர் சிலர்வந்துவ ளைந்தார்.1.20.  11  978   கருதார்வரு திறலாலிடு கலகந்தர மன்றென்   றிரைவாகிய சினத்தான்ய குணத்தாற்றிர ளினத்தாற்   பொருவோமெனு மனத்தாலதி புகழார்முகம் மதுவை   மருவார்மன மலையக்கொடு மதிளின்புறம் வந்தார்.1.20.   12  979   நறைதுன்றிய சுதைவெண்கதி ரெயிலின்புற நண்ணி   யுறையும்விடு தியில்வந்தன ரொளிமாமுகம் மதுவுந்   துறையின்றொழில் வகையுந்தொகை நிதியும்முறை முறையாய்   நிறைகின்றன குறையின்றென நெறியேகிட நினைவார்.1.20.13  980   எருதொட்டக மடல்வெம்பரி யிருபக்கமு நிறைய   மரவத்தொடை புயமுங்கிட வருமக்கிக டாமுந்   தருமத்துரை நயினாரொடு சதுரன்மைச றாவும்   புரிசைப்புற நகர்விட்டணி பொழில்புக்கி நடந்தார்.1.20.    14  981   குருகார்கழ னிகள்வாவிகள் குளிர்சோலை கடந்தே   யிருகாதமு மொருகாதமு வெழிலாக நடந்து   கருமாமுகி னிழறாவிய ஹபிபாமுகம் மதுவும்   வருபாதையி னடுவேயொரு வளமாமனை கண்டார்.1.20.   15  982   கனமாமதி யுடையோனெதிர் களைகால முணர்ந்தோன்   மனமூடுறை யறிவான்முகம் மதுவார்வழி யறிவோன்   குனிவார்சிலை நசுறானிகள் குருவாகிய வூசா   வெனுமாமறை முதியோனுறை யெழின்மாமனை யேகார்.                       16  983   மேகக்குடை நிழலுங்கதிர் விரிவாகிய மெய்யும்   பாகத்திடை கமழும்பரி மளமும்மதி முகமு   நாகத்தொடு தனிபேசிய நயினார்முகம் மதுவென்   றாகத்திடை கண்டானவ ணடைந்தானரு கிருந்தான்.1.20. 17  984   இருந்தான்முகம் மதுதண்கதி ரெழின்மாமுக நோக்கித்   திருந்தாரட லரியேதரு செழுமாமழை முகிலே   பெருந்தாரணி தனினும்பதி குலம்பேரவை யனைத்தும்   வருந்தாதுரை யீரென்றனன் மறையோதிய மதியோன்.1.20.18  985   அதுனான்கிளை ஹாஷிம்குல மமரும்பதி மக்கம்   பிதிராநிலை யபுத்தாலிபு பின்னோரபு துல்லா   சுதனாமுகம் மதுநானெனச் சொன்னார்மறை வல்லோ   னிதமாகிய நபியாமென விசைந்தான்மன மகிழ்ந்தான்.                       19  986   வடிவாரிடை யகலாதுறை மைசறாதனை நோக்கிக்   கொடியார்கழ லடலோய்நுமர் குலமேதென நவிலக்   கடுவார்விழிக் கொடியாரிடை கதிஜாவெனு மயிலா   ரடியாரினி லௌியேன்மிக வுரியேனென வறைந்தான்.1.20.20  987   மடமாயில் கதிஜாவென வளர்கோதையை யுதவு   மடலாரரி குவைலீதெனு மறிவோன்மறை மொழியைக்   கடவாதநன் மதியோனுயர் கனபேரரு ளானென்   னுடலாருயி ரெனவேமுத லுறவானவ னென்றான்.1.20.   21  988   முன்னாளுற வெனவோதிய முதியோன்முக நோக்கி   யென்னாருயி ரனையீரும திடுபேர்சொலு மெனவே   மன்னாகிய மைசறாசொல் மறையோனு மகிழ்ந்தே   யொன்னாரரி யேயென்பெய ரூசாவென வுரைத்தான்.1.20.22  989                       வேறு       உரையினி லுறவு குவைலிதென் றூசா                 வுரைத்தவை யுளத்தினிற் குறித்துக்       கரைவழிந் தொழுகு மகிழ்ச்சியாய் மைசறா                  கருங்குழற் செவ்விதழ்க் கனிவாய்த்       திருமொழி யுரைத்த திவனெனக் கருதிச்                செவ்வியோன் முகமரை நோக்கிப்     புரையற நுமக்குச் சொல்வதொன் றுளது               கேண்மினென் றன்பொடு புகல்வான்.1.20. 23  990       குறைஷியங் குலத்துக் கொருமணி யெனவுங்                குவைலிதுக் கிருவிழி யெனவு       மறைதிரைக் கடலி லமுதெனப் பிறந்த                 வரிவையர்க் கணியெனுங் கதீஜா       நிறைமதி மடியிற் றவழவுந் துகிலிற்                 பொதியவு நெறிபடுங் கனவி       னுறைபடும் பொருளை யுணர்கெனச் சலாமு                 மோதின ருமக்கென வுரைத்தான்.1.20. 24  991      அம்புய வதனன் குவைலிது வருந்து                  மருந்தவந் திரண்டொரு வடிவாய்க்      கொம்பென வொசிந்த நுண்ணிடைக் கதீஜா                  குறித்திடுக் கனவினைத் தேர்ந்து      கம்பிதஞ் செய்து கருத்தினுண் மகிழ்ந்து                  காரணப் புதுமைக ளனைத்து      மிம்பரின் விளங்க மைசறா மகிழ                  வினிதுற வெடுத்திசைத் திடுவான்.1.20.25  992      அகிலமுந் திசையுஞ் சுவனமும் விளங்க                  வணிதிகழ் மக்கமா நகரின்      முகம்மதென் றுதித்து தீன்பயி ரேற்றி                  மறைவழி தவறிடா நடத்திப்      பகரரு  நபியாய் வேதமு முடைத்தாய்                  வருவரென் றறிவுளோர் பகர்ந்த      நிகரருங் குரிசி லிவரல்லா லிந்த                  நீணிலத் தினிலிலை யெனவும்.1.20. 26  993      கலைநிறை மதியாய் மடிமிசை யிருப்பக்                  கனவுகண் டகமகிழ் கதீஜா      நிலைமிசை யிவர்க்கே மனைவியா யிருந்திந்                 நீணிலம் புரப்பது தவறில்      குலமிகப் பெருகுஞ் செல்வமும் வளருங்                  குறைவிலாப் பதவியும் பேறு       மலகிலா தடைந்த தென்னவு முரைத்தே                 னெனவரி வையர்க்குரை யென்றான்.1.20. 27  994      மறைதெரி யறிவ னுரைத்தசொற் கேட்டு                  மைசறா மனமிக மகிழ்ந்து      நிறைபதி தனைவிட் டிற்றைநாள் வரைக்கு                  நிகழ்ந்தகா ரணமுள வனைத்துங்      குறைவிலா தெழுதி முத்திரை பொருத்திக்                  குறித்தவ ரிடத்தினிற் கொடுத்துக்      கறையிலா மதிய மெனுமயில் கதீஜா                  கரத்தினி லளித்திடு மென்றான்.1.20. 28  995      விண்ணபத் திரத்தை மக்கமா நகரில்                  விளங்கிழைக் கனுப்பிய பின்னர்      பண்ணினிற் சிறந்த மறைமுறை தேர்ந்த                  பண்டிதன் பதமலர் போற்றி      வண்ணவார் தடக்கை முகம்மதைப் புகழ்ந்து                  வாகனங் கொணர்ந்தனன் மைசறா      வெண்ணிறந் தனைய மக்கிக ளெவரு                  மெழுந்தனர் குரிசிலு மெழுந்தார் .1.20. 29  996      பாதையிற் புகுத மூதறி வுணர்ந்த           பண்டித னெனவரு மூசா      தீதற வெழுந்து முகம்மதின் வனசச்                 செம்மல ரடியிணை பணிந்து      கோதறப் பழுத்த செழுங்கனி கொடுத்துக்                  கொண்டலங் கவிகையை நோக்கி      மாதவர் தமையு மடிக்கடி போற்றி                  மகிழ்ந்துதன் மனைவயிற் சார்ந்தான்.1.20.30               ஊசாவைக் கண்ட படலம் முற்றிற்று.            ஆகப் படலம் 20க்குத் திருவிருத்தம்...996.  உள்ளுறை அட்டவணைக்குத் திரும்ப      1.21.   கதீஜா கனவு கண்ட படலம்   997     முகைமுறுக் கவிழ்ந்து முருகுகொப் பளிக்கு                         முளரியு முழுமணி நீல              நகைவிரித் தனைய குவளையுந் துகிரி                          னறுமலர் விரிந்தென விரிந்து              திகழ்தருஞ் சேதாம் பலுங்குடி யிருந்து                          திருவளர் வாவியின் வாளை              யுகடொறும் வெருவி யொதுங்கிய சிறைப்புள்                          ளொலித்திடு மிடங்களுங் கடந்தார்.1.21. 1  998              புனன்முகி லசனி யதிர்தொறுங் கிடந்து                        புடைத்துவால் விசைத்தரி யேறு              சினமுடன் சிலம்பப் புகர்முகச் சிறுகட்                          சிந்துரம் பிடியொடு மிரிந்து              நனைமல ருதறுங் காவகத் தொதுங்கு                          நனிதிரள் குயினென மயில்க              ளினமணிச் சிறைவிட் டருநடம் புரியு                         மிருவரை யிடங்களுங் கடந்தார்.1.21. 2  999              படுகொலைப் பார்வை காருடற் கழற்காற்                      பறிதலைப் பங்கிவேட் டுவர்தங்              கொடுமரங் குனித்துத் தூணியுந் தாங்கிக்                          கொழுஞ்சரம் வலக்கரந் தூண்டிப்               புடைபுடை பரந்த மானினம் வீழ்த்திப்                          பொருந்தவுண் டிருந்தசீ றூரும்               விடர்படர் கானற் பாலையுங் கடந்தார்                          விறல்பெறு மறபினின் வேந்தர்.1.21.3  1000              தொண்டையங் கனிக டோன்றியிற் சிறப்பத்                         தோன்றிய தரியமா ணிக்கம்              விண்டலர் விரித்துக் காய்த்தன போலும்                        விளங்கிடக் குருந்தொடு காயா              வண்டுறை பிடவுங் கொன்றையுஞ் செறிய                         வளைதருங் குடியிடை பொதுவர்         வெண்டயி ருடைக்கு மொலிமறா முல்லை                        வேலியுங் கடந்தயல் போனார்.1.21.4  1001              பரித்திர ளனைத்து மொருபுற நெருங்கப்                        பாதையிற் பல்லிய மெனவே      யெருத்தின மணிக ளொலித்திட வொருபா                         லிலங்கிள வெயில்பிறந் துமிழக்              கரத்தினி நெடுவே லேந்திய மாக்கள்                        கவுண்மதக் களிறென நடந்து              விரித்தவெண் குடையுந் துவசமு மலிய                        விரைந்தொரு காவகம் புகுந்தார்.1.215  1002              சந்தகில் திலகங் குரவுதேக் காரந்                      தான்றிகோங் கேழிலைம் பாலைச்              சிந்துர மசோகு மாதவி நெல்லி                       செண்பகம் பாடலந் தேமா               மந்தரை கமுகு புன்னைநா ரத்தை                       மகிழ்விளா மருதெலு மிச்சை               குந்தமா சினிமா கடம்பில விதழி                          குங்குமஞ் செறிதிரட் சோலை.1.21. 6  1003              நித்திலத் திரளி னரும்பிளம் புன்னை                         நிரைமலர் சொரிவன வொருபால்              கொத்தரும் பலர்த்திச் சண்பகத் தொகுதி                        குவைதரச் சொரிவன வொருபால்              பத்தியிற் செறிந்த பாடலம் விரித்த                       பாயலிற் சொரிவன வொருபால்              புத்தரி சொழுக்கு நிரைமகிழ் செறிந்த                       புழைமலர் சொரிவன வொருபால்.1.217  1004              முள்ளிலை பொதிந்த வெண்மடல் விரிந்து                      முருகுமிழ் கைதக ளொருபால்              கொள்ளைமென் கனிகள் சிதறுமுள் ளீந்து                         குறுங்கழுத் தசைவன வொருபால்              வெள்ளிவெண் கவரி விரிந்தபோற் பாளை                        மிடறொசி வனகமு கொருபாற்              றெள்ளுநீர்க் குரும்பைக் குலம்பல சுமந்த                       செறிதிரட் டாழைக ளொருபால்.1.21.8  1005              தூய்திரட் பளிக்குக் கனியையா மலகஞ்                       சொரிதரச் சிதறுவ வொருபாற்              காய்கதிர் நீல மணியென நாவற்                       கருங்கனி சிதறுவ வொருபாற்              சேயுயர் தேமாச் செழுந்தலை குழைத்துத்                     தீங்கனி யுகுவென வொருபாற்              சாய்பணர்க் கொழுவிஞ் சியின்கனி சிவந்த                     தனமெனச் சொரிவன வொருபால்.1.21.9  1006              தேங்குட மனைய முட்புறக் கனிக                     டிகழ்தரச் செறிந்தன வொருபால்              மாங்கனி யமுதத் திவலைக டெறிப்ப                     மலிதரச் சொரிவன வொருபாற்              பூங்குலைக் கூன்காய் பொன்பழுத் தொளிர்வ                     போன்றன கதலிக ளொருபாற்              றீங்கில்பொற் கலசம் விண்டுசெம் மணிகள்                       சிந்துமா துளைத்திர ளொருபால்.1.21.10  1007              உலகமுந் திசையும் புகழுசை னயினா                      ருதவுசந் ததியபுல் காசீஞ்              சலதர மனைய கரத்தினி லேற்றோர்                       தம்மனங் குளிர்வபோற் குளிர்ந்து              நிலமிசை கிடையாப் பெருவளஞ் சுரந்து                          நீடிரை வாவிக டிகழ              வலகிலாச் செல்வங் குறைவறா திருந்த                          வணிதிகழ் வனதளிர்ச் சோலை.1.21.11  1008              அறிவினுக் கறிவா யரசினுக் யரசா                          யணியினுக் கணியதாய்ச் சிறந்த       மறுவிமெய் கமழ்ந்த முகம்மதுங் கூண்ட                        மக்கிக ளனைவருஞ் செறிந்து              நிறைவளம் பலகண் டகங்களி கூர்ந்து                          நிரைமணிப் புரவிவிட் டிறங்கித்              துறையின்முத் திறைக்குந் திரைத்தடஞ் சூழ்ந்த                          சோலையி லிருந்தன ரிப்பால்.1.21.12  1009              வானிழிந் தமர ரெண்ணிலக் கிலபேர்                        முகம்மதி னிடத்தில்வந் துறைந்து              தேனிமர் மரவத் தொடையலுந் தரித்துத்                          திகழ்மணிக் கலன்பல வணிந்து              பானுவின் கதிர்கள் பொருவுறா தியன்ற                          பன்மணித் தவிசின்மே லிருத்திக்              கான்மலர் தூயொட் டகத்தின்மே லேற்றிக்                          கண்கொளா தழகிருந் திலங்க.1.21.13  1010              பல்லியங் கறங்கக் கொடித்திர ணுடங்கப்                          பானிறக் கவரிகள் சுழற்ற              வெல்லவன் கதிரிற் படைக்கலஞ் செறிய                          விந்துவெண் குடைதனி நிழற்றச்              செல்லுறழ் கரட மதகரி நெடுங்கச்                          சிவிகையின் கணந்திசை மலிய              வல்லியின் கொடிபோ லமரர்தம் மகளிர்                          மருங்கிரு பாலினு மிடைய.1.21.14  1011              பரித்திர டொடர வானவ ரீண்டிப்                          பரிமளப் பொன்னலர் தூற்றத்              தெருத்தலை புகுந்து பவனியி னுலவிச்                          செழும்புகழ் முகம்மது வரவுங்              கருத்துடன் கண்ணுங் களிப்புற நோக்கிக்                         கவின்மலர்ப் பதம்பணிந் திறைஞ்சத்              திருத்திழை மணியிற் குருத்தெனுங் கதீஜா                         தெரிதரக் கனவுகண் டெழுந்தார்.1.21.15  1012              கனவினை நனவென் றகமகிழ்ந் தெழுந்து                         கதிர்மணி வாயிலை நோக்க              வினமத கரியும் பரியொடி ரதமு                          மிருங்கடற் சேனையும் விருது              மனமல ருறைந்த முகம்மது தமையும்                        வானவர் மகளிர் கடமையும்              புனைமணிக் கொடொயுங் கவிகையுங் காணார்                       பொருந்திய துயரமே கண்டார்.1.21.16  1013     இருடுணித் தெழுந்த மின்னெனப் பிறழு                        மிழைபல திருத்தில ரிருண்ட              சுரிகுழன் முடியார் தோளணி தரியார்                       சுண்ணமுஞ் சாந்தமும் பூசார்              சரிகரத் தணியார் மேகலை யிறுக்கார்                      தளிர்மலர்ப் பதத்தணி தாங்கார்              மருமலர் சொருகார் வடுவெனச் சிறந்த                        வரிவிழிக் கஞ்சன மெழுதார்.1.21.17  1014              கந்துகங் கழங்கம் மனைகரத் தேந்தார்                       கதிர்மணி யூசறொட் டாடார்              சிந்துரப் பிறைநன் னுதலியர் திளைத்த                         சிற்றிலும் பேரிலுந் தேடார்              மந்தர மதிண்மண் டபத்திடைப் புகுந்து                       மலர்க்குழற் ககிற்புகை மாட்டார்              சுந்தரக் கமலச் சீறடிக் கிசைந்த                        சுடரலத் தகமெடுத் தெழுதார்.1.21.18  1015              பஞ்சணை பொருந்தா ரிருவிழி துயிலார்                          பழத்தொடு பாலமு தருந்தார்              கொஞ்சுமென் குதலைக் கிளியொடு மொழியார்                          கொழுமடற் செவிக்கிசை கொள்ளார்              கஞ்சமென் மலர்த்தாள் பெயர்ந்திட வுலவார்                         கடிமலர் வாசநீ ராடார்              வஞ்சிநுண் ணிடையார் தம்மிடத் துறையார்                          முகம்மது மனத்திடத் துறைந்தார்.1.21.19  1016   வேறு              மருமலர்ப் புயமுகம் மதுபொன் மாமதிற்              றிருநகர்த் தெருவரு பவனி சேர்தரு              முருகலர் குழலிதங் கனவின் முற்படக்              கருதிய துயரெனும் கடற்கு ளாயினார்.1.21.20  1017              மலைநிகர் புயமுகம் மதுநன் மாமணத்               துலவிய பவனியின் கனவொன் றுற்றிடக்              கலைமதி நிகர்கதீ ஜாதங் காதலா              லலைதுயர்ப் பெருக்கினி லாழ்ந்திட் டாரரோ.              1.21.21  1018              துதிபெறுங் குவைலிது கருத்துத் துன்புறப்              பதியர்பே தகப்படப் பகர்வ ரோவெனு              மதிநிகர் முகம்மதிம் மனைவி யாகவென்              விதிவசம் பொருத்துமோ விலக்கு மோவெனும்.             1.21.22  1019              மடிமிசை மதிவரும் வரவு மாமறை              நெடியவன் மணமென நிகழ்த்தும் வார்த்தையுங்              கடிமணப் பவனியின் கனவு மாதுலன்              றிடமுறும் வசனமுந் சிதையு மோவெனும்.                 1.21. 23  1020              கருத்தினுள் ளுறைமுதற் கனவை மைசறா              விரித்தெடுத் துரைத்தலும் விளங்கத் தேர்ந்துபொன்              வரைத்தடப் புயத்தனூ சாதன் வாக்கினா              லுரைத்ததென் னோவென வுளத்தி லெண்ணுமால்.          1.21.24  1021              நிலமிசை நபிப்பெயர் நிறுத்தும் பேர்களுக்              கலைவுறப் பெரும்புகை யவதி யுண்டெனக்              கலைவல ருறைத்தசொற் கருத்தி லெண்ணமுற்              றுலைதர வுடன்மெலிந் துருகி வாடுமால்.                  1.21.25  1022              உரிமையி னுடனெழுந் தொழுகு மைசறா              வரைதரு பத்திரம் வரவுங் காண்கிலே              மெரிசுரப் பாலையிற் செய்தி யாவையுந்              தெரிதர விலையெனத் திகைத்துத் தேம்புமால்.            1.21.26  1023              விம்முறு மேங்குமெய் வருந்தும் வெய்துயிர்த்              தம்மவோ வெனுமுளத் தடக்கி யாழ்கடன்              மம்மரைக் கடப்பதெவ் வகைகொ லோவெனச்              செம்மலர் முகங்கரிந் திருந்து தேம்புமே.                1.21.27  1024              மன்னவன் குவைலிது வரத்திற் றோன்றிய              பொன்னிளங் கொடிவிழி பொருந்தி லாதிருந்              தின்னன துயரமுற் றெண்ணி யேங்கியே              தன்னுளத் தடக்கிமெய் தளருங் காலையில்.              1.21.28  1025              வழுவற நன்மொழி யெடுத்து மைசறா              வெழுதிய பத்திர மடைந்த தின்றெனச்              செழுமலர்க் குழலிய ருரைப்பத் தேமொழி              விழைவொடுங் கரத்தினில் விரைந்து வாங்கினார்.         1.21.29  1026              முத்திரை தனைவிடுத் தெடுத்து மூரிவெண்              பத்திரந் தனைவிரித் துவந்து பார்த்ததி              னுத்தரந் தனையுணர்ந் தறிய வுள்ளமும்              புத்தியுங் களித்துடல் புளகம் பூத்ததே.                 1.21.30  1027              விரிதருங் காரணம் விளக்கி நற்புகழ்              தெரிதர முகம்மதென் றெழுதுஞ் சித்திர              வரிதொறு மிருவிழி வைத்து முத்தமிட்              டுரியதம் முயிர்பெறு முவகை யாயினார்.                 1.21.31  1028              உரைப்பருங் காரணத் துறுதி யாவையும்              வரைப்புயன் மைசறா வரைந்த பத்திரந்              திரைப்படுங் கடலிடை தியங்கு வார்க்கொரு              கரைப்படுத் திடுமரக் கலத்தை யொத்ததே.              1.21.32  1029              தூயவர் காரணந் தொகுத்த பத்திரம்              பாய்திரை யமுதெனப் பிறந்த பைந்தொடி              காய்கனன் மெழுகெனக் கருத்துச் சிந்திட              மாய்வுறுந் துயர்க்கொரு மருந்து போன்றதே.             1.21.33  1030              விரைமல ருடுத்திகழ் மேக வார்குழற்              கரியமை விழிக்கதீ ஜாதகங் கையினிற்              பிரிவுறா துறைந்தபத் திரத்தைப் பெட்புட              னரசபித் தாலிபுக் கனுப்பி னாரரோ.                   1.21.34  1031              வந்தபத் திரந்தனை வாங்கித் தம்முயிர்ச்              சந்ததி விளைத்தகா ரணத்தின் றன்மைநேர்ந்              திந்தநற் பதவிக ளியன்ற தோவெனச்              சுந்தரப் புயவரை துலங்க வீங்கினார்.                  1.21.35  1032              வியனுறு பத்திரம் விளம்புஞ் செய்திகண்              டுயரபுத் தாலிபென் றோது மன்னவர்              செயிரறு முகம்மது வெனுஞ்சஞ் சீவியா              லுயிர்பரந் திடுவதோ ருடல தாயினார்.                  1.21.36  1033              தருநிகர் கரத்தபீத் தாலி பாகிய              குரிசி லுங்கதீ ஜாவெனுங் கோதையும்              வருமதிக் கின்புறு மலர்க ளொப்பென              விருவரு முவகையிற் களித்தி ருந்தனர்.                 1.21.37                     கதீஜா கனவு கண்ட படலம் முற்றிற்று.                 ஆகப் படலம் 21க்குத் திருவிருத்தம்...1033 உள்ளுறை அட்டவணைக்குத் திரும்ப      1.22.   மணம் பொருத்து படலம்   1034     உடல்குழைத் தெழுந்து செந்தே னொழுக்கிய மலர்ப்பைங் காவில்   வடவரை யனைய திண்டோள் வள்ளலு மறுவி லாத   கடகரி யனைய வெற்றிக் காளையர் பலருஞ் சேர்ந்த   விடபமும் பரியுந் துன்ன வெழுந்தனர் விரவி னன்றே.1.22. 1  1035   சோலைவாய் விடுத்து நீந்தித் துவசமுங் குடையு மல்க   நீலமா மங்கு லங்கேழ் நெடுங்குடை நிழற்ற வெற்றிக்   காலவேல் கரத்தி லேந்திக் காளையர் மருங்கு சூழ   மாலையொண் புயத்தி லோங்க முகம்மது மினிதின் வந்தார்.    1.22. 2  1036   அகிலமுஞ் சுவன நாடு மமரரும் போற்றி வாழ்த்த   மிகுபுகழ் குவைலி தீன்ற மெல்லியல் களிப்புப் பொங்க   நகிலணி துகிர்க்கொம் பென்ன நாரியர் புளகம் பூப்ப   முகம்மது வென்னும் வள்ளன் மக்கமா நகரின் வந்தார்.             1.22. 3  1037   காரணக் கடலை யொண்கேழ்க் கதிருமிழ் மலையை யாதி   யாரணக் குரிசி லென்னு மகுமதை யெதிரிற் புக்கித்   தாரணிந் திலகு தோட்பூ தரத்தபூத் தாலிப் வெற்றி   வீரமுந் திறலும் வாய்த்த மென்கரத் தணைத்து மோந்தார்.       1.22. 4  1038   அணியிழை சுமந்த செவ்வி யனையெனும் பாத்தி மாவந்   திணைவிழி பெற்றே னென்ன விருகையாற் றழுவிப் பைம்பொன்   மணமலி பீடத் தேற்றி முகம்மதை யினிது போற்றிக்   கணநிரை யயினி நீராற் கண்ணெச்சிற் கழுவி னாரால்.       1.22. 5  1039   மறமுதிர்ந் திலங்கும் வெள்வாண் முகம்மது மினிது புக்கார்   திறலபூ பக்க ரென்னுஞ் செம்மலு மனையிற் சேர்ந்தார்   தொறுவினத் தொடுமப் பாசு மாரிதுஞ் சுபைறு தாமு   மறபிக ளெவருந் தத்த மணிமனை யிடத்திற் சார்ந்தார்.                       1.22.6  1040   கட்கொலை படிறு நிந்தை களவுடன் கொடிய பாவ   முட்பட வளர்த்த மெய்யா னுறுமொழி யறுதி யில்லா   னட்பினைப் பகைத்துச் செய்த நன்றியைக் கொன்று நஞ்சார்   மட்படு கலமே யன்ன மனத்தபூ ஜகிலும் போனான்.1.22.7  1041   பாங்கினிற் கணக்கர் சூழப் பரிசனக் குழுவந் தீண்ட   வாங்குவிற் றடக்கை வெற்றி மலிபுகழ் மைச றாவு   மோங்குமா நகரம்புக்கி யொளிர்மணித் தவிசி னாய   தேங்குழற் கதீஜா பைம்பொற் சீரடி வணக்கஞ் செய்தான்.                     1.22.8  1042   தெரிமலர்க் கரங்கள் கூப்பிச் சேவடி வணங்கி நின்ற   வுரிமைதன் முகத்தை நோக்கி யொண்டொடி கதீஜா வென்னு   மரிவையாங் குற்ற செய்தி யறைகென வறைய மாரி   மருமலி புயங்கள் விம்ம வாய்புதைத் துருந்து சொல்வான்.       1.22.9  1043   கரும்பெனத் தோன்றிச் செம்பொற் கதிருமிழ்ந் திருந்த கொம்பே   சுரும்பிருந் திசைகொ டிண்டோட் டோன்றல் காரணங்க ளியாவுந்   தரம்பெற விவைகொ லென்னத் தானள வறுத்து மட்டிட்   டிரும்பெரும் புடவி தன்னு ளியாவரே யியம்ப வல்லார்.       1.22.10  1044   சேயுய ரமரர் போற்றுஞ் செவ்விய முகம்ம தென்ன   மாயிரும் புவியுட் டோன்றி மானுட வடிவு கொண்ட   நாயகர் புதுமை யெல்லா நானெடுத் துரைக்க நானூ   றாயிர நாவுண் டாகி லதிற்சிறி துரைப்ப னென்றான்.         1.22.11  1045   மரப்பதம் வழுத்தி யன்னோர் வாய்மொழி மறாது நின்றோர்   திரைப்பெரும் புவியின் மேலோர் செல்வமே பெறுவர் கேளார்   நிரைப்பெரு நரக மாழக் கெடுவர்நீ ணிலத்தி லென்னா   லுரைப்பதென் சிறியேன் றீட்டு மோலையே யுரைக்கு மென்றான். 1.22.12  1046   மரவமுங் கியபொற் றிண்டோன் முகம்மது வரவு கண்டேன்   கரையிலாக் காட்சி கண்டேன் காசினி தோயாப் பாதம்   பிரிவுறாப் பதவி கண்டேன் பெண்களுக் கரசே யின்றுந்   திருவடி கண்டேன் காணாச் செலவமொன் றில்லை யென்றான்.1.22.13  1047   தெண்டிரைப் புவன மேழுஞ் சேந்தபொன் னுலக மெட்டுங்   கொண்டுதன் னேமி யொன்றாற் கொற்றவெண் குடையு ளாக்கி   வண்டணி துதையுந் தண்டார் முகம்மதே புரப்பர் தேனுங்   கண்டுமொத் த்னைய சொல்லாய் காண்பது திண்ண மென்றான்.    1.22.14  1048   கடிகமழ் மரவத் திண்டோட் காளைதம் புதுமை யாவும்   வடிவுறத் தௌிந்து தேர்ந்த மைசறா வுரைத்த மாற்றம்   படிபுகழ் கதீஜா மெய்யிற் பசலைபூத் தெழுந்த காமக்   கொடிபடர்ந் தேற நாட்டுங் கொழுங்கொம்பு போன்ற தன்றே.      1.22.15  1049   மனையினுக் குயிராய் வந்த மைசறா வுரைத்த மாற்றஞ்   சினவுவேற் கருங்கட் பாவை செவிநுழைத் தகத்திற் புக்கி   நனிதுய ரூறு தொட்டு நதிப்பெருக் காக்கிப் பின்னுங்   கனைகடல் விரிவ தாக்கிக் கதித்தெழப் பெருக்கிற் றன்றே.        1.22.16  1050   செயிரறு கனவு மிங்கு செப்பிய மொழியு மோலைப்   பயனுமுன் னணித்துக் கணட பார்வையுங் கலந்தொன் றாகி   நயனுறு கதீஜா வுள்ள நடுக்கநெட் டுயிர்ப்பு மீறுந்   துயர்நெருப் பெழுக மூட்டுந் துருத்தியின் வியத்த தன்றே.       1.22.17  1051   வையகம் விளங்க வந்த முகம்மதின் செவ்வி காண   வையமி லமரர் மாத ரருந்தவம் புரிவ ரென்றாற்   செய்யகண் குளிரக் கணட செழுமுகிற் கரிய கூந்தற்   றையற முளத்தின் காதற் பகுதியார் சாற்றற் பாலார்.        1.22.18  1052   பெருகிய துயர மென்னும் பெருங்கட னீந்தி நீந்திக்   கரைபெறற் கரிதாய்ச் சோர்ந்து கண்படை பெறாது வாடிப்   பருவரல் படர்ந்து புந்திப் பயிரெனுங் கருத்தை மூடத்   திருமயி லின்பு றாது சிலபகல் கழிந்த பிற்றை.1.22.  19  1053   மண்ணினுக் கரசாய் வந்த முகம்மதின் வடிவு கூர்ந்து   கண்ணினுங் கருத்து மாறா தடிக்கடி தோற்ற நாணிப்   பண்ணெனச் சிவந்த வாயார் பஞ்சணை பாயல் புக்கி   யெண்ணிலா தெண்ண முற்றாங் கிருந்தவர் துயிலுங் காலை.      1.22.20  1054   வயிரவே ரூன்றிச் சேந்த மாணிக்கப் பணர்விட் டோடி   யியன்மர கதத்தின் சோதி இளந்தளிர் குழைப்ப வீன்று   நயனுறு நகரை மூடி நற்கனி யுகுத்து வாசச்   செயமல ரிடைவி டாது சிரமிசைச் சொரிய மாதோ.          1.22.21  1055   வானமட் டோங்கி நீண்ட மாணிக்கத் தருவின் பொற்பூ   நானில முழுதும் விண்ணு நறைகமழ்ந் திடுவ நோக்கித்   தேனமர் குழலி னாருஞ் செல்வரும் பெரிது போற்றப்   பானலங் கடந்த கண்ணார் பயனுறுங் கனவு கண்டார்.            1.22.22  1056   மெல்லியல் கனவு கண்டு விழித்தெழுந் திருந்து நெஞ்சைக்   கல்லிய துயரி னோடுங் கருத்தொடுந் தௌிந்து பார்த்து   வல்லவ னுறக்கத் தென்னு மறைவலான் றன்னைக் கூவி   யல்லினிற் றெரியக் கண்ட காட்சியை யடுத்து ரைத்தார்.           1.22.23  1057   மடந்தைதங் கனவைக் கேட்டு மனத்தினுட் படுத்தித் தேர்ந்து   கடந்தநூன் முறையி னாலுங் கல்வியோர் கேள்வி யாலும்   படர்ந்ததன் னறிவி னாலும் பகுத்துச்சீர் தூக்கிப் பார்த்துத்   தொடர்ந்தபுன் முறுவ றோன்றத் தோகையர்க் குரைப்ப தானான். 1.22.24  1058   இருநிலத் துறைந்த வேரீ மானிலை யெழுந்து நின்ற   தருமுகம் மதுநல் வாசந் தழைத்தல்தீன் விளக்க மின்பம்   வருகனி கலிமா வாழ்த்து வானவர் செயல்பூ மாரி   தெரிதரச் சொரித லும்மைத் திருமண முடித்த லென்றான்.       1.22.25  1059   புதியதோர் கனவி னுட்பப் பொருளினைத் தேர்ந்து சோதி   மதிநுதற் குரைத்துப் போற்றி மனமகிழ்ந் தெழுந்து வீரங்   குதிகொளும் வெள்வேற் செங்கைக் குவைலிது மருங்கிற் புக்குத்   துதிசெய்தங் குற்ற செய்தி யனைத்தையுந் தொகுத்துச் சொன்னான். 1.22.26  1060   அவிரொளி விரிக்கு மேனி யகுமதின் மனைவி யாகப்   புவியெனும் வானும் போற்றப் பொருந்தனும் பொன்னே யென்னக்   குவைலிது கேட்டா நந்தக் கொழுங்கடற் குளித்துக் கூர்ந்து   தவமுய ரறிவ னோடுஞ் சம்மதித் திருந்தா னன்றே.            1.22.27  1061   சுரும்பிமிர் கரிய கூந்தற் சுடர்த்தொடி கதீஜா தம்பா   லரும்புகழ் மைச றாவை யழைத்தரு கிருத்தி நெஞ்சின்   விரும்பிய வுவகை கூரக் காரண வேந்தர்க் கன்பாய்ப்   பெரும்புவி மணத்தின் கோலம் பெற்றிலா தென்கொ லென்றார்.      1.22.28  1062   கூறிய மொழியை வேய்க்குங் குயிலுக்குங் கொடுத்துச் செந்தேன்   மீறிய மதுரச் சொல்லாய் விரும்பிய பயன்க ளியாவுந்   தேறிய கரணம் போகஞ் செழும்புவி யாக்கை போல   வூறிய வூழி னன்றி முடியுமோ வுலகத் தென்றான்.1.22. 29  1063   சினப்படைச் செழுங்கட் கொவ்வைச் செவ்விதழ் சிறுவெண் மூர   லனப்பெடை கதீஜா பால்விட் டடலரி மைச றாமன்   கனப்பெருங் கவிகை யோங்கக் கடுவிடப் பாந்தண் மாய்த்த   வனப்பிருந் தொழுகுஞ் சோதி முகம்மதி னிடத்திற் சார்ந்தான்.   1.22.30  1064   வந்துதாள் வழுத்திச் செவ்வி மலர்க்கொடி கனவுங் காதற்   சிந்தையு ணினைவும் வேதந் தௌிந்தவ னுரையுந் தேனார்   கொந்தலர் மரவ மாலைக் குவைலிது மகிழ்வுங் கூறிட்   டந்தரங் கத்திற் சொன்னா னாண்மையு மறிவு மிக்கான்.    1.22.31  1065   மானவேற் றடக்கை வீரன் மைசறா வசனங் கேட்டுக்   கானம ருடலு முள்ளக் கருத்தும்பூ ரித்துச் சிந்தித்   தானவ னருளை யுன்னி யகத்தினி லடக்கி யுண்மைத்   தூநெறி வழுவா வள்ளற் றோற்றிடா வுவகை கொண்டார்.   1.22.32  1066   பொற்றொடிக் கதீஜா பாதம் போற்றிய மைச றாசொல்   வெற்றியுங் குவைலி தென்னும் வேந்தனுக் குறக்கத் தோதும்   பெற்றியின் மகிழ்ந்த வாறும் பெட்புறு கனவி னாலங்   குற்றவை யனைத்துந் தந்தைக் குரைப்பதற் குன்னி னாரால்.   1.22.33  1067   அணிநிரைத் தெதிர்ந்த வொன்னா ராருயிர் சிதைத்துச் சேந்து   திணிசுடர் விரிக்கும் வெற்கைத் திறலபித் தாலிப் தம்பாற்   பணிமறா தொழுகிச் செய்யும் பாலகன் மைச றாவை   மணிவகுத் தனைய திண்டோண் முகம்மது கூட்டிச் சென்றார். 1.22.34  1068   தந்தைமாட் டேகி யங்ஙன் சார்பிட மறிந்து சார்ந்து   நந்தமர் தனிலு மிக்க நண்பின னிவனெவன் றோதி   மந்திர மொழியா யேதா வாசக முளதென் றான்றன்   சிந்தையை விளக்க மாகக் கேளுதி தெரிய வென்றார்.        1.22.35  1069   மன்னர்மன் சொற்கேட் டந்த மைசறா தன்னைக் கூவித்   தன்னக மடைந்தன் பாகத் தனித்துவைத் துள்ளத் துற்ற   நன்னய மொழிக ளியாவு மறையினி னவிற்று கென்னப்   பொன்னெடுத் துரைத்த தென்னப் புகன்றெடுத் துரைக்க லுற்றான்.   1.22.36  1070   நேரிழை கதீஜா பாலி னிகழ்ந்தது முறக்கத் தென்னும்   பேரறி வாளன் றேர்ந்து குவைலிதுக் குரைத்த பேச்சு   மூர்மனத் துயராற் றன்பான் மணமென வுரைத்த வாறுஞ்   சோர்விலா துரைத்தான் மிக்க சூழ்ச்சியிற் றௌிந்த நீரான்.    1.22.37  1071   நிரைத்தெடுத் துரைத்த சொற்கேட் டருளுறை யபித்தா லீபு   புயவரை பூரித் தோங்கிப் பொருவிலப் பாசா ரீது   வயவரி ஹமுசா வீறாய் மன்னுசோ தரரை யெல்லா   நயனுற வழைத்தி ருத்தி நடந்தசொல் லனைத்துஞ் சொன்னார். 1.22.38  1072   பாட்டளி மிழற்றுந் தேறற் படலைவீற் றிருந்த வீரத்   தோட்டுணை யபித்தா லீபு சுடர்நகை முறுவல் வாயாற்   கேட்டசொல் லமிர்தந் தன்னாற் கேகய முகில்கண் டென்னப்   பூட்டிய சிலைக்கை வீரர் பொன்றிலா மகிழ்ச்சி பூத்தார்.         1.22.39  1073   உடைமையிற் பணத்திற் சாதி யுயர்ச்சியில் வணக்கந் தன்னின்   மடமயி லழகி லொவ்வா மாட்சியிற் கதீஜா தம்மைக்   கடிமண முடிக்க நாடிக் கருதின பேர்க ளெல்லா   மடிகளென் றுரைநா நீட்ட வச்சமுற் றிருந்தா ரன்றே.      1.22.40  1074   அந்நெறி யதனா லியாமுங் கேட்பதற் கைய மானோம்   நன்னெறி மொழிக்க தீஜா மனையினி னடந்த செய்தி   யின்னணங் கேட்டோஞ் செல்வ மணத்தினுக் கிசைந்த தூது   முன்னுதல் பொருளே யென்ன யாவரு மொழிந்தா ரன்றே.    1.22.41  1075   அந்நெறி யதனா லியாமுங் கேட்பதற் கைய மானோம்   நன்னெறி மொழிக்க தீஜா மனையினி னடந்த செய்தி   யின்னணங் கேட்டோஞ் செல்வ மணத்தினுக் கிசைந்த தூது   முன்னுதல் பொருளே யென்ன யாவரு மொழிந்தா ரன்றே.        1.22.42  1076   வல்லமை யறிவிற் றேர்ந்த வார்த்தையுத் தரத்திற் சூழ்ச்சிச்   சொல்லினுட் பொருளி னுட்பத் துடரறிந் துரைக்க வேண்டி   னல்லெழில் ஹமுசா வல்லா னகரின்மற் றுண்டோ வென்னப்   பல்லரும் போற்று மாற்றம் பகர்ந்தன ரபுத்தா லீபே.     1.22.43  1077    வேறு      திறலறிவ ரபித்தாலி புரைத்தமொழி யனைவருந்தஞ்                   சிந்தை கூர்ந்து   துறுமலர்ப்பொற் புயத்தமுசா தமையழைத்து மணமொழியைத்                  தொகுத்துப் பேசி      நிறைநிலைமை தவறாத குவைலிதுபா லினிதேகி                  நிகழ்த்து வீரென்      றறைதருமுன் னவர்மாற்றம் பின்னவருந் தலைமேற்கொண்                  டன்பு கூர்ந்தார்.1.22.44  1078      மனமகிழ்வு மனக்களிப்பு மருங்குவர வெழுந்தமுசா                 வாயி னீங்கி     யினமணியொண் கதிர்மாடத் திடுமணிவில் லெறிப்பவட                   லேறு போலத்      தினகரன்மெய் மறுகுமணி மறுகூடு மறுகாது                   சென்று நீங்காக்      கனகமழை பொழிமேகக் குவைலிதுவாழ்ந் திருந்ததலைக்                    கடையிற் சார்ந்தார்.1.22.45  1079      அபுத்தாலிப் திருத்துணைவ ரறத்தாறு வழுக்காத                வண்ண னீங்காக்      கவுட்டான மொழுகுமுரட் கரித்தானை நெருங்குமணிக்                   கடையி லாகிப்      புவித்தாரை நடத்திமறு புறத்தேசப் பொருளனைத்தும்                  பொருப்புப் போலக்      குவித்தானை சொலற்கரிய குலத்தானைக் குவைலிதைக்கண்                   குளிரக் கண்டார்.1.22.46  1080      இருந்தவனு மெதிராகி ஹமுசாதம் மெழிற்கரந்தங்                 கரத்தி லேந்திப்      பெருந்தவிசி னினிதிருத்தி யருகிருந்து பிரியமொழி                   பேசிப் பேசி      விரிந்தபிள வரிந்தவிலைக் கருப்பூர முடனளித்து                   வெற்றி வேந்தே      யருந்தவமே யெனப்போற்றி யிவணடைந்த வரவாறே                   தறியே னென்றான்.1.22.47  1081      தெரிந்தமறை முறையாலுந் தேர்ந்தவர்சொற் டௌிவாலுந்                  தெருண்ட மேலோ      யருந்தவமா யெம்மினத்தோ ராருயிரா யருமருந்தா                  யப்துல் லாபா      லிருந்தமணி யாயுதித்த முகம்மதெனும் விடலைகருத்                  தினிது கூரப்      பொருந்தமண முடிப்பதற்கு வந்தேனென் றினையமொழி                  புகல்வ தானார்.1.22.48  1082      இந்நகரிற் குறைஷிகணம் மினத்தவரின் மதித்தவர்தம்                   மிடத்தில் வாய்ந்த      பொன்னனைய மடவாரைத் தருதுமென வவரவரே                  புகல்கின் றாராற்      றன்னவரிற் பெரியாரின் மதியாரிற் றவத்தோரிற்                  றலைமை யோரி      னின்னையல திலையெனவே வவருரைத்த மொழியனைத்து                    நிகழ்த்தி யன்றே.1.22.49  1083      மாற்றுரைநுங் கருத்திலுறும் படிகேட்டு வருதியென                 மறுவி லாது      போற்றியுரைத் தனரெனது முன்னோரி னுரைப்படியே                 புகன்றேன் மிக்க      தேற்றமுறு மனத்தாய்ந்து நிகழ்காலம் வருங்காலச்                 செய்கை நோக்கி      யூற்றமுட னுரைத்திடுக வவ்வுரையின் படிநடப்ப                   துறுதி யென்றார்.1.22.50  1084      தீட்டிதிறற் புகழ்ஹமுசா வுரைத்தமொழி யமுதமழை                  செவியிற் பாய்ந்து      நாட்டமுறு மனத்தடத்தை நிரப்பிடச்செம் முகமலர்ந்து                 நவில்கி லாது      கூட்டுமுத லவன்விதிப்பு மகள்கனவு மிவைநிகழ்ந்த                 குறிப்பு நோக்கிப்      பூட்டுமணிக் கதிர்வலய நெகிழவடிக் கடிபுயங்கள்                  பூரித் தானே.1.22.51  1085      வடிவாலுங் குணத்தாலுங் குலத்தாலும் முகம்மதுநேர்                  மற்றோ ரில்லைப்      படியாளு முதியாரி லியாவரவர் மணம்பொருந்தப்                 பகர்ந்தி டாதார்      பிடியாரு மென்னடைக்கொம் பினைக்கதீஜா வெனத்தமியேன்                 பெற்ற பேறைக்      கடியாரு மலர்சூட்டி நும்மிடத்திற் றருகமனங்                    கருதியிற் றென்றே.1.22.52  1086      எம்மனத்தி னுறுங்களிப்பு நுந்துணைவர்க் கியம்பியநும                 தினத்து ளானோர்      தம்மனத்துக் கிசைந்தபடி நன்மொழிகள் சிலதெரிந்து                 சாற்றி வீறார்      செம்மலிளங் களிறனைய முகம்மதையென் மருகரெனச்                  செவ்வி தாக்கி      வம்மெனமற் புயத்தமுசா தமையனுப்பி யினிதிருந்தான்                 மதிவல் லோனே.1.22.53  1087      நினைத்தபடி முடிந்ததென மனத்தடக்கி யெழுந்தமுசா                  நெறியி னேகிச்      சினத்தடக்கை மலையெனவுட் களிப்புமத மொழுகமணித்                 தெருவு நீந்திக்      கனைத்தகடன் முகட்டெழுந்த கதிர்கடுப்ப வருவதுகண்                   கவர நோக்கி      யினத்தவர்முன் னவரிதய முககமல நகையினொடு                  மிலங்கிற் றன்றே.1.22.54  1088      முன்னவர்தம் முன்னேகிப் பின்ன்வரு மிருகரங்கண்                  முகிழ்த்துத் தாழ்த்துத்      தன்னிதய மலர்மொழித்தே னாவழியே யொழுகியவர்                  செவியிற் சார      மன்னவர்மன் குவைலிதுதன் மருங்கிருந்து மணமொழியின்                    வரலா றெல்லாஞ்      சொன்னதுவு மவன்மறுத்துச் சொன்னதுவும் விரித்தெடுத்துச்                  சொல்லி னாரால்.1.22.55  1089      திருத்துணைவ ருரைத்தமொழி யபித்தாலிப் கருத்தூடு                   திளைப்ப ஹாஷிம்      பெருத்தகுலத் தவர்க்கோதிக் குறைஷிகளின் முதியாரைப்                  பெரிது கூட்டிப்      பொருத்தமிது நலதினத்தின் முகுர்த்தமிது வருகவெனப்           பொருவி லாத              குருத்தவள மணிமாலைக் குவைலிதுபாற் குறித்தெழுந்தார்                    கொற்ற வேந்தர்.1.22.56  1090      ஆரிதுகு தம்சுபைறு  அப்துல்ககு பாஅபூல                  கபுகை தாக்குக்      காரேயும் லிறாறப்பா சுடன்ஹமுசா வுடனேமு                   கைறா தானுஞ்      சீரேறு மபித்தாலிப் அப்துல்லா மதலையெனுஞ்                    செவ்வி யோர்க்குத்      தாரேறு வதுவைமொழி பகரவரும் வரவாறு                     தன்னைக் கேட்டான்.1.22.57  1091      அருமறைதேர் குவைலிதுகேட் டகத்திலடங் காவுவகைப்                   பெருக்கா நந்த      மிருகரையும் வழிந்தகடற் குளித்துநடு வெழுந்துமிதந்                    தெதிரே புக்குத்      தருவனைய அபுத்தாலிப் தம்முடனே மன்னவர்க                    டமையும் போற்றித்      தெரிகதிரா சனத்திருத்தி யனைவருக்கு முறைமுறையே                     சிறப்புச் செய்தான்.1.22.58  1092      சொல்லரிய காரணத்துக் குறுபொருளாய் நமர்க்குயிராய்த்                     தோன்றித் தோன்றுஞ்      செல்லுலவு கவிகைநிழல் வள்ளலுக்கு மணமுடிக்குஞ்                    செய்தி யாக      வல்லமைஹா ஷீம்குலத்துக் கனைவோருங் குறைஷிகளு                    மகிழ்ச்சி யாயென்      னில்லிடத்தில் வரமுதனாட் கிடையாத பெருந்தவஞ்செய்                     திருந்தே னென்றான்.1.22.59  1093      அவ்வுரைகேட் டபுத்தாலி பகக்களிப்புத் தலைமீறி                    யரசே கேளீர்      மௌவல்கமழ் குழன்மயிலை யென்மகற்கு மணமுடிக்க                     வரப்பெற் றேனாற்      பௌவநதி சூழ்பாரைக் புரந்தளிக்கும் பெரும்பதவி                  படைத்தேன் செல்வ      மெவ்வெவையும் படைத்தேனிங் கினிக்கிடையாப் பொருளுமெனக்             கெய்து மென்றார்.1.22.60  1094      இருவருஞ்சம் மதித்துரைத்தா ரெனக்குறைஷிக் குலத்தரச                    ரிதயங் கூர்ந்து      மருமருபூங் குழலாட்கு முகம்மதுக்கு மணநாளை                   வகுத்துக் கூறித்      தெரிதருசீ தனப்பொருளு மின்னதென வகைவகையாய்த்                     தௌியச் சாற்றிப்     பொருவரிய பொற்பிளவும் வெள்ளிலையுந் தருகவெனப்                     புகழ்ந்திட் டாரால்.1.22.61  1095      வெள்ளிலைபா கேலமில வங்கமுடன் றக்கோலம்                     விரைகற் பூர      மள்ளியசந் தனச்சேறும் பொற்கலத்தில் குவைலிதெடுத்                    தருள வாங்கி      வள்ளியோர்க் கினிதீந்து மறையோர்க்கு மெடுத்தருளி                   வலக்கை சேர்த்தித்      தெள்ளியநன் முகூர்த்தமுதற் றிங்களென வகுத்தரைத்தார்                     செவ்வி யோரே.1.22.62  1096     இலங்கிலைவேற் குவைலிதுபா லிருந்தபசா ரத்தினுட                    னெழுந்து நீங்கா     வலங்கலென புயத்துணைவ ரனைவரொடு மபூத்தாலி                     பன்பு கூர     விலங்கலணி வளர்மாட நகர்வீதி தனைக்கடந்து                   விரவி னேகிக்     குலங்கெழும மனைபுகுந்து மனைவியர்க்கு மணமொழியைக்             கூறி னாரால்.1.22. 63               மணம் பொருத்து படலம் முற்றிற்று.  766         ஆகப் படலம் 22க்குத் திருவிருத்தம்...1096.   உள்ளுறை அட்டவணைக்குத் திரும்ப      1.23.    மணம்புரி  படலம்   1097    குறைஷி மன்னவ ருடனபுத் தாலிபுங் குழுமி   நிறைசெய் மாமதி முகம்மதின் மணவினை நிலவ   விறைவ ரியாவரு மறியவிந் நகர்க்கெழின் முரச   மறைக வென்றலு மெழுந்தனன் கடிமுர சறைவான்.1.23.1  1098   ஒட்டை மீதினின் மணமுர சினையெடுத் துயர்த்தி   விட்டு வெண்கதி ருமிழ்மணி மறுகிடை மேவி   வட்ட வாருதிச் செல்வமொத் திந்நகர் மாக்க   ளிட்ட மாயினி தூழிவாழ் கெனவெடுத் திசைத்தே.1.23.2  1099   ஹாஷி மாகுலத் தப்துல்லா மகரணி மருவி   வாச மெய்முகம் மதுபெறும் புதுமணக் கோலம்   காசி லாவிதுக் கிழமையி னிரவெனக் காட்டிப்   பாச முற்றவர்க் குரைப்பதுண் டெனப்பகர்ந் திடுவான்.1.23.3  1100   நறைகொள் வாயிலின் மகரதோ ரணங்களை நடுமி   னிறையு மாடங்கள் புதுக்குமின் கொடிநிரைத் திடுமி   னுறையும் வெண்சுதை மதிடொறுங் கரைத்தொழுக் கிடுமின்   குறைவி லாதபொற் பூரண குடங்கள்வைத் திடுமின்.1.23.4  1101   பூணு நல்லிழை பூணுமின் குழற்ககிற் புகைமின்   காணொ ணாவிடைக் கம்பொன்மே கலைகவின் புனைமின்   பாணி யிற்சரி தோளணி பலபரித் திடுமின்   வாணு தற்கணி கடுவரி விழிக்குமை வரைமின்.1.23. 5  1102   இரவ லர்க்கினி தருளொடு மின்னமு திடுமின்   வரைவி லாதெடுத் தேற்பவர்க் கணிவழங் கிடுமி   னிருமை யும்பலன் பெறுமினென் றினையன வியம்பி   யரவ மீக்கொளக் குணிலெடுத் தணிமுர சறைந்தான்.1.23. 6  1103   இந்த மாமொழி பகர்ந்தெழு தினமுர சியம்ப   மந்த ராசல மாளிகை மறுகுக டோறுங்   கந்த மென்மலர்த் துகடுடைத் திருநிலங் கவினச்   சுந்த ரக்கதிர் மடந்தையர் கதைமெழுக் கிடுவார்.1.23.7  1104   இடன றத்திருக் காவண நிரைநிரைத் திடுவார்   நடலை யுள்ளற மகரதோ ரணம்பல நடுவார்   விடுசுடர்ப்பட மெடுத்துயர் வௌியடைந் திடுவார்   குடுமி மாடத்தி னணியணிக் கொடித்திர ணடுவார்.1.23.   8  1105   இடைப ழக்குலை யொடுகத லிகணிரைத் திடுவார்   மடல்வி ரிந்தபூங் கமுகினை நிறுவிவைத் திடுவார்   கடிந றாவொழு கிடக்கொடிக் கரும்புக ணடுவார்   துடர ணிக்குலைத் தெங்கிள நீர்கடூக் கிடுவார்.1.23. 9  1106   நறவு சிந்திடக் கனியொடு சூதங்க ணடுவார்   நிறையும் பொற்சுளை முட்புறக் கனிநிரைத் திடுவார்   மறுவின் மாதுளைக் கனியொடும் பூவொடும் வனைவார்   செறிதி ரட்கொழு விஞ்சியுங் கனியொடு சேர்ப்பார்.1.23.  10  1107   வன்ன பேதபட் டாடைகொய் தணிநிரை வனைவார்   பொன்னி னன்மலர் மாலைக டுயரறப் புனைவார்   நன்ன யம்பெற நறுக்கிய நறுக்குநாற் றிடுவார்   துன்னு வெண்கதிர்க் கற்றைபோற் கவரிதூக் குவரால்.                      1.23.11  1108   முல்லை சண்பகம் படலஞ் செவ்விதழ் முளரி   மல்லி கைமடற் கைதைமா மகிழ்மருக் கொழுந்து   பல்ல வத்தொடு நிரைநிரை பன்மலர் தொடுத்தாங்   கெல்லை யில்லெனத் தூக்குவ ரெழில்விளங் கிழையார்.                      1.23.12  1109   சால வெண்முகைப் புன்னையின் றண்மலர் தொடுத்து   நால விட்டதிற் றும்பிக ணடுநடு வதிந்த   கோல மாக்கட லீன்றமுத் திலங்கிடக் கோத்து   நீல மாமணி யிடையிடை தொடுத்தன நிகர்த்த.1.23.13  1110   குவளை மைவிழிச் சுரிகுழ லியர்கொழுங் கரத்தாற்   றுவளு மாதுளை மலரினை நிரைநிரை தொடுத்துத்   தவள மாமணிப் பந்தரிற் றூக்கிய தன்மை   பவள மாலிகை நான்றன போன்றன பாங்கர்.1.23.14  1111   சலதி வெண்டிரைத் தரளவெண் மணியொடு தயங்கக்   குலவு நீலமா மணியிடை கோத்தவை தூக்கி   யிலகு பூந்துகிற் பந்தரின் வயினிடு கதிர்க   ணிலவு வெண்கதி ரொடுமிருள் பரந்தென நிகர்த்த.1.23.15  1112   மாச டர்த்தெறி மரகத மணிநிறை வடங்க   ளூச லாயணி நான்றிட வுமிழ்பசுங் கதிர்கள்   பூசு சந்தனச் சுவர்தொறும் வாயிலின் புறத்தும்   பாச டைத்திரள் விரிந்தன பாரினும் பரப்பும்.1.23. 16  1113   மிக்க செம்மணித் தொடையலில் விளங்கிய கதிர்கள்   பக்க மீக்கொளப் பந்தரின் வயிர பந்திகளி   னொக்க வெங்கணும் பரந்தது நிறைந்திட வுயர்ந்த   செக்கர் வானக மீனொடு திகழ்வன சிவணும்.1.23.17  1114   அறைப்பு றத்தினு மாலயத் திடத்தினு மணியாற்   சிறப்பு மிக்கன செய்தவத் தெருத்தலை தோறு   முறப்ப சந்தசெங் குமிழ்க்கிளி யினத்தொடு மொழுங்காய்ப்   பறப்ப தொத்தன பாசிலைத் தோரண பந்தி.1.23.       18  1115   கனக மாமழை பொழிதர வருமபுல் காசீ   மனதி னன்னெறி யொழுங்குறு மாட்சிஒயின் மான   வினம ணிக்கதிர் தவழ்நிலை மேனிலை யெவையும்   புனைமு கிற்குல மொத்தென வகில்புகைத் திடுவார்.1.23. 19  1116   காக துண்டமுஞ் சந்தனக் கடிகையுங் கலந்து   தோகை மாரிடு புகைத்திர ளிடையிடை தோன்று   மாக மூடெழு மண்டபக் கொடுமுடி வயிர   மேக மூடுறை மின்னெனப் பிறழ்ந்தொளி மிளிரும்.1.23.    20  1117   குங்கு மஞ்செறி தனத்தியர் செழுங்குழல் விரித்துப்   பொங்கு பன்னறை யூட்டிய காழகில் புகைப்ப   தெங்க ணும்பரப் பிடவொளி திகழெழின் முகங்கண்   மங்கு லூடுவெண் மதியமொத் திருந்தன மாதோ.1.23.21  1118   நிலைகொண் மாடத்து மண்டப மருங்கினு நிமிர்ந்த   சிலைநி கர்த்தமே னிலையினுஞ் செவ்வரி விழியார்   குலிக மார்ப்பற வரைத்தெடுத் தெழுதிய கோல   மலைகண் மீதினும் பவளங்கள் படர்ந்தென வயங்கும்.1.23.22  1119   புகைத்த காரிருட் குழன்முடித் தருமலர் புனைவார்   பகுத்த நன்னுத றுலங்கிடச் சுடிகைகள் பதிப்பார்   தொகுத்த காதினிற் பலவணித் தொகைசுமத் திடுவார்   மிகைத்த வேல்விழிக் கஞ்சனம் விரித்தெழு துவரால்.1.23.23  1120   பூக மென்கழுத் திடனறக் கதிர்மணி புனைவார்   பாகு றச்செழுந் தோள்வளை பலபரித் திடுவார்   நாக மென்முலைக் குவட்டினன் மனிவடந் தரிப்பார்   மேக லைத்திரண் மணியொடு மருங்கில்வீக் கிடுவார்.1.23.24  1121   உவரி மென்னுரை போலும்வெண் டுகில்விரித் துடுப்பார்   குவித னத்திடை சந்தனக் குழம்புகள் செறிப்பார்   திவளு நல்லொளி நுதலிடை திலத்ங்க ளணிவா   ரவிருங் கேழலத் தகமிரு பதத்தினு மணிவார்.  1.23.25  1122   சந்த மான்மதஞ் செழும்பணி நீரொடு சாந்தங்   கந்த மென்னறும் பொடியொடு விரையெழக் கலக்கி   யிந்து வெண்கதிர் பரப்பிய மதிணடு விடுவார்   சிந்து வார்தெருத் தலைதொறு மிடனறத் தௌிப்பார்.                       1.23.26  1123   வட்ட வான்மதி முகத்திய ரிடத்தும்வாள் விரித்து   விட்ட வேற்கர வீரர்க ளிடத்தினு மெதிர்ந்து   தொட்டி தோறும்பன் னீர்சொரிந் தருநறை மறுவி   யிட்ட சந்தனக் குழம்புகள் கரைத்திறைத் திடுவார்.1.23.27  1124   கொந்து றைந்தபூம் பாளைவாய் வெள்ளிவெண் குடங்கள்   சந்த மென்னறை மெழுக்கிடுந் தலத்திடை தயங்கப்   பந்தி யாகவைத் திருப்பது பானிலாக் கதிரோ   டிந்து வாயில்க டோறும்வந் திருந்தன வியையும்.1.23.28  1125   பால னத்தொடும் பழத்தொடும் பசித்தவர்க் கிடுவார்   கோல மென்றுகி னாடகர் கரத்தினிற் கொடுப்பார்   சோலை வாய்க்குயி லெனுமிசை யவர்க்கணி சொரிவா   ரேலு நன்மறை யவர்க்கிரு நிதியெடுத் திறைப்பார்.1.23.29  1126   வான மாமுகி லெனச்சொரி தரவரு மாந்தர்   தூந றுங்கதிர் மணியொடு நிதியினைச் சுமந்து   தீன ரியாசக ரியாரெனத் தெருத்தொறுந் திரிந்து   தான மேற்பவ ரில்லென மனத்திடைச் சலிப்பார்.1.23.30  1127   மதியின் மிக்கவ ரொருவரால் வருங்கிளை யனைத்துங்   கதியும் வெற்றியும் வீரமும் பெறுவரக் கதைபோற்   புதிய பேரொளி முகம்மதின் மணவினைப் பொருட்டாற்   பதியும் வீதியு மாடமு மணம்படைத் தனவே.  1.23.31  1128                     வேறு   சிறுபிறை நுதற்க தீஜா திருமனை யிடத்தும் வெற்றி   விறலபித் தாலி பென்னு மெய்மையோர் மனையின் முன்னு   மறபிகண் மனையுஞ் செம்போ னாவணத் திடத்தும் வேந்தர்   மறுகுக டோறுஞ் செல்வ மணச்சிறப் பியன்ற பின்னர்.                       1.23.32  1129                      வேறு   அற்புதமாய் விண்ணவரும் புகலரிய ஆபுஸம்சத்                தரிய நீரைப்   பொற்குடத்தி லெடுத்தமுதக் கதிர்க்கிரண மலைமிசையே              பொழிவ போலச்   சிற்பரியற் றியபலகை நடுவிருத்தி முகம்மதுதஞ்               சிரசின் மீதே   சொற்பழுத்த மறைமுதியோர் மங்கலவாக் கியங்கறங்கச்                சொரிந்தா ரன்றே.1.23. 33  1130   மஞ்சனத்தீ ரம்புலர்த்தி விரைவாசப் புகைக்கொழுந்து              வயங்கச் சேர்த்திப்   பஞ்சினின்மென் றுகிலரையி னெடுத்தணிந்து செழுங்சுவன             பதிக்கு மேலா   ரெஞ்சலில்வெண் கதிர்திரண்டு வந்திருந்த தெனச்சருவந்              திலங்கச் சூட்டிக்   கஞ்சமல ரெனச்சேந்த கண்னிணையிற் சுறுமாவுங்             கவினச் செய்தார்.1.23.34  1131   பொன்காலுந் திரண்முலையார் கண்ணேறு படராது             பொதிதல் போலுஞ்   சின்காத வழிக்ககலும் வேதமொழி யனைத்தும்வந்து              செறிந்த போலும்   வன்காபிர் விழிக்கணங்க டிருமேனி தீண்டாது               மறைத்தல் போலு   மின்கால வெண்கிரணக் குப்பாய மெடுத்தணிந்த               வியப்புத் தானே.1.23.35  1132   மருந்தமுத மெனுங்கலிமாத் தனையிணங்கா ருயிரனைத்தும்               வானி லேற்ற   விருந்ததென வயிரமணிப் பிடியுடைவா ளெடுத்துமருங்               கிடத்துச் சேர்த்து   விரிந்தசெழுங் கரகமல விரலிதழின் மணியாழி               விளங்கித் தோன்றப்   பரிந்தணிந்தா ரழகுவெள்ளம் வழியாது மருங்கணைக்கும்               பான்மை போன்றே.1.23.36  1133   மண்முழுது மாறரியச் சிவந்தகதிர் மணிக்கோவை                மறுவி லாத   வெண்மணிநித் திலவடமு மேருவெனும் புயவரையில்                விரித்த காந்தி   கண்முழுது மடங்காத வெழினோக்கி யவரவர்கண்                ணேற டாது   தண்மதியும் வெஞ்சுடரும் கரநீட்டி யிருபுறத்துந்                தடவல் போலும்.1.23.37  1134   பொன்னிதழ்க்குங் குமத்தொடையன் முகம்மதுதம் வயிரவரைப்                புயத்திற் சாத்தி   மின்னிடவெண் மணித்தொடையுஞ் செம்மணியும் போற்காந்தி                விரிந்த தோற்றந்   தன்னிலைமை தவறாத முதியோரை யெவரேனுஞ்                சாரில் வாய்ந்த   நன்னிலநற் குணமறிவு பெறுவரெனும் பழமொழியை               நவிற்றிற் றன்றே.1.23.38  1135   அவனிதனிற் றனியரசை நயினாரை முகம்மதையா               ரணத்தின் வாழ்வைக்   கவினொழுக வலங்கரித்துப் பவனிவர வெனவெழுகச்               கருதுங் காலைச்   சுவனபதி தனைத்திறமி னிரயமடைத் திடுமினெனத்                தூயோன் சத்தம்   பவனமுமண் ணுலகுகடன் மலையுந்திசை திசையனைத்தும்                பரந்த தன்றே. 1.23.39  1136   வானவர்பொற் பூமாரி சொரிந்திடமண் ணவர்வாழ்த்த                மறையோ ரேத்தத்   தானமென வேற்பவர்க்குப் பொன்பணிதூ செடுத்தருளிச்               சடங்கு தீர்த்துக்   கானமர்பூங் குழன்மடவா ரயினிநீர் கொணர்ந்தெடுத்துக்               களித்துப் போத   வீனமில்பல் லியமகரக் கடலெனவார்த் தெடுப்பவினி                தெழுந்தா ரன்றே.1.23.40  1137 வேறு       கானறு மல்லிகை கமல மெல்லிதழ்ப்       பூநறும் பாயலி நடந்து பொங்கொளி       தேனறுந் தெரியலார் செம்பொ னாட்டுறை       வானவர் வாழ்த்திட வாசிமேற் கொண்டார்.1.23.41  1138       முறைமுறை தண்ணுமை முருடு துந்துமி       சிறுபறை சல்லரி பதலை திண்டிம       மறுவறு பேரிகை முரசு மத்தளி       யறைதிரைக் கடலொலி யடங்க வார்த்தவே.                       1.23.42  1139       பெருகிய கடன்முகட் டெழுந்த பேரொளிப்       பரிதியொத் திருந்தன குரிசில் பான்மைமேல்       விரிதரு மதியெனக் கவிகை வெண்ணிலாச்       சொரிவன கற்றையங் கவரி தூங்கின.1.23.43  1140       அவிரொளிக் கொடிமிடைந் தடர வண்ணலார்       பவுரியு னடுமுறைப் பணில மார்த்தெழக்       குவிகைகொம் புகள்குமு குமெனப் பல்லியஞ்       செவியடைத் தனதெருத் தலைக ளெங்குமே.                      1.23.44  1141       மதித்தென மறுகிடை விண்ணின் மண்ணெழப்       பதித்தன குளம்புவிட் டெறிந்து பாரிடை       மிதித்தென வில்லென வேக மீக்கொளக்       குதித்தன நெருங்கின குதிரை யீட்டமே.1.23.  45  1142       மதங்களைச் சிந்தின மறுகின் மாந்தர்தம்       பதங்களை வழுக்கிடப் படர்செ விச்சுள       கிதங்கொள்வண் வினம்புடைத் தெழுப்ப வெங்கணுங்       கதங்கொடு நெருங்கின கரியின் கூட்டமே.1.23.46  1143       கடுவிடப் பணத்தலை நௌியக் கண்ணகன்       படிகுழித் தெழுதுகள் பரப்பிப் பாங்கினிற்       கொடிநிறைத் தசைந்தகோ லாரி வண்டில்க       ளிடைவௌி யின்றென வெங்கு மீண்டின.1.23.47  1144       இசையொடு பல்லிய மியம்பி யார்த்தெழ       வசையறு காளையர் மருங்கு சுற்றிடத்       சசியெனக் கதிரொளி தவழும் வீதியிற்       றிசைதிசை மலிந்தன சிவிகை வெள்ளமே.                       1.23.48  1145       பிடிபடு குசைப்பரி மீதும் பெய்மழை       கடகரி மீதினுங் கதிர்கொண் மாமணிப்       படமிடு சிவிகையின் மீதும் பாங்கெலாஞ்       சுடரணி திகழ்ந்தெனக் கிளைஞர் சுற்றினார்.                    1.23.49  1146       வெள்ளணி யுடையினர் விரிந்த கஞ்சுகர்       கள்ளவிழ் மாலையர் கலன்கொண் மேனிய       ரள்ளிய வழகின ரரச வீதியி       னெள்ளிட மிலையென வெங்கு மீண்டினார்.                      1.23.50  1147       செழுமுகிற் கவிகையஞ் செம்மல் வீதிவாய்       வழுவறு பவனியின் வருகுன் றாரென       வெழுவகைப் பேதைபே ரிளம்பெ ணீறதாய்க்       குழுவுடன் றிசைதிசை நிறைந்து கூடினார்.                      1.23.51  1148       மணிப்பளிக் கறைநிலை மாட மீதினுங்       குணிப்பருங் கூடகோ புரத்து மீதினும்       பணிப்பரு மேனிலைப் பரப்பு மீதினுந்       தணிப்பிலா துயர்ந்தமண் டபத்தின் சார்பினும்.                  1.23.52  1149       சச்சையின் முகப்பினுஞ் சாள ரத்தினும்       வச்சிர மழுத்திய வாயின் மீதினுங்       கச்சணி முலைச்சியர் கதிர்கொண் மால்வரைப்       பச்சையங் கிளியெனப் பரந்து தோன்றினார்.                    1.23.53  1150       வெண்முகிற் கவிகையிற் பிறந்த மின்னென       வண்ணமென் பசுங்கதிர்த் தோகை மஞ்ஞைகள்       கண்ணினக் கவிகையைக் கண்டு வந்தென       வெண்ணிறந் தனையமா மாத ரீண்டினார்.                     1.23.54  1151       வழிகதிர் முகம்மதின் வனப்பு வெள்ளமீக்       கெழுதிரைக் குவந்தன மெழுந்த கூட்டம்போற்       பொழிகதிர்க் கலன்பல புரள வெங்கணுந்       தொழுதிகொண் டுற்றனர் தோகை மாதரே.                     1.23.55  1152       தேனென வமிர்தெனத் திரண்ட பாகெனத்       தூ நறுங் கனியெனச் சுடருங் கொம்பெனப்       பூநறுங் கரும்பெனப் பொருவின் மாதரார்       வானவ ரமிர்தென வளைந்து சுற்றினார்.1.23. 56  1153 வேறு   வண்ணவார் முலைக்கொம் பன்னார் மருங்கொசிந் தசைய நோக்கிக்   கண்ணகன் ஞால மெல்லாங் களிப்புறு மரிய காட்சி   யண்ணறன் மணத்தின் கோல மாமினா வென்னு மந்தப்   பெண்ணிருந் தினிது காணப் பெற்றிலள் காணு மென்பார்.              1.23.57  1154   கடுநடைப் புரவி மேலாய்க் கவிகைமா னிழற்ற வந்த   வடிவுறை முகம்ம தின்றன் வனப்பலால் வனப்பு மில்லைக்   கொடியிடைக் கதீஜா வென்னுங் கொம்புசெய் தவப்பே றாகப்   பிடிநடை யவரிற் பேறு பெற்றவ ரில்லை யென்பார்.                     1.23.58  1155   பொன்னெனப் பூங்கொம் பென்ன மணியெனப் பொருந்து மாதர்   மின்னொளி கரக்குஞ் சோதி மெய்யெழின் முகம்ம தென்னு   மன்னினைக் கதீஜா செலவ மனைமண முடித்த போதே   யெந்நிலப் பொருளும் வாழ்வு மிவர்க்கினி யெய்து மென்பார்.              1.23.59  1156   வனைந்தபூ மரவத் திண்டோண் முகம்மதின் வடிவை நோக்கித்   தனந்தொறும் பசலை பூத்த தையலார் திரண்டு கூடிக்   கனந்துதைந் தொதுங்கு மாடக் கதிர்நிலா வீதி வாயிற்   றினந்தொறும் பவனி காணச் செய்தவஞ் செய்வோ மென்பார்.             1.23.60  1157   வரிசைக்கு மிகுந்த செவ்வி முகம்மதின் வடிவை நோக்கி   யுருசிக்க மலர்த்தே னுண்ட வொண்சிறைப் பறவை போலப்   பரிசிப்ப தொத்து நீங்காப் பவனியி லிருகண் ணாரத்   தெரிசிக்க நம்போன் மிக்க செனனமார் பெறுவ ரென்பார்.                 1.23.61  1158   ஆரவா ருதியிற் றோன்று மமுதனார் பரியை நோக்கிப்   பாரிடை பையப் பையச் செல்லெனப் பரிவிற் சொல்வார்   வாரமா மறுகிற் போத மனமற மறுகி நின்னைக்   கோரமென் றிதற்கோ பேரிட் டுலகெலாங் கூறிற் றென்பார்.                  1.23.62  1159   பொருத்துதற் கரிய செவ்விப் புரவல ரழகைக் கண்ணா   லருத்திய துயரக் காற்றா லவதியுற் றலைந்து காந்தட்   கரத்தணி பணிக ளியாவுங் கருத்துட னிழந்து வாசம்   விரித்தபூ வுதிர்த்த கொம்பாய் விளங்கிழை யொருத்தி நின்றாள்.                1.23.63  1160   கோதறு கருணை வள்ளல் குவவுத்தோள் வனப்பைக் கண்ணாற்   றீதற வாரி யுண்ட செழுங்கொடி யொருத்தி செம்பொற்   பூதரக் கொங்கைச் சாந்து முத்தமும் பொரிவ தென்கொல்   காதினி லுரைமி னென்றோர் காரிகை தன்னைக் கேட்டாள்.                 1.23.64  1161   திருத்தகு பவனி நோக்குஞ் சேயிழை யொருத்தி காதல்   வருத்தமுற் றிருந்து பஞ்ச வனக்கிளி கையி லேந்திக்   கரத்தினைப் பொருத்தச் செய்த காளைபா லேகி யென்ற   னுரத்தினைப் பொருத்தச் சொல்லென் றோதும்வா யொழிகி லாளே.               1.23.65  1162   கதியுறு பரியின் மேலோர் காளையை நோக்கி நோக்கிப்   புதியதோர் செவ்வி வாய்ந்த பொலன்கொடி யொருத்தி யிந்தப்   பதியினிற் பிறந்து செய்த பலத்தினுக் குற்ற பேறாய்   மதியினைக் கொடுத்துக் கொள்ளா மாலையே வாங்கிக் கொண்டாள்.              1.23.66  1163   இனமணிச் செழுங்கொம் பன்னா ருடனெழுந் தெதிரிற் புக்குச்   சினமதக் கரியுந் தேருஞ் சிவிகையும் பரியுஞ் சூழப்   புனன்முகிற் கவிகை வள்ளல் வருவதும் பொருந்த நோக்கிக்   கனவெனத் தௌிவு றாமற் கலங்கிநின் றொருத்தி போனாள்.                 1.23.67  1164   கனமுகி லனைய கூந்தற் காரிகை யொருத்து யுள்ள   நினைவெலாங் குரிசி றோன்று நெறியிடை யெதிரிற் போக்கி   யினமெங்கே யாய மெங்கே யெவ்விடத் தேகின் றேனென்   மனமெங்கே யான்றா னெங்கே யெனநின்று மறுகு கின்றாள்.                  1.23.68  1165   மயற்கடற் படிந்து கூந்தன் மலர்மணிக் கலையும் போக்கிச்   செயற்கையிற் பணிக ளியாவுந் தெருத்தலை தோறுஞ் சிந்திப்   புயற்குடைக் குரிசி றந்த பொன்னெலா முடலம் பூத்த   வியற்கையே போது மென்ன விளங்கிழை யொருத்தி போனாள்.                1.23.69  1166   பருமித்த முலையி னார்ந்த பன்மணிக் கலன்க ளீய்ந்து   மருமொய்த்த குழலா ளாசை மதிப்பிலா வயிரந் தான்கொண்   டொருமுத்தி லுதித்த வள்ள லுறுகதி ரழகுக் காகப்   பெருமுத்த வாரி கோடி யிறைத்தனள் பெரிய கண்ணால்.                     1.23.70  1167   காயிள நீரும் வேயுங் கதலியுங் கமுகுங் காந்தி   பாயொளி யாம்ப லுஞ்செம் பதுமமுங் குவளை மானுஞ்   சேயரி கருங்க ணல்லார் செறிந்துகொண் டெழுந்த தோற்றந்   தூயமே னிலைக ளெல்லாந் துடவைபோன் றிருந்த மாதோ.                   1.23.71  1168   குரும்பைமென் முலைக டாங்கிக் கொடிநிலை மாட மீதிற்   கரும்பெனு மமுதத் தீஞ்சொற் கன்னியர் செறிந்த தோற்றந்   தரும்பெரும் புவியும் வானுந் தழைக்கவந் துதித்த வள்ளல்   வரும்பெரும் பவனிக் கேற்ற மாணிக்க விளக்கம் போன்றார்.                  1.23.72  1169   தாவிய பரிமேற் சேனைத் தளத்தொடும் வீதி வாயின்   மேவிய வள்ள லார்த மெய்யெழி னோக்கி நோக்கி   யாவியு ளடங்கி நெஞ்சத் தறிவுதிர்த் திமைப்பில் லாது   பாவையர் நின்றார் செய்த பாவைகள் போலு மன்றே.1.23.73  1170   கண்களி லடங்காக் காட்சிக் காளைதம் வனப்பு நோக்கும்   பெண்களி லமுத மன்னார் பேரெழின் முகத்தின் றோற்றம்   விண்கதி ரடருஞ் சோதி மேனிலை வாயி றோறுந்   தண்கதிர் கிளைத்த செவ்விச் சசியின முளைத்தல் போலும்.                  1.23.74  1171   வடிசுதை மெழுக்கிட் டோங்கி வளர்ந்தமண் டபத்தின் சார்பிற்   படர்கதி ரரத்தந் தோய்ந்த பல்கணி வாயி றோறுங்   கடிமணப் பவனி நோக்குங் கன்னியர் கதிர்வேற் கண்கள்   கொடிதுடர்ப் பவளத் தூடு குவளைகள் பூத்த போன்ற.                       1.23.75  1172   தண்ணில வுமிழுஞ் சோதி தவழ்நிலை வீதி வாயின்   மண்ணகத் தெவரு மொவ்வா முகம்மதின் பவனி நோக்கி   யெண்ணகத் தடங்கா மாத ரிவ்வண்ண நிகழும் வேலை   விண்ணவ ரிடத்தில் வாய்ந்த வியப்பினை விரித்துச் சொல்வாம்.              1.23. 76  1173   வேறு       உம்ப ருள்ளங் களித்தெழுந் தோடிநீள்       செம்பொ னாட்டுயர் ஜென்னத்தின் மாமணிக்       கம்பை சேர்த்துங் கபாடந் திறந்தன       ரிம்பர் நாட்டு மெழுந்தன சோதியே.1.23.77  1174       விரைவி னாதி யுரைப்படி விண்ணவர்       நிரயந் தன்னை யடைத்து நெருப்பையும்       பரவி லாதவித் துள்ளுறைப் பாழ்ங்குழி       யிரையு மூச்சு மடக்கின ரென்பவே.1.23..78  1175       அவனி மீதி லகுமது மாமணப்       பவனி வந்தனர் பாருமின் பாரெனக்       கவன வேகத் தமரர் களிப்பொடுஞ்       சுவன நாட்டுறை தோகையர்க் கோதினார்.1.23.79  1176       மன்னர் மன்னர் முகம்மது தம்பெயர்       சொன்ன போதிற் சுவன மடந்தையர்       முன்னி ருந்த வடிவினு மும்மடங்       கென்ன லாகி யிருங்களிப் பேறினார்.1.23..80  1177       விதிக்கு மேலவ னேவலின் விண்ணினிற்       குதிக்குஞ் சோதிக் கொடியிடைக் கொம்பனார்       பதிக்கும் பூரண மாய்ப்பல கோடிமா       மதிக்கு லம்வந்தெ ழுந்தது மானுமே.1.23.81  1178       மாக நன்னதி யாடி மணங்கம       ழாக மீதி லணியணிந் தந்நலா       ரேக மாயெழுந் தெங்கணு மெண்ணிலா       மேக மண்டல மின்னெனத் தோன்றினார்.1.23.82  1179       தீனெ னும்முதற் செம்மறன் வீதிவாய்       வான நாடுறை மங்கைய ரங்கையா       னான மம்பர் நறுங்கறுப் பூரம்பொற்       பூநி றைத்திறைத் துப்பொழிந் தார்களே.1.23.83  1180       விண்ணி னுற்றவர் வீசியி றைத்தலாற்       கண்ண கன்ற கடன்மலை கானகம்       பண்ணை சூழ்நக ரும்பல சோலையு       மண்ணும் விண்ணு மலிந்தன வாசமே.1.23.84  1181       வள்ள லார்திரு மேனியின் வாசமுந்       தெள்ளி மேலவர் சிந்திய வாசமுங்       கள்ளு லாவிய காவினி னால்வகை       யுள்ள பூவினு முள்ளுறைந் தோங்கிற்றே.1.23..85  1182       திருத்து கூந்தலுந் தேங்கமழ் மாலையும்       விருத்த பூந்துகி லும்மணி மெய்யினும்       பருத்த கொங்கையி னும்புவிப் பாவையர்       கருத்தி னூடுங் கலந்ததவ் வாசமே.1.23.86  1183       விரைகொ ணானமும் வெண்கருப் பூரமும்       வரிசை வள்ளன்மு கம்மதின் வீதியி       லரிதி னிற்சொரிந் தம்பர மங்கையர்       பெருகுந் தம்மனத் தாசையிற் பேசுவார்.   1.23.87  1184       குற்ற மற்ற கொழுங்கதிர் மெய்யெழில்       வெற்றி வள்ளலை வீதியிற் கண்டன       முற்று றாத முகத்திமை யாவிழி       பெற்ற பேறின்று பெற்றமென் பார்சிலர்.1.23.88  1185       தண்ணந் தாமரைப் பாதந் தழீஇத்தொழு       மண்ணின் மாதர்க ளேவலி யாரென்பார்       பெண்ண னார்கதி ஜாவொடும் பெட்புற       விண்ணி னூடும் விளங்குவர் காணென்பார்.1.23. 89  1186       வழுத்து வீரிவ ராரென மற்றவர்       பழுத்த பொன்னிலைப் பன்மணி மின்னவே       யழுத்து வாயிலின் மேலிரண் டாம்வரி       யெழுத்தெ லாமிவர் பேரென் றியம்புவார்.1.23.90  1187       தடந்த யங்குபொன் னாட்டினிற் றானென       நடந்து கொண்டவ னன்னெறி நற்பத       மிடைந்து கெட்டிபு லீசென் றெரிநர       கடைந்த தும்மிவர் தம்பொருட் டாலென்பார்.1.23.91  1188       எந்நி லத்தினு மிக்குய ரேந்தெழின்       மன்னர் மன்னர் முகம்மது தம்பத       நன்னி லத்தொடு நாம்புகழ்ந் தேத்திடப்       பொன்னி னாட்டைப் புரந்தில ரென்னென்பார்.                      1.23.92  1189       பூவி னன்கலி மாவைப் பொருந்துற       நாவி லோதிய நம்மண வாளர்க       டாவி லெண்ணிறந் தோரொடுந் தாநமர்       சேவை செய்திடச் சேர்குவர் காணென்பார்.                       1.23.93  1190       கால மேகக் கவிகையி னீழலோ       நீல மோநறை நானநி றைத்ததோ       கோல வார்குவ வுப்புயக் குங்கும       மாலை யூடுறை வண்டின மோவென்பார்.1.23.94  1191       மண்ணி டந்தெரி வின்றென வந்தடர்       பெண்ணி னங்கள் பெருத்திடு மாசையாற்       சுண்ண மும்மல ருந்திகழ் தோண்மிசைக்       கண்ணின் பேரொளி கான்றது காணென்பார்.                     1.23.95  1192       தௌிய வந்துறுஞ் சிந்தையர் சிந்தையி           னளியெ லாமிகழ்ந் தாசையி னாவலா       லொளியெ லாமிவ ருள்ளுறை யாலிந்த       வௌியே லாமந்த மெய்யுருக் காணென்பார்.                      1.23.96  1193       வார்த்த டக்கரி வண்முலை விம்முற       வேர்த்து நின்று வெதும்பிவெ தும்பியே       கூர்த்த தங்கருத் துள்ளுறை கொண்டலைப்       பார்த்த கண்கள் பறிப்பரி தென்பரே.1.23.97  1194       மன்னைப் பார்த்து மதிமுகம் பார்த்துநின்       றென்னைப் பார்க்கிலர் காணென வேங்குவார்       மின்னைப் பார்த்த விளங்கிழை யார்களென்       றன்னைப் பார்த்தனர் காணவர் தாமென்பார்.                    1.23.98  1195       வண்ண வார்புய மன்னவர் மெய்யெழிற்       கண்ணி னூடுங் கரந்ததென் பார்சில       ரெண்ணி னூடு  மிருந்ததென் பார்சில       ருண்ணி னைவொடு முற்றதென் பார்சிலர்.                       1.23.99  1196       ஏந்து கொங்கை யணியிழப் பார்சிலர்       கூந்தல் சோரக் குழைந்துநிற் பார்சிலர்       காந்தி மேனி கரிந்திடு வார்சிலர்       மாந்தி யாசை மயக்குறு வார்சிலர்.  1.23.100  1197 வேறு    வானவர் மகளி ரின்னண மியம்பி                   மனத்துறு துயருழன் றுலைப்பத்       தேனிமி ரலங்கற் செழும்புயக் குரிசிற்                   செம்முகம் பருதிய தென்னக்       கானமர் குழலார் செவ்வரி வேற்கட்                  கணமெலா நெருஞ்சியை நிகர்ப்பத்       தானவா ரணமும் பரிசுளு மிடையச்                    சுற்றமுந் தழீஇவரப் போந்தார்.1.23.101  1198   சலதரக் கவிகை நெடுநிழல் பரப்பச்                  சலதியிற் பல்லியங் கறங்கக்       குலவிய கொடியுங் கவரியும் விரியக்                கொலைமதக் களிறுக ணெருங்கப்       பலகதிப் பரியு மரசரு மிடையப்                   பாவல ரினிதுவாழ்த் தெடுப்பக்       கலைவலன் குவைலி தினிதலங் கரித்த                   கடைத்தலைக் காவணம் புகுந்தார்.1.23.102  1199       வரைதிரள் வயிரப் புயமுகம் மதுநன்                 மணமலர்க் காவணம் புகுதத்       திரையினிற் பிறந்த வமுதெனு மொழியார்                  செழுமணித் தீபங்க ளேந்த       விருபுற நெருங்கி யயினிநீர் சுழற்ற                 வெண்ணில ராலத்தி யெடுப்பப்       பரவையின் மறையுங் குரவையுஞ் சிலம்பப்                   பரியைவிட் டிறங்கின ரன்றே.1.23.103  1200       பணித்தொகை சுமத்தி யிளைத்தநுண் ணிடையார்                   பங்கயக் கரப்பனி நீரான்       மணிப்பதம் விளக்கித் துகிலினாற் றுடைத்து                  வரிசையின் முறைபல பணித்தார்       துணர்ப்பசுங் கொழுந்து மலர்கலுளுஞ் சொரிந்த                 தூநறைப் பாயலி னடந்து       கணிப்பருங் கதிர்கள் பாய்மணித் தவிசின்                 முகம்மது கவின்பெற விருந்தார்.1.23.104  1201       அமரர்விண் ணுலகும் புவனமும் விளக்கு                  மணிவிளக் கெனுங்கதி ஜாவைத்       தமனியத் தசும்பு நனிவிரை கமழ்ந்த                   தண்ணறும் புதுப்புன லாட்டி       யுமிழ்கதிர்க் கொடியை வெண்ணிலாக் கலைவந்                  துடுத்தபோற் கலையெடுத் துடுத்திச்       சுமையிருட் காவின் முகிறவழ்ந் தென்னச்                 சுரிகுழற் ககிற்புகை கமழ்த்தி.1.23.105  1202       இருட்குல மனைத்தும் பிடித்தொரு தலத்தி                    லிருத்தவ தெனக்குழ லிறுக்கி       யருட்டமுண் டறுகாற் சுரும்பின மலம்பு                  மலங்கலை யிலங்குற வணிந்து       திருத்திய முகிலிற் சசிக்கிடை கதிருஞ்                  சேர்ந்தெனத் திருப்பிறை தரித்துப்       பொருத்திளம் பிறையில் விரிச்சிகன் கதிர்கள்                  புரண்டென நுதற்கணி புனைந்தார்.1.23.106  1203       வள்ளையைக் கிழித்துக் குமிழினைத் துரந்த                   மதர்விழிக் கஞ்சன மெழுதிக்       கொள்ளைவெண் கதிர்விட் டுமிழ்மணிப் பணியைக்                  கொழுமடற் குழைமிசை சுமத்தித்       தெள்ளிய பணிலச் செழுமணிக் கழுத்திற்                  றிரள்பணித் தொகைபல திருத்தி       விள்ளரும் பசிய கழைக்குலம் பொருவா                 விளங்குதோ ளணிபல தரித்தார்.1.23.107  1204       கரவளை தரித்து விரலணி பொருத்திக்                   கதிர்கொண்மே கலைபல புனைந்து       சரணினைச் சிலம்புஞ் சில்லரிச் சதங்கை                  தருசிறு சிலம்பொடு தரித்து       விரிகதிர்ப் பவளக் கொடியெனும் விரல்கள்                 விளைந்தபோன் மணிப்பணி செறித்துப்       பருதியின் கரங்கண் டுவக்குறும் வனசப்                  பதத்தலத் தகமெழு தினரே.1.23.108  1205       மறுவியும் புழுகுஞ் சுண்ணமுஞ் சாந்தும்                  வடித்தபன் னீரொடுங் குழைத்துப்       பொறிநிகர் பொருவாச் செழுங்குழை யமிர்தப்                  பொலன்றொடி மெய்யினிற் பூசிச்       சிறுநுதற் பெருங்கட் குவிமுலைச் செவ்வாய்ச்                 சேடிய ரிருமருங் கீண்டிக்       கறைதவிர் மதியந் தொழுமுழு மதிக்குக்                    கலந்தகண் ணெச்சிலுங் கழித்தார்.1.23.109  1206       செறிந்தசந் தனமுங் கலவையும் புழுகுஞ்                 சிலதியர் தட்டினி லேந்த       வெறிந்தசா மரையின் கதிர்கள்கொப் பிளிப்ப                  விலங்கிழை யிகுளைய ரேந்த       வுறைந்தபா ளிதம்பா கிலையெடுத் தேந்தி                  யொருங்கினிற் சிலதிய ருதவ       நிறைந்தபூண் சொரிந்த கோடிகஞ் சுமந்து                    நின்றனர் மடவிய ரொருங்கே.1.23..110  1207       பேரழ கொழுகும் பெண்ணலங் கனியைப்                  பிரசமூ றியமொழிக் கரும்பை       யாரணக் கடலுக் கமுதநா யகியை                 யரிவையர் முறைமுறை வாழ்த்திப்        பாரினிற் செறித்த மலர்மிசை நடத்திப்                  பல்லிய முரசொடு கறங்க       வார்பொரு முலையார் முகம்மது மருங்கின்                  மணித்தவி சிடத்திருத் தினரே.1.23.111  1208       பொருவருங் கதிர்விட் டெழும்பொருப் பிடத்திற்                 பூத்தகொம் பிருந்தது போன்றுந்       தெரிதரு மறிவின் றருநிழ லுறைந்த                  செழும்பொறைப் பசுங்கிளி யெனவு       முருகவிழ் மலரிற் றேன்றுளித் தெனவு                 முகம்மதி னிடத்தினிற் கதீஜா       பரிவுட னிருப்ப வமரருங் களிப்பச்                 செல்வமும் படர்ந்தெழுந் தனவே.1.23.112  1209       இருகிளை யவருஞ் சம்மதித் தைந்நூ                   றிரசித மகரெனப் பொருந்திக்       கருமுகிற் கவிகை முகம்மது தமக்குங்                காரிகை கனங்குழை தமக்கு       மருமலர் தொடையல் புனையுநிக் காகை                 மணத்துடன் முடித்திடு மென்னப்       பெருகிய ஹாஷிம் குலத்தவ ரனைத்தும்                  பிரியமுற் றுரைத்தன ரன்றே.1.23.113  1210       முதியவ ருவந்து நீதிமுன் மார்க்க                  முறைப்படி சடங்குகண் முடிப்ப       மதிவலன் குவைலி தகமகிழ்ந் தெழுந்து                   முகம்மதின் செழுமணிக் கரத்திற்       புதுமதி வதனச் செழுங்கொடிக் கதீஜா                    பொன்மலர்க் கரத்தினைச் சேர்த்திக்      கதிர்மதி யுளநாள் வாழ்கவென் றிசைத்துக்                   கண்களித் தினிதுவாழ்த் தினரே.1.23.114  1211       செறிதரு மடவார் குரவைக ளியம்பத்                  திரளொடு பல்லிய மார்ப்ப       வறிவினர் வாழ்த்த வாணர்க ளேத்த                  வந்தரத் தமரர்கள் களிப்பக்       குறைவிலா துயர்ந்து த்ழைத்தினி தோங்குங்                  குலக்கதீ ஜாவெனுங் கொடியு       மறைபடா தெழுந்த மதிமு கம்மதுவு                 மணவறை புகுந்தன ரன்றே.1.23.115  1212       மணிகொழித் ததிருந் திரைக்கட லனைய                  மனமகிழ் வொடுமுகம் மதுவும்       பணிபட ரவனித் திலதநா யகியும்                    பன்மலர் பளிக்கறை புகுந்து       கணிபடா வழகு கண்களிற் பருகிக்                    கருத்தென வுயிருமொன் றாகி       யணிகிள ரின்பப் பெருக்கெடுத் தெறியு                  மாநந்தக் கடற்குளித் தனரே.1.23.116  1213       திண்டிறற் புவியின் முகம்மது தமக்குத்                    திருவய திருப்பதைந் தினின்மேற்       கண்டதிங் களுமோ ரிரண்டுநா ளிரண்டிற்                  கனகநாட் டவர்கள்கண் களிப்ப       வெண்டிசை முழுதுந் திருப்பெயர் விளங்க                   விருநில மணிக்கதீ ஜாவை       வண்டுறை மரவச் செழுந்தொடை புனைந்து                    வரிசைமா மணம்பொருந் தினரே.1.23. 117  1214       அரவினை வதைத்த கரதல நயினா                    ரருங்கரம் பொருத்திய நயினார்       பரல்செறி சுரத்திற் புனறரு நயினார்                   பணிபணிந் திடவரு நயினார்       வரியளி யலம்பும் புயனபுல் காசீ                  மனத்துறை வரிசைநந் நயினார்       தெரிமலர் கதீஜா நாயகி நயினார்                 செல்வமுற் றினிதுவாழ்ந் திருந்தார்.1.23.118  1215       மக்கமா நகருஞ் செலவமும் வாழ                    மறைவலோ ரறனெறி வாழ்த்       தக்கமெய்ப் புகழுங் கிளைஞரும் வாழத்                   தரணிநாற் றிசையினும் வாழ       மிக்கநன் னெறிநேர் முகம்மதுஞ் சிறந்த                   விரைகமழ் மதுரமூற் றிருந்த       விக்குமென் மொழியா ரெனுங்கதீ ஜாவு                   மினிதுறப் பெரிதுவாழ்ந் திருந்தார்.1.23.119                     மணம்புரி படலம் முற்றிற்று.              ஆகப் படலம் 23க்குத் திருவிருத்தம்...1215  உள்ளுறை அட்டவணைக்குத் திரும்ப      1.24.    ககுபத்துல்லா வரலாற்றுப் படலம்   1216  தருமமனு நெறியறிவு பொறையொழுக்க         மினையனவுந் தழைத்து வாழக் கருமுகிலின் செழுங்கவிகை யினிதோங்கக்           குரிசிலகங் களிக்கு நாளில் வரிவிழிச்செங் கனித்துவர்வாய்க் கொடியிடையார்            புடைசூழ வளருஞ் செல்வம் பெருகுமிள மயில்கதீஜா ஸயினபெனும்            பசுங்கிளியைப்  பெற்றா ரன்றே.1.24.1  1217 ஸயினபெனு மணியீன்ற வலம்புரிநே ரனை           யகுலத்  தரும மாது குயின்மொழிறுக் கையாவை யீன்றும்முக்             குல்தூமை யீன்று பின்னர் செயிரறநா லாவதிலாண் பிள்ளைகா             சீமெனவோர் செம்ம லீன்று நயமுறப்பின் தையிபெனுஞ் சேயீன்று             தாகிறையு நல்கி னாரே.1.24.2  1218 மன்றல்கமழ் முகம்மதற்கை யேழாண்டு நிறைந்த             தற்பின் மறுவி லாத மின்றவழ்வ தெனவொளிருங் கதீஜாநா            யகியுதரம் விளங்கச் சோதி துன்றுமணி யெனப்பூவின் மடந்தையர்க்குஞ்            சுவனபதித் தோகை மார்க்கு மென்றுமர செனவிருப்பப் பாத்திமா வெனுமயிலை           யீன்றா ரன்றே.1.24.3  1219  வேறு ஆதி நாயகன் றிருவுளத் தகமரர்க ளிறங்கிப் பூத லத்தினி லறமெனுந் தலநடுப் புகுந்து சோதி யெங்கணும் பரந்திடக் ககுபத்துல் லாவைத் தீதி லாதுறச் சுவனமா மணத்தொடுஞ் செய்தார்.                1.24.4  1220 அந்த நாட்டொடுத் தளவிடற் கருநெடுங் காலஞ் சுந்த ரத்தொடு மமரர்கள் புகுந்தவண் டொழுது பந்தி கூர்ந்துடற் புளகுற விறைவனைப் புகழ்ந்து சந்த தம்மிவை தொழிலெனத் திரிந்தவண் சார்வார்.             1.24.5  1221 ஆத நன்னபி யமருல கிழிந்தவ ணடைந்து மாதவ் வாவுட னின்புற வாழுமந் நாளிற் காதல் கூர்தரக் ககுபத்துல் லாவினைக் கடிதி னேத முற்றிடா திடம்பெறப் பின்னியற் றனரால்.                      1.24.6  1222 முதிருங் கேள்விய ராதத்தின் மக்களின் முதியோர் கதிரு மிழ்ந்துகா ரணம்பல விளங்குகஃ பாவைப் பிதிர்த ரும்படி கண்டதைப் பெலத்தொடு நிறுவி யதிக மாய்ச்செய் துயர்த்தின ரழகொடு மிலங்க.                     1.24.7  1223 உரந்த ரும்படி நின்றெழில் பிறங்கிட வொளிகள் பிரிந்தி டாதகஃ பாவெனும் பேரின்பத் துறையை விரிந்த காரண நூகுதங் காலத்தில் விண்மட் டிரைந்தெ றிந்திடும் பிரளயத் திடிந்தை யன்றே.                      1.24.8  1224 நிறைந்தி லங்கிய திடிந்தது கிடந்தது  நெடுநாட் பிறந்தது நூகுதம் பதினொரு தலைமுறைப் பின்னர் துறந்த பேரிபு றாகிம்நன் னபியெனுந் தூயோர் சிறந்தி லங்கிடக் ககுபத்துல் லாவினைச் செய்தார்.                  1.24.9  1225 கன்னல் வேலிமக் காபுரக் ககுபதுல்  லாவை  நன்ன யம்பெறு நெறியிபு றாகிம்தன் னபிக்குப் பின்ன மாலிக்கத் தென்பதோர் கூட்டத்திற் பெரியோ ருன்ன தம்பெற விடம்பெறச் செய்துயர்த் தினரே.                    1.24.10  1226 அறப மாலிக்கத் தென்பதோர் கூட்டத்துக் கணித்தாய்ச் சுறுகு மென்னுமக் கூட்டத்தி னரசர்கள் சூழ்ந்தே யிறைவ னேர்வழிக் ககுபத்துல் லாதனை யியல்பாய் மறைப டாதொளி பெருக்கிடச் செய்துவைத் தனரே.                 1.24.11  1227 விசய மிக்குயர் சுறுகுமாங் கூட்டத்தின் வீரர்  திசைவி ளங்கிடச் செய்தன ரிருந்தது சிலநா ளிசைய நல்லெழிற் ககுபத்துல் லாதனை யிறக்கிச் குசையு வென்பவ ரதிகமா யியற்றினர் குறித்தே.                    1.24.12  1228 பெருகு நற்குலக் குசையெனும் வேந்தற்க்குப் பின்னர் முருகு பூம்பொழின் மக்கமா நகரியின் முதிர்ந்து செருகு மாமழைத் தாரையிற் பிரளயஞ் சிதைப்பத் தருகை மன்னவர் குறைஷிகள் செய்துவைத் தனரால்.               1.24.13  1229 கணம மணித்திரள் கதிருமிழ் ககுபத்துல் லாவைப் பிணைய றாங்கிய புயவரைக் குறைஷிகள் பெரிதா யிணைபி றப்பதற் கிலையென வெழிலொடு மிலங்க மணமு றும்படிச் செய்துவைத் திருக்குமந் நாளில்.                   1.24.14  1230 அருளி லாமனக் கொடுங்கொலைக் கரவிட ரடுத்துப் பொருளங் குண்டெனக் ககுபத்துல் லாநடுப் புறத்திற் றிருடுங் கன்னம்வைத் தறப்பறித் தடிமதிள் சிதைப்ப விருள றுங்கதிர் மேனிலை யொடுமிந் ததுவே.                      1.24.15  1231 புடைப்ப றித்ததி லுட்படச் சோதனை போக்கி யுடைப்பெ ரும்பொரு ளில்லெனக் கரவிட ரொதுங்கி யிடைப்ப டாததற் கிசைந்தன மெனமன மிடைந்து துடைப்ப ரும்பெரும் பழிசுமந் தயலினிற் போனார்.                   1.24.16  1232 கறையி லாமுழு மதியெனுங் ககுபத்துல் லாவைக் குறைஷி மன்னவ ரனைவரு மொருங்குறக் கூண்டு நறையு றுஞ்சுதை மதிடனை நாலுபங் காகத் துறைபெ றும்படி பிரித்துச்செய் தொழிறுணிந் தனரே.                1.24.17  1233 வசையி லாக்குலக் குறைஷிக ளனைவரு மதித்துத் திசையும் வானமும் போற்றிய செவ்விய ஹஜறு லசுவ தென்னுமக் குவட்டினை யணைத்தெடுத் தசையா திசையுந் தானத்தில் வைத்திடு பவரெவ ரென்றார்.                 1.24.18  1234 அன்ன காலையிற் செவ்விய நெறிபனீ ஹாஷீ மென்னும் வங்கிடத் தொருவரிப் பள்ளியி னிடத்து முன்ன தாகவந் தவர்நிறு வுவரென முதலோன் பன்னு மாமறை தௌிந்தவர் சிலர்பகர்ந் தனரே.                   1.24.19  1235 ஈது நன்றெனக் குறைஷிக ளனைவரு மிசைவுற் றோதும் வேளையி லகமலர்க் களிப்புட னுலவித் தூத ராகிய முகம்மது மவ்வுழித் தோன்றத் சீத வொண்கம லானனங் குளிர்தரச் சிறந்தார்.                   1.24.20  1236 நீங்கி டாக்கனற் சுரத்திடை நிறைபுன லளித்து வேங்கை யோடுரை பகர்ந்தசெங் கதிர்வடி வேலோய் பாங்கி னுற்கருங் குவட்டைமுன் பதித்திடுந் தலத்திற் றாங்கி வைத்திடு மென்றனர் நிலைபெறுந் தலத்தோர்.              1.24.21  1237 உரைத்த தங்குல மன்னவ ருளங்களிப் பேற வரைத்த டம்புய மேலுறு போர்வையை வாங்கி விரித்து நன்குறு துகிலிடை நாப்பணின் விளங்க விருத்தி னார்செழுங் கரத்தினிற் கருங்கலை யெடுத்தே.             1.24.22  1238 வெற்றி மன்னவர் தலைவரி னால்வரை விளித்துப் பொற்ற டந்துகின் முந்தியி னான்கினும் பொருந்த விற்று றாவகை யெடுமென விவரொடு மெடுப்பக் குற்ற மின்றிமுற் ற்லத்திடை யிருத்தினர் குறித்தே.                 1.24.23  1239 வலிய வீரர்க ளுரைத்திடும் படிமுகம் மதுவு நலிவி லாதெடுத் திருத்திய நறுங்கருங் குவட்டை யொலிகொ ளும்படித் தொட்டுற முத்தமிட் டுவந்து நிலைத ரும்படி சதுர்தர மதிணிறு வினரே.                       1.24.24  1240 பொன்ன கத்தினுந் தீவினும் பூவினும் பொருவா மின்னி லங்கிய மக்கமா நகரினில் வியப்பா மன்னர் மன்னவர் மதித்திடச் சிறந்தகஃ பாவை முன்னி ருந்ததின் மும்மடங் கெனும்படி முடித்தார்.                1.24. 25         ககுபத்துல்லா வரலாற்றுப் படலம் முற்றிற்று.       விலாதத்துக் காண்டம்  முற்றுப் பெற்றது.       காண்டம் 1-க்கு படலம்...24     இதிற் கூடிய திருவிருத்தம்...1240.  