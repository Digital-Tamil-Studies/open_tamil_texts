    
  
ciRAppurANam  canto 2-part 2 (in tamil script, unicode format) 
    
 ciRAppurANam of umaRup pulavar Canto 2 part 2   (verses  699 - 1104)(in tamil script, unicode format) உமறுப் புலவரின் சீறாப்புராணம்   காண்டம் 2   (நுபுவ்வத்துக் காண்டம்) படலங்கள் 9 -21  /    பாடல்கள்  (699 - 1104)     Acknowledgements: Etext preparation: Mr. Vassan Pillai, New Mexico, USAProof-reading: Dr. Ram Ravindran, Indianapolis, Indiana, USA Web version: Dr. K. Kalyanasundaram, Lausanne, Switzerland 

This webpage presents the Etxt in Tamil script but in Unicode encoding. To view the Tamil text correctly you need to set up the following: 
i). You need to have Unicode fonts containing Tamil Block (Latha,Arial Unicode MS, TSCu_Inaimathi, Code2000, UniMylai,...) installed on your computer and the OS capable of rendering Tamil Scripts (Windows 2000 or Windows XP). 
ii)Use a browser that is capable of handling UTF-8 based pages
(Netscape 6, Internet Explorer 5) with the Unicode Tamil fontchosen as the default font for the UTF-8 char-set/encoding view. .
In case of difficulties send an email request to 
kalyan@geocities.com or 
kumar@vt.edu

©  Project Madurai 1999 - 2003

Project Madurai is an open, voluntary, worldwide initiative devoted to preparation of electronic texts of tamil literary works and to distribute them free on the Internet. Details of Project Madurai are available at the website   http://www.projectmadurai.org/ You are welcome to freely distribute this file, provided this header page is kept intact.   உமறுப் புலவரின் சீறாப்புராணம் இரண்டாவது காண்டம் -நுபுவ்வத்துக் காண்டம்) படலங்கள்  9-21 /    பாடல்கள்  (699 - 1104)         2.9     	தசைக் கட்டியைப் பெண்ணுருவமைத்த படலம் 	 (699 - 733) மின்பதிப்பு    2.10    	ஹபீபு ராஜா வரிசை வரவிடுத்த படலம்  	(734 - 774) மின்பதிப்பு    2.11    	ஈமான் கொண்டவர்கள் ஹபஷா ராச்சியத்துக்குப் போந்த படலம்  (775- 811) மின்பதிப்பு    2.12    	மானுக்குப் பிணை நின்ற படலம் 	 (812 - 883 ) மின்பதிப்பு    2.13     	ஈத்தங்குலை வரவழைத்த படலம்  	(884 - 900  ) மின்பதிப்பு    2.14     	ஒப்பெழுதித் தீர்ந்த படலம்  	(901- 939) மின்பதிப்பு    2.15     	புத்து பேசிய படலம்  	(940 - 951 ) மின்பதிப்பு    2.16     	பிராட்டியார் பொன்னுலகு புக்க படலம்  	(952- 967) மின்பதிப்பு    2.17    	பருப்பத ராஜனைக் கண்ணுற்ற படலம்  	(968-1002) மின்பதிப்பு    2.18    	அத்தாசு ஈமான் கொண்ட படலம்  	(1003 -1014) மின்பதிப்பு    2.19   	ஜின்கள் ஈமான் கொண்ட படலம்  	(1015 - 1057) மின்பதிப்பு    2.20     	காம்மாப் படலம்  	(1058 - 1086) மின்பதிப்பு    2.21     	விருந்தூட்டுப் படலம்  	(1087-1104) மின்பதிப்பு     2.9   தசைக் கட்டியைப் பெண்ணுருவமைத்த படலம் (699 - 733)     699 மருமலர் சுமந்து தேன்வழிந் தொழுகு             மணிப்புய முகம்மது நபியுந்          தெரிதருந் தீனி னெறிமுறை யவருஞ்                  சிந்தையிற் களிப்பொடுஞ் சிறப்ப          வரியமெய்ப் பொருளை முறைமுறை வணங்கி                  யற்றையிற் கடன்கழித் தமரர்          திருவடி பரவத் தம்முயி ரனைய                செல்வரோ டுறைந்திடுங் காலை.      2.9.1  700          பூரணக் களப கனதன மடவார்               பொருதிரைக் கவரிகா லசைப்ப          வாரணி முரச மதிர்தரச் சீறு                 மடங்கலின் கொடிமுனங் குலவ          வாரணத் தலைவர் மருங்கினிற் பிரியா                 தரசர்க ளுடன்வரத் தொலையாக்          காரணக் குரிசின் முகம்மதி னிடத்தில்                  வந்தனன் ஹபீபெனு மரசன்.      2.9.2  701          செம்மலர்ப் பதத்தில் வெண்கதிர் குலவுஞ்               செழுமணி முடிசிரஞ் சேர்த்தித்          தம்மினத் தவர்க ளூடன்சலா முரைத்துத்               தக்கதோ ரிடத்துநின் றவனை          வம்மெனத் திருவா யுரையருள் கொடுத்து              முகம்மது மருங்கினி லிருத்தி          வெம்மையி னமுதக் கனியெனுங் கலிமா               விளம்புக வெனவிரித் துரைத்தார்.      2.9.3  702          நன்றெனப் புகழ்ந்து மனங்களித் தெழுந்து               நரபதி திமஷ்கினுக் கரசன்          வென்றிகொ ளரசே யினமொரு வசனம்              வினவுதல் வேண்டுமென் னிடத்தி          லென்றவ னுரைப்ப முகம்மது நபியு                  மின்புறு முறுவல்கொண் டினிதாய்த்          துன்றுமென் மனத்திற் றெரிந்துன் மகடன்                றொல்வினை தௌிப்பதற் கென்றார்.     2.9.4  703          ஆண்டகை யுரைத்த புதுமொழி நறுந்தே              னகத்தினிற் புகுந்துடல் களித்து          வேண்டுநற் பதவி படைத்தனன் சிறியேன்                  விளைத்திடும் பவக்கட றொலைத்தேன்          காண்டகாப் புதுமை யனைத்தையுந் தெரிந்தேன்                கடிகம ழணிமலர்ப் பதத்தைத்          தீண்டவும் பெற்றே னினியரும் பொருளொன்                 றிலையென வுரைத்தனன் றிறலோன்.      2.9.5  704         புதியவன் றூதர் முகம்மதுந் திமஷ்கைப்              புரந்திடு மருந்தவத் தவனு         மதுரமென் மொழியா லளவளா யுளங்கண்             மகிழ்ந்தினி திருக்குமக் காலை         ககனிழிந் தரிய பெருஞ்சிறை யொடுக்கிக்             கடிதினிற் கண்ணிமைத் திடுமுன்         செகதலத் துறைந்த நபியிடத் துவந்தார்            தெரிமறை கொடுஜிபு ரீலே.      2.9.6  705         மருங்கினி லெவர்க்குந் தோன்றிடா துறைந்து              வல்லவன் சலாமெடுத் தியம்பிப்         பெருங்குலம் விளக்கு முகம்மதை நோக்கிப்               பிறழ்ந்துருத் தோன்றிலாத் தசையை         நெருங்குவெண் கொடிக்கஃ பாவிடத் தேகி               நிரைமயிர்ப் போர்வையான் மூடி         யருங்கதிர்க்கல சத் தாபுஸம் ஸத்தி              னரியநீர் கரங்கொடு தௌித்தே.      2.9.7  706         இறைவனை நோக்கித் துஆவிரந் தினிரே             லிலங்குருத் தோன்றுமென் றிசைத்துச்         சிறைநிறந் தோன்றா தமருல கதனில்               ஜிபுறயீ லேகிய பின்னர்         கறைநிறங் குலவுஞ் செழுங்கதிர் வடிவேற்                கரதல முகம்மது நயினா         ரறைமுர சதிரத் திமஷ்கிறை யவனு              மெழுந்தன ரரியகஃ பாவில்.      2.9.8  707         வானவ ரிறையோ னருட்படி யமைத்த               மக்கமா நகரியி னாப்பண்         கானலர் பொதுளுங் ககுபத்துல் லாவிற்               கடிமதிட் புறத்தொரு பாலில்         தீனவ ருடனு மணிபெற விருந்து                செவ்வியன் ஹபீபினை நோக்கி         யீனமற் றுனது மகவெனுந் தசையை                 யிவண்கொடு வருகவென் றிசைத்தார்.     2.9.9  708         அந்தநன் மொழிகேட் டடற்படை மாலிக்                 கருளிய ஹபீபெனு மரசன்         சிந்தையிற் களித்து மருங்குநின் றவரைத்               திண்ணிய தசையினைக் கொணர்கென்         றுந்திட வுரைப்ப வோடினர் சிலவ              ருறுபொருட் பொதிந்தெனப் பொதிந்து         தந்தபெட் டகத்தி னொடுமெடுத் துவந்தார்              தனுவிடு சரத்தினுங் கடிதின்.        2.9.10  709         முன்னுறப் பணித்த பெட்டகத் திருந்த                முதிர்தசைக் கட்டியை யெடுத்து         மன்னிய குரிசின் முகம்மது நபிமுன்               வைத்தனர் சுரிகுழற் கருங்கண்          மின்னெனப் பிறழு மடந்தைய ருடனும்               விரிதிரைப் பசுங்கட லனைய         வந்நகர் மாக்க ளனைவரும் விரைவி             னடுத்ததி சயித்திட வன்றே.                 2.9.11  710         கடல்கிடந் துடுத்த பெரும்புவி யிடத்திற்              கண்டறி யாப்பெருங் காட்சி         மடலவிழ் கமல வாவிசூழ் திமஷ்கு                மன்னவன் மகவெனப் பிறந்து         மிடலுறுங் கதிர்வாண் முகம்மது பொருட்டால்               விளைக்குங்கா ரணத்தினுக் கிருந்த         வுடலெனுந் தசைத னுயிரலா தியைந்தோ               ருறுப்பெனும் வடிவுபெற் றிலவே.       2.9.12  711         பொருந்துறுங் குறிப்பொன் றணுவினு மிலதாய்ப்              பொருவறும் புதுமையி னெதிரி         னிருந்தவத் தசையை முகம்மது நோக்கி               யிறைவ னருளெனக் குறித்துத்         திருந்துற மயிரின் போர்வையிற் போர்த்துச்               செங்கரத் தரியநீ ரேந்தி         மருந்தினு மமர ரமுதினுஞ் சிறப்ப               மகிழ்வொடுந் தௌித்துநின் றனரால்.  2.9.13  712         மணியெனச் சிறந்து மலரின்மென் மையவா             மழைச்செழுங் கரங்களை யேந்தி         யணிதரப் போற்றிக் கனிந்தற நெகிழ்ந்த             வகத்தினி லரியநா யகனைத்         தணிவிலா துயர்த்திப் பலபல புகழாற்                 சாற்றிநன் னெறிமுறை தவறாப்         பணிபணிந் திரந்தார் தீனிலை நிறுத்தும்                 பதுமமென் பதமுகம் மதுவே.   2.9.14  713        பூதலத் தெவர்க்கு மறைநெறி புதுக்கிப்               பொருவருஞ் சுவனநா டளிப்பத்        தூதென வுதித்த முகம்மதின் துஆவைத்                துய்யவ னுறக்கபூ லாக்கப்        பாதகக் குபிரர் மனம்பதை பதைப்பப்               பலன்படாப் பெருந்தசைத் திரட்சி    தீதறத் தோன்று மவயவஞ் சிறப்பத்                 தெரிவையின் றிருவுரு வெடுத்த.       2.9.15  714        வரியிழை மயிர்ப்போ ருவையெனுங் கரிய              வல்லிரு ளிடையெழு மதிபோல்        விரிகடற் பெருநீ ருண்டுசூ லுளைந்த                விசும்பிடை யுதித்தமின் குலம்போ        லரியின நறவுண் டலம்புகுங் குமத்தா               ரணிபுய முகம்மதின் கலிமாத்        தெரிதரப் பவள விதழ்திறந் தோதிச்               செறிதரு மவையிடத் தெழுந்தாள்.      2.9.16  715        விண்ணகத் தரம்பைக் குலத்தினும் வடிவாய்              விரிகடன் மகளினும் வியப்பாய்        மண்ணகத் துறையு மெழுவகைப் பருவ              மடந்தைய ரணிந்திடு மணியாய்க்        கண்ணினுக் கடங்கா தழகினைச் சுமந்த               கனியுரு வெடுத்தகாட் சியதாய்ப்        பெண்ணலங் கனிந்து நலனெழில் பிறங்கப்               பெருநிலத் தெழுந்துநின் றனளே.    2.9.17  716        மங்குலிற் பெருகி விடத்தினுங் கருகி              வரியற லினுமினு மினுத்துத்        தங்கிய யிதழித் திரளினுந் திரண்டு                சைவலத் தொடரினுந் தழைத்துக்        கொங்குறக் குழன்று நெறித்துவார்த் தொழுகிக்                குவலயத் திளைஞர்கண் வழுக்க        வெங்கணன் னயினார் முன்னைநா ளழைத்த             விருளினு மிருண்டமைக் குழலாள்.   2.9.18  717        கீற்றிளம் பிறையுங் கணிச்சியின் வளைவுங்                கிளர்ந்தசெவ் வகத்தின்மென் மலருந்    தோற்றிடத் தோற்றி விளங்குநன் மலருந்  தோற்றிடத்            தோற்றி விளங்குநன் னுதலாள்   சுடருமுள் வாரணத் தலகு    மாற்றருந் தனுசுங் கருங்கொடி யெதிர்வு          மாற்றிமைக் கட்கடற் கரையின் மேற்றிகழ் கரிய பவளமென் கொழுந்தாய்           விளங்கிய செழும்புரு வத்தாள்.      2.9.19  718        மடற்குழை கிழித்துத் தடக்குழல் குழைத்து           வரியளி யினச்சிறைப் படுத்திக்        கடற்குளந் தேறா தலைதரச் செய்து              கணையயில் கடைபடக் கறுவி        விடத்தினை யரவப் படத்திடை படுத்தி               மீனினம் பயப்படத் தாழ்த்தித்        திடக்கதிர் வடிவா ளெனக்கொலை பழகிச்               செவந்தரி படர்ந்தமை விழியாள்.    2.9.20  719        வள்ளையை வாட்டி யூசலை யசைத்து            மண்ணெழி லாடவ ருயிரைக்         கொள்ளைகொண் டுடலங் குழைப்பதற் கன்றோ            குழையெனும் பெயரிடுங் குழையா      ளெள்ளையுஞ் சிறந்த குமிழையும் வாசத்              தினியசண் பகமலர் தனையும்        விள்ளருங் கானத் திடையலர் படுத்தி              விலங்கிட விலங்கிய குமிழாள்.      2.9.21  720        வெண்னிலாத் தரள நகைநிரை பொதிந்து            விரிந்தசெம் பவளமோ விலவோ        வண்ணவாய்ச் செழுஞ்சே தாம்பலின் மலரோ            வடிவுறு தொண்டையங் கனியோ        வெண்ணிநோக் கினருக் குவமையி னடங்கா             தெழில்குடி யிருந்தமு தொழுகிப்        பண்ணெலாஞ் சுவற்றி யாடவ ரிருகட்             பார்வையிற் செவந்தமெல் லிதழாள்.  2.9.22  721        முல்லையு முருந்து நிரைத்தன போன்று             முத்தெனத் திகழ்ந்தற நெருங்கி        மெல்லெனச் செவந்த மணியினிற் பிரித்து           விளக்கியொப் பித்துவைத் தனபோல்        வில்லிடக் கவின்கொண் டிருபுறத் தொழுங்கும்            விரிந்தபூங் காவிகள் படர்ந்து        சொல்லரு மனத்தா டவர்மய லிருளைத்             துணித்திட நகைக்குமென் னகையாள்.         2.9.23  722        பாலென வௌிறாக் கனியென வழியாப்             பசுமடற் றேனெனச் சிதறா        வேலவார் குழலார் செழுங்கரத் தேந்து              மிளங்கிளி மொழியெனக் குழறா        வேலைவா ழமுதம் பிறந்தென வுலகம்             விளங்கிடப் பொன்மழை பொழியச்        சாலவு மிறந்த தருவினந் தழைப்பத்            தரவரு மினியமென் மொழியாள்.    2.9.24  723        வெய்யவ னலர்த்த விகசிதம் பொருந்தி            விரிநறைக் கமலமென் மலரிற்        செய்யவ ளிருப்ப தெனவெழில் சிறந்து              செழுங்களைக் கதிர்கள்கான் றொழுக        வையக மதிப்பத் திமஷ்கிறை யுரைத்த              வழிமுறை முகம்மதங் கழைத்த        துய்யவெண் மதிய நிகரென வுலகிற்           சொலும்படிச் சிறந்தமா முகத்தாள்.    2.9.25  724        திரளினின் மணியாய் முரல்வினின் வளையாய்ச்           செவ்விநெய்ப் பினிற்கமு கெனலாய்        விரிகதிர் மணிப்பூண் டாங்குமென் கழுத்தாள்               வேயினைக் கரும்பைமெல் லணையச்        சருவிடப் பசந்து திரண்டுமென் மையவாய்த்              தழைத்தெழில் பிறங்கிய தோளாள்        வரிவளை சுமந்தி யாழினும் வியந்து              மயிர்நிரைந் தொளிருமுன் கையினாள்.     2.9.26  725        குலிகமார்ந் தனபோ லரக்கினுஞ் சிவந்த             கொழுமடற் காந்தளங் கரத்தாள்        மலிசினைக் கௌிற்றின் வனப்பினும் வனப்பாய்            மணியணி சுமந்தமெல் விரலாள்        பொலிவுறச் சிவந்தீந் திலையெனக் கிளர்ந்து              புனக்கிளி நாசியின் வடிவாய்        நலிவிலா திளைத்த வயிரவொண் கதிராய்            நலங்கிடந் திலங்கிய வுகிராள்.     2.9.27  726        தடித்தடி பரந்திட் டெழுந்தபூ ரித்துத்              தளதளத் தொன்றொடொன் றமையா        தடர்த்திமை யாத கறுத்தகண் ணதனா          லருந்தவத் தவருயிர் குடித்து        வடத்தினு ளடங்கா திணைத்தகச் சறுத்து            மதகரிக் கோட்டினுங் கதித்துப்        படத்தினும் பிறங்குஞ் சுணங்கணி படர்ந்த           பருமிதத் துணைக்கன தனத்தாள்.     2.9.28  727        பரிமளச் சிமிழோ குலிகச்செப் பினமோ            பசுமதுக் கலசமோ வமிர்தம்        பெருகிய குடமோ காமநீ ருறைந்த             பேரிளங் குரும்பையோ கதிரின்        முருகுகொப் பளிக்கும் வனசமென் முகையோ            முழுமணி பதித்தமென் முடியோ        கரையிலா வழகா றொழுகிய வரையோ             கவலுதற் கரிதெனுந் தனத்தாள்.       2.9.29  728        தனமெனு மிருகோட் டத்தியோ ராலிற்           றளைபடப் பிணித்தசங் கிலியோ        மனநிலை கவருங் கடிதட வரவின்             வாலணி கிடந்ததோ வலது        சினவுவிற் காமன் மலைக்குந்தன் மனைக்குஞ்           சேர்த்திய மயநடு நூலோ        வினனுட னழகு நிறைகுடி யிருந்த            விவள்வயி றணிமயி ரொழுங்கே.     2.9.30  729        பெருவரை யிடத்தி னடியுறைந் திலங்கும்           பேரெழிற் சுமந்தபொற் கொடியோ        விரிகதிர் மணிமே கலைநடுக் கோத்து            விளங்கிட நுடங்குமெல் லிழையோ        குருமுகம் மதுநன் மொழிவழி யடங்காக்          குபிர்க்குலந் தேய்ந்தெனத் தேய்ந்து        தெரிவரி தெனலா யுவமையிற் பொருவாச்           சேயிழை மடந்தைசிற் றிடையே.     2.9.31  730        கதிரொளி வழுக்கி னரம்பையைப் பழித்துக்            கவினுறுந் திரட்சியிற் கதத்த        மதமலைக் கரத்தின் வனப்பினை யழித்து           மாறரு மிருதுமென் மையினி        லிதமுறச் சிவந்த விலவினைக் கடைந்திட்           டிணையடி யணையெனப் படுத்திப்        புதுமையின் விளங்கித் தவத்துறை யவரும்          புகழ்ந்திடச் சிறந்தபொற் குறங்காள்.     2.9.32  731        அணிமுகட் டலவன் றனைமுகந் தடுத்த             வரிவரிச் சினைவராற் போன்று        மணியினிற் செறித்த தூணியும் பொருவா              வடிவதாய் வெற்றிமன் னவர்முன்        றணிவிலா திசைக்குங் காளமும் பொருவாத்            தன்மைய வாகிமென் மையவாய்ப்        பணிபல சுமந்து சிறுமயிர் நெருங்காப்           பண்புறு மிணைக்கணைக் காலாள்.         2.9.33  732        நிறைதரு தராசின் வடிவறும் பரடாள்             நிறைமணிப் பந்தெனுங் குதியாள்        பொறையொடுங் கமடத் தினம்வனம் புகுந்து           பொருவறா தைந்தையு மொடுக்கி        மறைபடத் தவஞ்செய் திணைபடற் கரிதான்            மதித்திடற் குறும்புறந் தாளாள்        கறைதரா மணியின் குலமென விரல்கள்            கவின்கொளச் சிவந்தமென் பதத்தாள்.          2.9.34  733        வனமயிற் சாயற் குலமென வெழுந்து          மரைமல ரிதழின்மேற் குலவு        மனமென நடந்து நபிமுகம் மதுத          மடிமலர்ப் பதத்தினி லிறைஞ்சி        யினியன புகழ்ந்து பலரதி சயிப்ப            வினமுகிற் கருங்குழ னெகிழப்        புனைமணி பிறழ மின்னென நுடங்கிப்            புதுமையிற் றோன்றநின் றனளால்.         2.9.35       தசைக் கட்டியைப் பெண்ணுருவமைத்த படலம் முற்றிற்று.  ஆகப் படலம் 9க்குத் திருவிருத்தம்... 733  உள்ளுறை அட்டவணைக்குத் திரும்ப   2.10    ஹபீபு ராஜா வரிசை வரவிடுத்த படலம் (734 - 774)   734 பூங்கொடி யெனமுன நின்ற பூவையைத்        தேங்கம ழமுதவாய் திறந்து நந்நபி        வாங்குதெண் டிரைத்தடக் திமஷ்கு மன்னவன்        பாங்கினி லுறைகெனப் பரிவிற் கூறினார்.    2.10.1  735        வரிவிழிச் சிறுநுதன் மடந்தை நன்னெறிக்        குருவிடம் விடுத்தெழில் குலவச் சென்றணி        விரிகதி ரிலங்கிலை வேற்கை மன்னவன்        றிருவடி கருங்குழற் சென்னி சேர்த்தினான்.          2.10.2  736        தெண்டனிட் டெழுந்தபொன் மயிலைச் சீர்பெறக்        கண்டன னுவகையங் கடற்கு ளாயினன்        விண்டலத் தினிலாப் பதவி வெற்றியைக்        கொண்டன னெனமனக் குறைவு நீக்கினான்.    2.10.3  737        தெரிவைபின் வரத்திமஷ் கிறைவர் செவ்விய        குருசினந் நபிகொழுங் கமல மெல்லடி        பரவிநற் புகழ்சில பகர்ந்து வாக்கொடும்        வரிசையி னெறிக்கலி மாவை யோதினார்.              2.10.4  738        அரசரு மமைச்சருந் திமஷ்கி னாதிபர்        பரிகரி வீரரும் படைக்கு ழாங்களுந்        தெரிவையின் றொகுதியுஞ் சிறந்த நந்நபிக்        குரிமையி னொடுங்கலி மாவை யோதினார்.   2.10.5  739        ஈனமொன் றில்லதோ ரிறைவ னாகிய        தானவன் றனையுளத் திருத்தித் தக்கதோர்        வானவர் புகழ்முகம் மதுவை வாழ்த்திநற்        றேனெனுங் கடற்பெருந் தீனி லாயினார்.     2.10.6  740        மறைமுறை யொடுந்தின வணக்க நீங்கிலா        திறைவனைக் தொழுதிசு லாத்தி னேர்வழி        குறைவறப் படித்தருங் குபிரை நீக்கியே        முறைதவ றாப்பெரு முசுலி மாயினார்.          2.10.7  741        மானகர் திமஷ்குமன் னவருந் தம்பெருஞ்        சேனையு முகம்மதின் றிருமு னாகிச்செங்        கான்மல ரடியிணை யிறைஞ்சிக் கைகொடுத்        தானநல் லறிவராய்ப் புறப்பட் டாரரோ.         2.10.8  742        நபியெனு முகம்மதை வாழ்த்தி நன்னெறிப்        புவியெனு நகரினோர் புறத்தி னீங்கிநின்        றபுஜகில் தனையழைத் தரசர் நாயகர்        கவினுறும் பலமொழி யெடுத்துக் காட்டினார்.      2.10.9  743        மந்திர மறைமுகம் மதுவை வாக்கினிற்         சிந்தையி லிகழ்ந்தவர் நரகஞ் சேர்குவ        ரந்தமி னாயகன் றூத ராமெனப்        புந்தியிற் புகழ்வர்பொன் னுலகம் போதுவார்.       2.10.10  744        மலையென நிமிர்திமிள் திமஷ்கு மன்னவர்        நிலைகுலை மனத்தபூ ஜகில்த னெஞ்சினிற்        கலைமறை தௌிவினுங் கார ணத்தினும்        பலதர முரைத்துத்தம் பதியை நோக்கினார்.     2.10.11  745        மதகரி யிருபுற னெருங்க மாப்படை        கதழ்வொடுங் கதியொடுங் கனைத்து முன்செலப்        பதலையு முரசமும் பம்பக் கானக        நதிகளுங் கடந்தய னடந்து போயினார்.       2.10.12  746        கரித்திர ளொலித்தகம் பலையுங் காவளர்        பரித்திர ளொலித்தகம் பலையும் பண்முர        சிரைத்துந் தீன்கலி மாவை யின்புற        வுரைத்திடுந் தொனிக்கட லுடைத்துக் காட்டுமால்.         2.10.13  747        கனியினுந் தேனினுங் காய்ந்த பாகினு        மினியன புதுமறை யியற்று நாவினர்        நனிபல சூழ்வர நகரை நண்ணினார்        பனிவரை யினும்புகழ் பரித்த பான்மையார்.     2.10.14  748        விண்ணுறை கொடிமதிள் திமஷ்கு மேவிய        வண்ணலும் பதிமுதி யவருக் கன்பொடு        பண்ணருந் தீன்மொழி பயிற்றி நன்னெறி        யெண்ணிலை பெறவிசு லாத்தி லாக்கினார்.     2.10.15  749        தீன்முறை நடத்திய திமஷ்கு மன்னவர்        மான்மதங் கமழ்ந்தமெய் நபிக்கு மாசிலாப்        பான்மதிக் கலைகலை பணிபொன் பட்டிவை        கூன்வெரிந் தொறுவினிற் கொடுத்த னுப்பினார்.     2.10.16  750        நிதிமணி பணிபல நிறைந்த வொட்டகப்        பொதிபதிற் றொடுபரற் புடவி நீந்திவான்        மதிநடந் துலவிய மக்க மாகிய        பதியினுக் கடுத்தொரு பாலுற் றாரவர்.         2.10.17  751        அருமறை நபிமுகம் மதுவுள் ளன்புறக்        குருமணி யொடுநிதி திமஷ்கிற் கொற்றவர்        வரவிடுத் தனரென வழங்கும் வாசகந்        தெரிதர அபூஜகில் செவியிற் சார்ந்ததே.     2.10.18  752        மடித்தசிந் தையினெழுந் தேகி மன்னவன்        கொடுத்தனுப் பியநிதிக் குவையும் பண்டமும்        விடுத்ததிங் கெமக்கென வெகுண்டு வெஞ்சொலாற்        றடுத்தடுத் தனனபூ ஜகிலென் பானரோ.                  2.10.19  753        ஹபீபா சனுப்பிய கனக மியாவையு        மபுஜகில் தடுத்தன னென்ன வாதிநூற்        புவியினில் விளக்கிநற் புகழ்ந டாத்திய        நபிதிரு முனஞ்சிலர் நவின்றிட் டாரரோ.            2.10.20  754                           வேறு  உரைவி ளக்கிட முகம்மதுந் தோழர்க ளுடனும்     விரைவி னேகிப்பொன் றடுத்தவ ரெவரென வினவத்     தரையி லியானல திலையென வபூஜகில் சாற்ற     வருள்கி டந்தகட் கடைசிவப் புண்டவப் போதில்.   2.10.21  755     உனக்கு வந்தது மோங்கிய தீன்முகம் மதுசீர்     தனக்கு வந்ததுங் கொணர்ந்தவர் சொல்குவர் சரதஞ்     சினக்க வந்திவண் மறிப்பது தகுவதோ செலுநின்     மனைக்கெ னச்சிலர் கூறலு மனத்திடைக் கொதித்தான்.    2.10.22  756     மட்டு வார்பொழிற் றிமஷ்குமன் னவர்வர விடுத்த     பெட்ட கத்தையும் பொன்னையும் பிணக்கறக் கரியாய்ப்     பட்ட றத்தௌிந் துமக்கெமக் கெனப்பல ரறிய     வொட்டை வாய்திறந் துரைக்குமென் றபூஜகி லுரைத்தான்.    2.10.23  757     உரைத்த வாய்மையிங் கெமக்கியை வதுபடி றுளத்தோய்     விரித்துக் கேட்டரு ளென்றன ரபூஜகில் விரைவி      னிருத்தி யிப்பொரு ணாளையிவ் வூரவ ரறியப்     பரித்த வொட்டகங் கரிபகர்ந் திடுமெனப் பகர்ந்தான்.    2.10.24  758     நன்று நன்றெனத் தோழரு முகம்மது நபியும்     பொன்றி கழ்ந்தெழில் குலவிய மனையிடைப் புகுந்தார்     கன்று புன்மனத் தபூஜகில் கிளையுடன் கடிதிற்     சென்று வெண்மலர் செறிதரு மாலயஞ் சேர்ந்தான்.    2.10.25  759     ஆல யம்புகுந் தழியுரு வெடுத்தபுத் ததற்குச்     சால மென்மலர்த் தொடையொடும் பலபணி தரித்துக்     கோல மார்ந்தெழத் தீபமுந் தூபமுங் கொடுத்துத்     தால மீதினிற் சிரம்பட விருகரந் தாழ்த்தான்.   2.10.26  760     விழுந்து தெண்டனிட் டெழுந்திரு கரம்விரித் தேந்திப்     பொழிந்த நீர்விழி தரவிரந் தேத்திய புகழான்     மொழிந்து வல்வினை தொடுத்திடு முகம்மதின் வாய்மை     யழிந்தென் சொற்பழு தறவர மருள்கவென் றறைந்தான்.   2.10.27  761     மரைத்த டந்திகழ் திமஷ்கிறை வரவிடு நிதியந்     தரைத்த லம்புகழ்ந் திடவபூ ஜகில்தனக் கெனவே     நுரைத்துத் தூங்கித ழொட்டைவாய் திறந்தெனை நோக்கி     யுரைத்த ளித்திட வேண்டுமென் பதுமெடுத் துரைத்தான்.     2.10.28  762     எதிரி னின்றுதன் றேவதை தனைப்புகழ்ந் தேத்திக்     கதிர்கொள் பொன்முடிக் கோயிலின் வாயிலைக் கடந்த     சதியன் றன்முக நோக்குத றவறெனச் சிவந்து     கொதிகொ தித்தழன் றருக்கன்மேற் கடலிடைக் குதித்தான்.    2.10.29  763     அற்றை நாளகன் றிடமறு தினத்தபூ ஜகில்தன்     சுற்ற மோடடைந் தான்றுணைத் தோழர்க ளோடும்     வெற்றி நன்னெறி முகம்மதும் விரைவினி லேகிக்     கொற்ற மன்வர விடுத்தவ ரிடத்தினிற் கூண்டார்.     2.10.30  764     ஒட்டை வாய்திறந் துரைப்பதற் கெவர்முன முரைப்ப     திட்ட மாயுரை யெனவபூ ஜகிலுட னியம்பக்     கட்டு ரைப்படிக் கரியினை யெவர்களுங் களிப்ப     விட்டு ரைத்திடென் றுரைப்பதி யானென விரித்தான்.         2.10.31  765     நன்று கூறுமு னென்றலு மபூஜகில் நடந்து     சென்று பூம்பொழி லொட்டகை யனைத்தையுந் திரட்டி     நின்று நீவிர்கள் சுமந்திவ ணிறக்கிய நிதியம்     வென்றி மன்னவ னெவர்க்கனுப் பியதென விரித்தான்.     2.10.32  766     கேட்ட பூஜகில் நிற்பவொட் டகக்கிளை பதிற்றும்     நாட்டி வைத்திடுஞ் சிலையென நவின்றில மறுகி     மீட்டுங் கேட்டலு நவின்றில வீரமும் வலியும்     போட்டுக் கேட்டனன் பிற்றையும் புகன்றிசைத் திலவே.   2.10.33  767     பரித்த வொட்டகை பகர்ந்தில கரியெனப் பலரு     மிரைத்து மாமறை முகம்மதின் றிருமுகத் தெதிர்ந்து     பிரித்தி டாக்கரி யாய்ப்பெரு வாயினைப் பிளந்து     விரித்து ரைத்திட விளம்புமென் றெடுத்துரை விரித்தார்.  2.10.34  768     நிகர ரும்பதி முதியவர் நிகழ்த்திடும் வசன     முகம்ம தின்செவிப் புகுதலு மனமிக மகிழ்ந்து     மிகுவி தப்புது மைகடர வொட்டையை விளித்துப்     புகலு மென்றன ரபூஜகில் கெடுமனம் புழுங்க.      2.10.35  769     உரைத்த சொல்லுளந் தரித்திடக் கிடந்தவொட் டகங்க     ணிரைத்தெ ழுந்தற வளைநெடுங் கழுத்தினை நீட்டி     விரித்த வாலசைத் துவந்திரு விழிகளை விழித்துப்     பெருத்த வாய்திறந் தறபெனு மொழியினிற் பேசும்.      2.10.36  770     வரிசை நாயகன் றூதெனு முகம்மது நபியே     யரசர் கேசரி ஹபீபெனுந் திமஷ்கினுக் கரச     ரிரசி தம்பணி மணிதம னியமிவை யனைத்தும்     பரிச னத்தொடு நுமக்கனுப் பினரெனப் பகர்ந்த.     2.10.37  771     உரைத ராவிலங் கினங்கரி யுரைத்ததென் றுரவோர்     தெரித ராப்பெரும் புதுமைகொ லெனச்சிர மசைத்து     விரித ராநிறை பெருங்கடன் மேதினி யனைத்தும்     புரித ராதிப ரிவரெனப் புகழ்ந்தயல் போனார்.      2.10.38  772     மருந்தி லாப்பெரும் பிணிவளைத் தெனமதி மயங்கிக்     கரிந்து மாமுகம் வாய்வெளுத் தறத்தலை கவிழ்ந்து     திருந்தி லாமனத் தொடுஞ்சினத் தொடுஞ்செய லழிந்து     பொருந்தி லாதுதன் கிளையொடு மபூஜகில் போனான்.     2.10.39  773     கன்ன லஞ்சுவை தீனிலை நிறுத்திய ஹபீபு     மன்னர் மன்னவர் வரவிடு நிதியமு மணியு     நன்ன யம்பெறுந் தோழர்கள் சூழ்வர நயினார்     தந்ந கத்தினிற் செறித்தனர் செழும்புகழ் தழைப்ப.      2.10.40  774     மல்ல லம்புவி யிடத்தினில் தீனெறி வழுவா     தில்ல றத்தொடு முதிர்மறை யவரிர வலர்க     ளல்ல ளற்றிடப் பெருநிதி யெடுத்தினி தருளிப்     பல்ல ரும்புகழ் தரநபி யிருந்தனர் பரிவின்.        2.10.41       ஹபீபு ராஜா வரிசை வரவிடுத்த படலம் முற்றிற்று.   ஆகப் படலம் 10க்குத் திருவிருத்தம்...774  உள்ளுறை அட்டவணைக்குத் திரும்ப    2.11   ஈமான் கொண்டவர்கள் ஹபஷா ராச்சியத்துக்குப் போந்த படலம் (775- 811)   775   மாசி லானருள் பெருகிய மக்கமா நகரி       லாசி லாநபி தீனினை நிறுத்துமந் நாளிற்       பாச மற்றவ னபூஜகில் கிளைபல பகுப்பாய்ப்       பூச லிட்டனர் பெரும்பழி நடுநிலை புகுந்தே.        2.11.1  776       சிகையி னீண்முடி குயிற்றிவெண் கதைநடுத் தீற்றி       நகைநி லாத்தரு மேனிலை மக்கமா நகரின்       மிகைம னத்தொடு காபிர்க டினந்தொறும் விளைக்கும்       பகையி னோடரும் பஞ்சமு முடன்பரந் ததுவே.       2.11.2  777       வெறுத்த காலமுங் காபிர்க டொடுத்தவல் வினையு       மறுத்தி லாமையும் பீஸபீ லாற்களை மாய்த்து       நிறுத்துந் தீனென வேவலு மில்லையா னிதமும்       பொருத்தி ருப்பதெவ் வழியென வகத்திடைப் பொறுத்த.     2.11.3  778       சொலத்த காப்பெரும் பகைதொடுத் தினத்தொடுஞ் சூழ்ந்து       குலத்தி னும்பிரித் தறநெறி தீனிலைக் குரியோ       ரிலத்தி னும்வரப் பொருந்திலா நமரினா லினியிந்       நிலத்தி ருப்பது பழுதென மனத்திடை நினைத்தே.      2.11.4  779       மறுவி லாதநன் னெறிமறை தேருது மானை       யறிவி னாய்ந்தகு மதுதனித் தழைத்தரு கிருத்திப்       பிறவு முற்றதும் வருவது நிகழ்வதும் பேசி       யுறையு மிப்பதி பெரும்பகைக் காவன வுரைத்தார்.   2.11.5  780       உற்ற நும்மனத் துடன்பட வுறைபவ ருடனும்       வெற்றி மன்னஜா சிய்யுறை திருநகர் மேவிக்       குற்ற மின்றியங் குறைவது கருத்தெனக் குறிப்ப       மற்று வேறுரை யாதுது மானுஞ்சம் மதித்தார்.   2.11.6  781       ஷரகி றங்கிநன் னபியெனும் பெரும்பெயர் தரித்த       வருட மைந்தென வரவரு  மிறஜபு மாதந்       தரும நேருது மானொடு றுக்கையா தமையு       மிருளும் போதனுப் பினர்ஹப ஷாவெனுந் தேயம்.   2.11.7  782       திருத்துந் திண்புய நபிதிரு மகளுடன் சிறப்ப       விரிந்த பூங்குழன் மடந்தையர் மூவரும் வியப்பப்       பொருந்துந் தீனவர் பதின்மரும் புகழுது மானும்       பிரிந்தி டாதுசென் றந்தநா டடைந்ததற் பின்னர்.         2.11.8  783       சந்த னந்திகழ் புயவபித் தாலிபு தவத்தால்       வந்த ஜஃபறு மவருடன் மைந்தர்கள் சிலரு       நந்து வெண்டர ளந்திகழ் நதிஹப ஷாபாற்       பிந்தி டாதொரு முறைமறை தனித்தனுப் பினரே.      2.11.9  784       அன்ன மன்னமென் னடையினர் சிறுவர்க ளல்லான்       மன்னு மாடவ ரெண்ணொரு பஃதிரு வருமாய்ப்       பொன்னு லாஹப ஷாவள நாடணி புரத்தி       லின்ன லில்லெனச் சேர்ந்தவன் மகிழ்வொடு மிருந்தார்.    2.11.10  785       உறைந்த மாந்தருக் கபஷிய ரசெனு முரவோர       னிறைந்த நன்கலை யொடும்பல வரிசையு நிதியுங்       குறைந்தி டாதெடுத் தருளிநன் மொழிபல கொடுத்துச்       சிறந்த தன்முத லினத்தினு மினத்தராய்ச் செய்தார்.     2.11.11  786       விதித்த தீனிலைக் குரியரை ஹபஷியர் வேந்தன்       மதித்து நன்கொடு முயர்த்தின னெனும்வர லாற்றைக்       கொதித்த சிந்தைய னபூஜகில் குழுவொடுங் கேட்டுக்       கதித்த சூழ்ச்சியின் வேறொரு வினைகரு தினனே.     2.11.12  787       வில்லு மிழ்ந்தசெம் மணித்தொடை திரண்டவெண் டரளம்       பல்ல வம்பொரு வாத்தம னியத்துகில் பலவுஞ்       சொல்ல ரும்மிர தச்சுவை யொட்டகச் சுமையா       மல்லு றும்புயன் கரத்தின்முத் திரையொடும் வைத்தான்.     2.11.13  788       ஓதிக் கேட்டறிந் தொழுகிமுக் காலமு முணர்ந்த       மூத றிஞரி லிருவரை யழைத்துமுன் னிருத்தி       யாத ரத்தொடு சேர்த்தநல் வரிசையு மளித்துக்       கோத றத்தௌிந் தொழுதுபத் திரத்தையுங் கொடுத்தான்.  2.11.14  789       கொடுத்து நன்மொழி கொடுத்துந ஜாசிய்யாங் கோவுக்       கடுத்து நின்றளித் திடும்வரி சைகளிவை யவன்சொற்       படுத்தி டாமதி மந்திரர்க் கிவையெனப் பகுத்து       விடுத்த னன்பெரு வஞ்சமும் படிறும் விடாதான்.      2.11.15  790       அறும னத்தின னபூஜகில் கொடுத்தவை யனைத்து       மெறுழின் மிக்குய ரொட்டக மீதினி லேற்றித்       தறுகி லாதெழுந் திருவரு மரிதினிற் சார்ந்தார்       நறவு யிர்த்ததண் டலைதிகழ் ஹபஷிநன் னாட்டில்.         2.11.16  791       சென்ற தூதுவர் வரிசைக ளனைத்தையுந் திருந்தக்       குன்றெ னத்திரள் புயனஜா சியின்முனங் குவித்து       முன்றி லிற்றனித் தெழுதிய முடங்கலை யெடுத்து       நின்று நீட்டினர் நிருபர்க ணெருங்கிய சபையில்.     2.11.17  792       வரைந்த பத்திரப் பாசுர மக்கமா நகரி       லிருந்த ஹாஷிமா குலத்தொரு வன்றலை யெடுத்து       விரிந்த மந்திர வஞ்சக மாயங்கள் விளத்துத்       தெரிந்த வேதமுஞ் சமயமு நிலைகெடச் சிதைத்தும்.     2.11.18  793       குடிபொ ருந்திலா திந்நகர்க் குலம்பழு தாக்கிப்       படிப குத்திடக் கொலையொடு பாதகம் விளைத்து       முடிவி லாப்பெருந் தேவத மாலய முழுது       மடிய றுத்திடத் துணிந்தனன் முகம்மதென் பவனே.     2.11.19  794       அங்க வன்மொழிக் கொழுகின நவனினுங் கொடியோர்       பொங்கு மவ்வுழை புகுந்தனர் ஹபஷிமா புரத்தைப்       பங்க மாக்கமு னவர்களைத் தண்டனைப் படுத்தி       யெங்கி ருக்கினு மிருக்கொணா தகற்றிடு மெனவே.     2.11.20  795       இன்ன வாசக மனைத்தினுங் கேட்டவ ரெவருந்       துன்ன லார்கொலோ சிட்டரோ வெனச்சிரந் தூக்கிப்       பன்னு வாரதின் மந்திரர் பகைத்தவா சகத்தாற்       சொன்ன வாற்றினின் முடிப்பது துணிவெனத் துணிந்தார்.    2.11.21  796       அரசர் நாயகர் ஹபஷிந ஜாசியா மரசன்       பரிச னத்தவர் மொழியினும் மறிவினும் பார்த்தே       யுரைச மர்ப்பக முகம்மதின் வழியினுக் குரிய       வரிசை செய்திவ ணிருத்தலே கடனென வகுத்தான்.     2.11.22  797       மலைம னத்தபூ ஜகிலனுப் பியவெகு மானத்       தலைவ ரைத்தன திரும்பதி யிடையினிற் சாராக்       குலனு டனுமர் பதிக்கடைந் திடுமெனக் குறித்து       விலகி யங்கவர் கொண்ர்ந்தபல் பொருளையும் வெறுத்தான்.     2.11.23  798       சதும றைப்பொருண் முகம்மதின் வழியவர் தமைநல்       லிதம னத்தொடு மனுசரித் தபூஜகி லிடத்திற்       புதிய ரைப்புறம் போக்கின னெனுமொழிப் புகழை       மதுகை வேந்தபித் தாலிபு கேட்டுள மகிழ்ந்தார்.     2.11.24  799       வணக்க வாசகத் தொடும்ஹப சரசனை வாழ்த்தி       யிணக்கி நற்பொருள் பெறப்பல பயித்தெடுத் தெழுதி       யுணக்கும் புன்மனத் தபூஜகி லெழுதிய வோலைப்       பிணக்க றுத்தபித் தாலிபு கொடுத்தனுப் பினரால்.    2.11.25  800       புதிய நற்பொருள் பெறத்தெரி கவிதையின் புகழான்       மதுர வாசக மெழுதிய துணர்ந்துள மகிழ்ந்து       துதிசெ யுங்கலி மாநெறிப் படுமறைத் தூயோர்க்       கதிவி தப்பல வரிசைசெய் தபஷா சிருந்தார்.     2.11.26  801       அந்த நாளையின் மக்கமா நகரவ ரெவரும்       வந்து நற்கலி மாவுரைத் தனரெனும் வசனம்       புந்தி கூர்தரக் கேட்டனர் சிலரதிற் பொருவாச்       சிந்தை யாயினர் நகர்க்கெனத் திரும்பினர் சிலரே.   2.11.27  802       படைக்கை வேந்துது மானுடன் மனைவியும் பலருந்       தொடைக்கி ணங்கிய புயத்தவர் சூழ்வர நெறியி       னடக்க முன்மொழி பழுதென நவிறர நடுங்கி       யடைக்க லத்தினுங் கரவினும் பதியைவந் தடைந்தார்.    2.11.28  803       புதிதின் மூவொரு பதின்மரு மூவரும் புறத்திற்       சதிய றத்தினி யவரவர் சார்பினிற் சார்ந்தா       ரதில பூசல்மா வென்பவ ரறிவினி லுயர்ந்த       மதியின் மிக்கபித் தாலிபை யடுத்துவந் திருந்தார்.    2.11.29  804       சினத்து வன்கொலைக் காபிர்க டிரண்டிகல் செகுக்கு       மனத்தின் மிக்கபித் தாலிபு மதிமுக நோக்கி       யினத்தி னைத்தவிர்த் தபூசல்மா வென்பவன் றனைநும்       மனைத்த லத்தில்வைத் திருப்பது பழுதென வகுத்தார். 2.11.30  805       பொய்த்த மாமறை முகம்மதை மனையிடைப் புகுத்தி       வைத்தி ருந்தனை யபூசல்மா தனையுநும் மனைக்கு       ளெய்த்து வைத்திருப் பதுபழு தெனவிக லிடராய்       மொய்த்த டர்ந்தன ரபூஜகி லொடுமுரண் மதத்தார். 2.11.31  806       எடுக்கும் வாளயில் படைக்கலம் பலகரத் தேந்தித்       தொடுக்குங் பூசலிட் டடலபித் தாலிபைத் துரத்தி       விடுக்கு மென்பது மனையுட னகரையும் வெறுப்பக்       கெடுக்கு மென்பது மபூலகு பெனுமவன் கேட்டான்.  2.11.32  807       எனக்கு முன்னவன் றனையிடர் விளைத்திட லெனது       மனக்கு றைப்பட ரிவைதவிர்த் திடீரெனின் மதியை       நினைக்கு முன்பகி ரகுமது நெறிநிலை நிறுவிக்       கனக்க வைத்தலியா னலதிலை யெனக்கழ றினனால்.    2.11.33  808       மோதும் வாய்மையி னபூலகு பெனுமவன் முரணி       யோதும் வாசகங் குபிரவ ருளங்களை யுருவிப்       போது கின்றதென் றடர்ந்துநின் றவர்பொறி கலங்கித்       தீத கற்றியங் கவரவர் மனைவயிற் சேர்ந்தார்.   2.11.34  809       கறைத விர்ந்திடா மனக்குறை ஷியங்குலக் காபி       ரறவு நொந்தகத் தடங்கின ரெனவற முதிர்ந்து       நிறையுந் தீனிலைக் குரியவர் மகிழ்ந்தநெஞ் சினராய்       மறைப டாமுகம் மதின்வழி வளர்த்திருந் தனரால்.   2.11.35  810       அரிய நாயகன் றூதுவா னவர்க்கிறை யணுகிக்       கிரியின் மீதுநின் றரும்பெயர் நபியெனக் கிளத்தும்       வருட மாறினின் மாறுகொண் டவர்மனங் கலையத்       தெருளு மேன்மையின் முகம்மதுஞ் சிறந்திருந் தனரால்.  2.11.36  811       பொருந்த மானிலத் துலவிய புகழுசை னயினா       ரருந்த வத்தினுட் பொருளென வருமபுல் காசிம்       விரிந்த மெய்நெறிச் சிந்தையி னடுவுற விளங்கி       யிருந்த மென்மலர்ப் பதமுகம் மதுமினி திருந்தார்.     2.11.37       ஈமான் கொண்டவர்கள் ஹபஷா ராச்சியத்துக்குப் போந்த படலம் முற்றிற்று.    ஆகப் படலம் 11க்குத் திருவிருத்தம்...811  உள்ளுறை அட்டவணைக்குத் திரும்ப    2.12    மானுக்குப் பிணை நின்ற படலம் (812 - 883 )   812  குயினிழல் பரப்பச் செவ்விக் கொழுந்தடை நறவஞ் சிந்தும்     வயிரவொண் வரையின் விம்மி வளர்ந்ததிண் புயத்து வள்ளல்     செயிரறு மறையின் றீஞ்சொற் செழுமழை பொழிந்து தீனின்     பயிர்வளந் தேறச் செய்து பரிவுட னிருக்கு நாளில்.     2.12.1  813     அரியினஞ் செறிந்த போன்ற அறபிகள் குழுவி னாப்ப     ணொருதனிச் சீய மொப்ப வுடையவன் றூதர் செல்வத்     திருநகர்ப் புறத்து நீங்கிச் செழுமுகின் முடியிற் றாங்கி     மருமலர் செறியுஞ் சோலை சூழ்ந்ததோர் வரையைச் சார்ந்தார்.     2.12.2  814     கொன்றையுங் குருந்துங் கார்க்கோற் குறிஞ்சியும் வேயுந் தற்றித்     துன்றிய நிழலு நன்னீர் சொரிதரு மிடமுஞ் செந்தேன்     மன்றலொண் மலரு நீங்கா வனந்திகழ் வரையின் கண் ண     சென்றன நெறிக்குங் காந்தி செவ்விமெய் முகம்ம தன்றே.   2.12.3  815     வனந்தரி விலங்கு மாய்த்து வன்றசை வகிர்ந்து வாரித்     தினந்தொறுங் கோலிற் கோலித் தீயிடை யமிழ்த்திக் காய்த்தித்     தனந்தனி யிருந்து நின்று தன்றசைக் பெருக்க லன்றி     யனந்தலிற் பொழுதும் வேறோ ரறிவென்ப தறிந்தி லானே.  2.12.4  816     காலினிற் கழலு நீண்ட கரியகா ளத்தின் வீக்கும்     பாலினில் வலையுங் கையிற் பருவரைத் தனுவுங் கூருங்     கோல்வெறி நணியுந் தோளிற் கூன்பிறை வாளு மென்மை     வாலுடைப் பறவை சேர்த்துங் கண்ணியு மருங்கிற் கொண்டோன். 2.12.5  817     குறுவெயர்ப் புதித்த மெய்யுங் கொழுந்தசை மணத்த வாயும்     பறிதலை விரிப்புங் கூர்ந்த படுகொலை விழியு மாக     வறபினி லறபி வேட னடவியிற் றொடர்ந்தோர் மானைக்     கறுவொடும் வலையிற் சேர்த்திக் கட்டிவைத் திருப்பக் கண்டார்.  2.12.6  818     குழைகுழைத் தெரியுஞ் செந்தேன் கொழுமலர்க் காவை நோக்கார்     பொழிமலை யருவி நோக்கார் புறத்துநன் னிழலை நோக்கார்     செழுமுகிற் கவிகை வள்ளல் செறிதரு மீந்தின் செங்காய்     மறையெனச் சொரிவ நோக்கார் மானையே நோக்கிச் சென்றார்.  2.12.7  819     அருளடை கிடந்த கண்ணு மழகொளிர் முகமுஞ் சோதி     சொரிநறை கமழ்ந்த மெய்யுஞ் சூன்முகிற் கவிகை யோடும்     வருவது தூயோன் றூதர் முகம்மது வென்னத் தேறிப்     பருவர லுழக்கு முள்ளத் தொடும்பிணை பகரு மன்றே.   2.12.8  820     நெடியவன் றூதர் வந்தார் வேடனா னிலத்தி னந்த     முடலுயிர்க் கிறுதி யில்லை யுழையினத் தோடுஞ் சேர்ந்து     கடிதினிற் கன்றுங் காண்போ மெனமுகம் மதுவைக் கண்ணா     னொடிவரை யிமைமூ டாம னோக்கியே கிடந்த தன்றே.    2.12.9  821     பொருப்பிடைத் துறுகற் சார்பிற் பொரியாரைத் தருவி னீழன்     மருப்புடைப் படலைத் திண்டோன் மன்னவ ருடனும் புக்கு     நெருப்பிடைத் தசைவா யார்ந்து நின்றவே டனையுஞ் செம்மான்     றிருப்புதற் கருங்கட் டுண்டு கிடப்பதுஞ் சிறப்பக் கண்டார்.    2.12.10  822     இடைநிலத் துருக்கி விட்ட விரசிதம் பரந்த தென்ன     மடிசுதை யமுதஞ் சிந்த வடிக்கணீர் பனிப்பத் தேங்கு     முடலகந் துருத்தி யொப்ப நெட்டுயிர்ப் புயிர்த்துக் காலிற்     றுடரொடுங் கிடப்பத் தூயோன் றூதுவ ரடுத்து நின்றார்.            2.12.11  823     கொடியடம் பிலையை மானும் குளம்பின்மேற் சுருக்கும் புள்ளிப்     பொடியுடற் பதைப்பும் வீங்கிப் புதையுநெட் டுயிர்ப்பு நோக்கி     நெடியவ னிறசூ லுல்லா நெஞ்சுநெக் குருகிக் கானின்     பிடிபடு மானின் றன்பாற் பேரருள் சுரப்ப நின்றார்.                        2.12.12  824     கதிர்விரி ஹபீபு நிற்பக் கானகத் தருக்க ளியாவும்     புதுமல ரலர்த்திச் செந்தேன் பொழிவமான் வருத்த நோக்கி     விதிர்சினைக் கரங்கள் சாய்த்து மென்றழைக் கூந்தல் சோர     மதியழிந் திரங்கிக் கண்ணீர் வடிப்பன போன்ற தன்றே.       2.12.13  825     குலத்தொடும் பறவை தத்தங் குடம்பையிற் புகுதன் மானை     நிலத்திடைக் கிடத்திக் கட்டி நின்றவேட் டுவனைக் கண்ணா     னலத்தொடுங் காண்ப தாகா தெனநடு நடுங்கி யுள்ள     முலைத்தறப் பெடையி னோடு மொளிப்பன போன்ற தன்றே.    2.12.14  826     ஏட்டலர் நறவ மாந்தி யிருஞ்சுரும் பிசைக்குந் தோற்றம்     வாட்டமின் முகம்ம திங்ஙன் வந்தனர் வருந்து மானை     மீட்டனர் வேட னீமான் விரும்பினன் பயங்க டீர்த்தார்     கூட்டுறைந் தொளித்தன் மாற்று மெனப்பல கூய போலும்.    2.12.15  827     நிறைவளஞ் சுரந்த கானி னின்றநந் நபியை நோக்கிக்     குறியவா லசைத்து நீண்ட கொழுங்கழுத் துயர்த்தி நீட்டி     மறைபடா மதியே வண்மை முகம்மதே யென்னப் போற்றித்     தறுகிடா தெவர்க்குங் கேட்பச் சலாமெடுத் துரைத்துக் கூறும்.    2.12.16  828     வல்லவ னுண்மைத் தூதே மன்னுமா நிலத்தின் மாந்த     ரல்லலை யகற்றி வேதத் தறநெறி பயிற்றிச் சொர்க்கத்     தில்லிடைப் புகுத்தப் பூவி னிடத்தினி லுதித்த கோவே     யொல்லையி னெனது சொற்கேட் டுவந்தரு ளளிக்க வேண்டும்.    2.12.17  829     என்னுயி ரெனநீங் காத வினமுமென் கலையுங் கன்றுந்     துன்னிடத் திரண்டு பைம்புற் றுறைதொறு மேய்ந்து நாளு     முன்னிய பசிக டீர்த்தோர் மிருகங்கட் குயிர்கொ டாமன்     மன்னிய மலையின் சார்பு மனப்பய மகற்றி வாழ்ந்தேம்.   2.12.18  830     இருநிலத் தாசைக் காயோ ரிளங்கன்றென் வயிற்று றாதான்     மருவிய கலையு நானும் வருத்தமுற் றிருக்குங் காலம்     பெருகுதீன் முகம்ம தேநும் பெயரினைப் போற்றல் செய்தே     னுருவமைந் திளஞ்சூன் முற்றி யுதரமும் வளர்ந்த தன்றே.      2.12.19  831     தனியனென் னுயிருங் காக்குங் கலையுயிர் தானு மொன்றா     யினிதினொன் றாய தென்ன விளங்கன்றொன் றீன்றே னின்ப     நனிகளி கடலி லாழ்ந்து நறுமலை யிடத்திற் சேர்ந்து     துனிபல வகற்றி னேன்முன் சூழ்வினை யறிகே லேனே.   2.12.20  832     உள்ளுயி ரனைய கன்று மொருத்தலு மியானு மோர்நாள்     வெள்ளமொத் தனைய மானி னினமோர் வெற்பின் சார்பி     னள்ளிலை யள்ளி வாய்கொண் டரும்பசி தடிந்து நீருண்     டெள்ளள வெனினு மச்ச மின்றிநின் றுலவு நேரம்.   2.12.21  833     அத்திசைக் கெதிரின் மேல்பா லடுத்தொரு குவட்டின் கண்ணே     மத்தகக் கரியு மாய்க்கும் வரிப்புலி முழக்க நீண்ட     குத்திரத் தசனித் தாக்கின் குவலய மதிரக் கேட்டுத்     தத்தியெத் திசையுந் திக்குந் தனித்தனிச் சிதறி னேமால்.   2.12.22  834     கூடிய தூறும் பாரிற் குளித்திடக் குதித்து வல்லே     யோடிய திசையி னொன்றை யொன்றுகாண் கிலதா யானும்     வாடிய மனத்தி னோடு மறியையு நோக்கா தாக்கை     யாடியிற் றுரும்பாய் வேறோ ரடவியி னடைந்திட் டேனால்.   2.12.23  835     அடவியி னடையுங் காலை யவ்வுழைக் கரந்திவ் வேடன்     றுடரிடும் வலையைச் சுற்றிச் சுருக்கிடப் புலிவாய்த் தப்பி     மிடலரி யுழையிற் சிக்கி மிடைந்தென மிடைந்து செவ்வி     யுடலுயிர் பதைப்பத் தேம்பி யுணர்வழிந் தொடுங்கா நின்றேன். 2.12.24  836     வலையிடத் துறைந்த தென்ன மகிழ்ந்தெழுந் தோடி வந்து     நிலைபெற வடுத்துச் சாய்த்து நின்றெனை நோக்கி யாகத்     துலைவுறும் பசிக்கின் றென்பா லுற்றனை யென்னக் கூறிச்     சிலகணை நிலத்திற் சேர்த்தித் தெரிந்தொரு பாசந்  தொட்டான்.  2.12.25  837     திருக்கற நாலு தாளுஞ் செவ்விதிற் கூட்டி யங்கை     வரிக்கயி றதனாற் சுற்றி மாறுகொண் டீழ்த்துக் கட்டிக்     சரிக்கர மென்ன நீண்ட கரத்தினாற் றாங்கி முன்னர்ச்     சுருக்கிய வலையை நீக்கித் தோளினி லெடுத்துக் கொண்டான்.  2.12.26  838     சுவைமுனைக் கோட்டுச் செவ்விக் கலையுட லுயிரு மீன்ற     நவியுட லுயிரு மோர்மா னுடன்கொண்டு நடப்ப தொத்துச்     சவிபுறந் தவழுங் கோட்டுச் சார்பிலிவ் வனத்தின் கண்ணே     சுவையறு மொழியா னென்னைச் சுமந்திவ ணிறக்கி வைத்தான்.   2.12.27  839     கட்டுடன் கிடந்து நெஞ்சிற் கவலையுள் ளழிந்து மாறா     நெட்டுயிர்ப் பெறிந்து சோர்ந்து நிலத்திடைக் கிடக்கு நேரம்     வட்டவெண் கவிகை வள்ளல் முகம்மது நபியே யும்மைத்      திட்டியிற் றெரியக் கண்டேன் றிடுக்கமுந் தீர்ந்த தன்றே.     2.12.28  840     எனவினை யுரைத்துப் பின்னு மெழினபி முகத்தை நோக்கி     மனநிலை வாக்கி னோடு முகம்மதே யென்னப் போற்றிப்     புனமுறை விலங்கின் சாதி யாயினுந் தமியேன் புன்சொற்     றனையருட் படுத்திக் கேட்பீ ரென்றுரை சாற்றிச் சாற்றும்.    2.12.29  841     இச்சிலை வேடன் கையி னிறத்தலை யுளத்தி லெண்ணி     யச்சமுற் றுரைப்ப தன்றிவ் வவனியிற் சீவ னியாவு     நிச்சய மிறத்த லல்லா லிருப்பவை நிலத்தி லுண்டோ     முச்சகம் விளங்குந் தீனின் முதன்மறை முறைமைச் சொல்லோய்.     2.12.30  842     கலையெனப் பிரிவி லாது கண்ணிமை காப்ப தென்ன     வலைவறக் காப்பச் சின்னா ளவனியிற் கலந்து வாழ்ந்தேன்     குலவிய மறியு மீன்றேன் குறித்தினி யிருப்ப தென்கொ     லிலைநுனிப் பனியி னாக்கை யிறத்தலே நலத்தன் மன்னோ.    2.12.32  843     அடவியிற் கிரியில் வீணி லவதியுற் றிறந்தி டாமல்     வடிவுடைக் குரிசி லேநும் மலர்ப்பதச் செவ்வி நோக்கிப்     படுபரற் கானில் வேடன் பசிப்பிணி தீர்ப்ப தாக      வுடலிறத் திடுத லெவ்வெவ் விறப்பினு முயர்ச்சி மேலோய்.     2.12.33  844     வரிப்புலி முழக்கங் கேட்டு மானினஞ் சிதறித் தத்தந்     தரிப்பிட மறியா தொன்றுக் கொன்றுடன் சாரா தெங்கு     முரைப்பரி தென்னப் போந்த தாலென தொருத்த றேடி     யிரைப்பறா நெடிக்கான் போய்ப்போ யிருந்ததோ விறந்த  தேயோ.    2.12.33  845     ஒல்லையி னோடி நீங்கா தொருத்தலின் றளவு மோந்து     புல்லினைக் கறியா நீரும் புசித்திடா திருந்து தேடி     யல்லலுற் றழுங்கிக் கண்ணி னருவிநீர் சொரிய வாடிப்     பல்லவ மெரியிற் புக்க தெனவுடல் பதைக்கு மன்றே.   2.12.34  846     பிடிபடு மிதற்கு முன்னே மூன்றுநாட் பிறந்து புல்லின்     கொடிநுனை மேய்ந்து நீருங் குடித்தறி யாது பாவி     மடிமுலை யிறங்கிப் பாலும் வழிந்தது குழவி சோர்ந்து     படிமிசை கிடந்தென் பாடு படுவதோ வறிகி லேனே.     2.12.35  847     கோட்டுடைக் கலையி னோடுங் கூடிற்றோ வலதோர் பாலின்     மீட்டதோ வினத்தைச் சேர்ந்து விம்மிநின் றேங்கிற் றோகான்     காட்டிடைப் புலிவாய்ப் பட்டுக் கழிந்ததோ வென்னைத் தேடி     வாட்டமுற் றலறி யோடி மறுகிற்றோ வறிகி லேனே.    2.12.36  848     தேங்கிய பசியால் வாடித் திரிந்ததோ விறந்த தோவென்     றேங்கிய வருத்த மல்லா லிவ்விட ரதனி லாவி     நீங்குமென் றுள்ளத் துள்ளே னெட்டுட லுடுப்பி னாவி     தாங்கிய தரும வேந்தே தவறன்று சாத மன்றே.    2.12.37  849     மன்னிய கலிமா வென்னும் வழிநிலை மாந்த ரியாரும்     பொன்னிலம் புகுதச் செய்யும் புண்ணியப் புகழின் மிக்கோய்     கொன்னிலைச் சிலைக்கை வேடன் கொடும்பசி தணிப்பே னென்றாட்     பின்னிய பிணிப்பு நீக்கிப் பிணையென விடுத்தல் வேண்டும்.   2.12.38  850     விடுத்திரேற் கலையைச் சேர்ந்து விழைவுறுங் கவலை தீரப்     படுத்தியென் னினத்துக் கோதிப் பறழினுக் கினிய தீம்பால்     கொடுத்தரும் பசியை மாற்றிக் குலத்தொடுஞ் சேர்த்து வல்லே     யடுத்தொரு கடிகைப் போதிலடைவ னென் றைந்த தன்றே.   2.12.39  851     மானுரை வழங்கக் கேட்டு மனத்தினிற் கருணை பொங்கிக்     கானவேட் டுவனை நோக்கிக் கன்றிடை வருத்தந் தீர்த்துத்     தான்வரு மளவு மியானே பிணையெனச் சாற்ரி நின்றார்     தீனெனும் பயிரைக் காத்துச் செழும்புகழ் விளக்குஞ் செம்மல்.   2.12.40  852     பிரியமுற் றிரங்கிக் காட்டின் பிணக்கியான் பிணையென் றோது     முரையினைக் கேட்டு வேட னொண்புயங் குலுங்க நக்கித்     தெரிதரு மறிவி னோடுஞ் சினத்தொடுங் கலந்து தேர்ந்து     கருமுகிற் கவிகை வள்ளல் கவின்முக நோக்கிச் சொல்வான்.    2.12.41  853     முள்ளுடைக் கானி லேகி முகமழிந் துச்சி வேர்வை     யுள்ளங்கா னனைப்ப வோடி யுடலுலைந் தொன்றுங் காணா     விள்ளரும் பசியான் மீளும் வேளையிப் பிணையை நோக்கி     யொள்ளிழை வலையிற் றாக்கிப் பிடித்திவ ணொருங்கு சார்ந்தேன்.  2.12.42  854     பெருத்தமான் றசையா லிற்றைப் பெரும்பசி தவிர்ந்த தென்று     ளிருத்தியிங் கிருந்தே னந்த விருமனக் களிப்பை நீக்கி     வருத்தமுற் றிடுஞ்சொற் சொன்னீர் முகம்மதே யெவர்க்கு  மிச்சொற்     பொருத்தம தன்று விண்ணு மண்ணிலும் புகழின் மிக்கோய்.   2.12.43  855     கானிடைப் பிடித்த மானைக் கட்டவிழ்த் தவணிற் போக்கின்     மானிடர் பாலின் மீட்டும் வருவது முன்ன ருண்டோ     ஞானமு மறையுந் தேர்ந்தோர் செய்யுளு நாட்டிற் றுண்டோ     வூனமிப் பிணைச்சொ லையா வோதுவ தொழிக வென்றான்.   2.12.44  856     என்னுறு பிணையாய்ப் போன விரும்பினை கடிகைப் போதி     னுன்னிடத் துறும்வா ராதே லுன்பசி தீர்ப்ப தாகப்     பின்னிரண் டொன்றுக் கன்பாய்த் தருகுவன் பேது றேலென்     றன்னவன் றனக்குச் சொன்னா ராரணத் தமிர்தச் சொல்லார்.    2.12.45  857     காரணக் குரிசில் கூறுங் கட்டுரை செவியி னோர்ந்து     பாரினி லெவர்க்குந் தோன்றாப் புதுமைபார்த் தறிவோ மல்லாற்     சார்பினிற் சாரா லொன்றுக் கிரண்டுமே தருது மென்றார்     பேரினிற் பிணயாய்க் கொள்ளல் கருத்தெனப் பெரிதுட் கொண்டோன். 2.12.46  858     கள்ளமுங் கரப்பு மாறாக் கருத்தின னுயிர்கட் கென்று     மெள்ளள விரக்க மில்லா வேட்டுவ ரினத்தி னுள்ளே     னுள்ளம தறிந்துங் கேட்டீ ருரைப்பதென் ணுயர்ந்த மேன்மை     வள்ளல்நும் மதுர வாய்மை மறுத்திலேன் விடுத்தி ரென்றான்.    2.12.47  859     வேட்டுவ னுரைப்பக் கேட்டு முகம்மது விருப்ப முற்று     வாட்டமுற் றிருந்த புள்ளி மானிடத் திருந்து பாரி     னீட்டிய காலிற் சேர்த்த துடரினை நெகிழ்த்துக் கானிற்     கூட்டுறாக் குழவிக் குப்பால் கொடுத்திவண் வருக வென்றார்.   2.12.48  860     இருந்துகான் மடக்கி நீட்டி யெழுந்துடன் முறுக்கு நீக்கி     மருந்தெனு மமுதத் தீஞ்சொன் முகம்மதின் வதன நோக்கிப்     பொருந்திய கலிமா வோதிப் புகழ்ந்துடற் பூரிப் போடுந்     திருந்தவே டனையும் பார்த்துச் சென்றது கானின் மானே.   2.12.49  861     வெண்ணிலாக் கதிர்கான் றென்ன மென்முலை சுரந்த தீம்பான்     மண்ணெலா நனைப்பச் சூழ்ந்த வனமெலாந் திரிந்து தேடிக்     கண்ணினி லினங்கா ணாது கலங்கியோர் வனத்தின் கண்ணே     யெண்ணரும் பிணையுங் கன்றுங் கலையுட னினிது கண்ட.     2.12.50  862     மலைவற வினத்து ளாகி மனத்தினுட் கவலை நீக்கிக்     கலையினுள் வருத்தந் தீர்த்துக் கன்றினை யணைத்து விம்மு     முலையினை யூட்டி மென்மை முதுகுவா லடிநா நீட்டி     யலைதர வளைத்து மோந்து வேட்கையை யகற்றிற் றன்றே.     2.12.51  863     கன்றது வயிறு வீங்கக் கதிர்முலை யமுத மூட்டி     நின்றதன் னினத்துக் கெல்லா நெடிபடுங் கானி லோடி     வன்றிறல் வேடன் கையிற் படும்வர வாறுந் தூதர்     வென்றிகொள் பிணையின் மீட்டு விட்டது மோதிற் றன்றே.      2.12.52  864     பிணையென வுரைத்த மாற்றம் பிணைக்குல மனைத்துங் கேட்டுப்     பணைபடு கானி லுள்ளப் பதைப்பொடுந் துணுக்கி நிற்பத்     துணையெனுங் கலையி னங்கஞ் சோர்ந்துநெட் டுயிர்ப்பு வீங்கி     யணைதர வடுத்து நோக்கி யாற்றுவான் றொடங்கிற் றன்றே.      2.12.53  865     மாறுகொண் டவர்கை தப்பி வந்தமா னினத்தின் சாதி     கோறலை விரும்பி முன்னு நரர்கையிற் கூடிற் றுண்டோ     வேறுரை பகரேல் பார்ப்பை வெறுத்துமுன் னினத்தை நீத்து     மீறெனப் போதல் வேண்டா மெனுமுரை யியம்பிற் றன்றே.    2.12.54  866     இணைத்தெனைப் பிணித்த வேட னிதயத்துக் கியையப் பேசிப்     பினைதனைப் பொருத்தி நின்றோர் பெரியவன் றூத ரிந்தத்     திணைத்தலத் தறிவி லாத சேதனச் சாதி யன்றே     யணைத்துயி ரனைத்துங் காத்தற் கவரல தில்லை யன்றே.    2.12.55  867     என்னுயி ரதனை வேட னிரும்பசிக் கியைய வீந்து     நன்னபி பிணையை மீட்ப நன்மனம் பொருந்தி லேனாற்     பொன்னுல கிழந்து தீயு நரகினிற் புகுவ தல்லாற்     பின்னொரு கதியு முண்டோ பிழையன்றிப் பெருமை யன்றே.    2.12.56  868     சிறப்புடைக் குரிசின் முன்னஞ் செப்பிய மாற்ற மாறி     மறப்பொடு மிருந்தே னாகில் வரிப்புலி யினத்தின் வாய்ப்பட்     டிறப்பதே சரத மல்லா லிருப்பதற் கிடமற் றுண்டோ     வுறப்பெரும் விருப்ப மென்மே லிருத்தலை யொழித்தல் வேண்டும்.    2.12.57  869     நதியிடைப் பெருக்கின் முன்னோர் நவ்விபி னடக்கு நாளின்     மதியிலி யொருத்தன் வள்ளன் முகம்மதின் வசன மாறிப்     புதியநன் னீரு ளாழ்ந்து நொடியினில் வீழ்ந்து போய     வதிசய முலகில் விண்ணி லியாவரே யறிகி லாதார்.    2.12.58  870     ஈதெலா மறிந்து மென்னை யிவணிடை யிருத்தல் வேண்டி     யோதுதல் பழுதென் றோதி யுழையின மனைத்துந் தேற்றிக்     காதலிற் கலையைப் போற்றிக் கன்றினை யதன்பாற் சேர்த்திப்     பேதுற லெனப்பா லூட்டி யெழுந்தது பிணையு மன்றே.    2.12.59  871     இனத்தினை விடுத்து நீங்கி யிருங்களிப் பிதயம் பூப்ப     வனத்தினி லேகுங் காலை மறிமுன மறிப்பச் சீறிச்     சினத்தது தடுப்ப வோடிச் செவ்விமான் முகத்தை நோக்கி     யினித்தவாய் புற்றீண் டாத விளமறி யுரைக்கு மன்றே.     2.12.60  872     மாதவம் பெற்று நின்போன் முகம்மது நபிதஞ் செய்ய     பாதபங் கயத்தைக் கண்டு பரிவுட னீமான் கொண்டு     போதலே யன்றி நின்னைப் புறத்தினி லகற்றி வாழே     னீதுமுத் திரையென் றோதி யெழுந்துமுன் குதித்த தன்றே.   2.12.61  873     இறையவன் றூதைக் கண்ட வதிசய மிதுகொ லென்ன     மறிமன மறுகி லாது வதைதனைப் பொருந்திச் சேற     லிறுதியிற் றின்ப நம்பா லெய்துமென் றகத்தி னெண்ணிச்     செறிவனங் கடந்து வேடன் றிசைதனை யடுத்த தன்றே.    2.12.62  874     குருளையும் பிணையுங் கூடி வருவது குறித்து நோக்கி     முருகலர் புயத்தார் வள்ளன் முகம்மது மகிழ்ந்தன் பாக     விருளுறு மனத்த னான வேடனை யினிது கூவி     யொருபிணைக் கிரண்டுன் பாலில் வருவதென் றுரைத்திட் டாரால்.  2.12.63  875     அன்னது கேட்டு வேட னோக்கியன் புற்ற காலை     முன்னிய கன்று மானு முகம்மதி னடியிற் றாழ்ந்து     பன்னிய சலாமுங் கூறிப் பாவியெற் காக வேட்டு     மன்னிய பிணையை மீட்டு மெனுமுரை வழங்கிற் றன்றே.  2.12.64  876     மாடுறைந் திவைமான் கூற முகம்மது நபியும் விற்கை     வேடனை விளித்து நந்தம் பிணையினை விடுத்து நின்றன்     பீடுடைப் பசியை மாற்றிப் பெரும்பதிக் கடைக வென்றார்     வீடுபெற் றுயர்ந்து வாழ்ந்தே னெனமலர்ப் பதத்தின் வீழ்ந்தான். 2.12.65  877     பாதபங் கயத்தைப் போற்றிப் பருவர லகற்றி யாதி     தூதுவ ரிவரே யல்லா லிலையென மனத்திற் றூக்கி     வேதநா யகமே யென்பால் விருப்புறுங் கலிமாத் தன்னை     யோதுமென் றிருகை யேந்தி யுவந்துநின் றுரைப்ப தானான்.  2.12.66  878     கருமுகிற் கவிகை வேந்தே கானக வேட னென்னு     முருவினன் விலங்கோ டொப்பே னுள்ளறி வுணர்வு மில்லேன்     றெருளுறப் பாவி யென்னை தீனிலைக் குரிய னென்னப்     பெரிதளித் திடுதல் நுந்நம் பெருமையிற் பெருமை யென்றான்.  2.12.67  879     மதிமுக மகிழ்ச்சி கூர முகம்மது கலிமாச் சொல்ல     விதயமுற் றோதி வேட னினிதினி னீமான் கொண்டு     புதியினை வணங்கிச் செய்யுஞ் செய்தொழில் பொருந்தக் கேட்டு     நிதிமனைக் குரிய னாகி தீனிலை நெறிநின் றானே.   2.12.68  880     பெறுகதி நின்னாற் பெற்றேன் பெரும்பவங் களைந்தேன் மாறாத்     தெறுகொலை விளைத்து முன்னஞ் செய்தொழி றவிழ்த்தே னீயு     மறுகலை யெறிந்து தேறு ம்னக்கலை யொடுகன் றோடு     முறுகலை யிடத்திற் போய்ச்சேர்ந் தொழுகலை முயல்தி யென்றான்.  2.12.69  881     வானவர் பரவுங் கோமான் முகம்மது மானை நோக்கிக்     கானகஞ் சென்னீ யென்றார் கமலமென் பதத்திற் றாழ்ந்து     தீனிலைக் குரிய வேடன் றன்னையுந் திருந்தப் போற்றி     நானிலம் புகலப் பாரி னடந்தினஞ் சேர்ந்த தன்றே.     2.12.70  882     தேனைக்குங் குமங்கள் சிந்தச் செழித்ததிண் புயத்து வள்ளல்     கானக்குவ் விடத்திற் காட்டுங் கமலமென் பதத்தைப் போற்றித்     தானைக்கும் பதிக்கு மியானே தலைவனென் பவர்போல் வேடன்     மானைக்கொண் டுவரப் போயீ மானைக்கொண் டகத்திற் புக்கான்.   2.12.71  883     துடவைநன் மலரைத் தூற்றுந் தூய்நிழ லிடத்தை நீந்திப்     படர்முகிற் கவிகை யோங்கப் பாருள தெவையும் வாழ்த்த     வடவரை யனைய திண்டோள் வயவர்க ளினிது சூழக்     கடிமனை யிடத்திற் புக்கார் ஹபீபிற சூலூ மன்றே.    2.12.72       மானுக்கு பிணை நின்ற படலம் முற்றிற்று.       ஆகப் படலம் 12க்குத் திருவிருத்தம்...883  உள்ளுறை அட்டவணைக்குத் திரும்ப     2.13    ஈத்தங்குலை வரவழைத்த படலம் (884 - 900  )   884  சுருதியின் முறைிவழித்  துணைவர் சூழ்தரக்       கருமுகி னிழலொடுங் கருணை பொங்கிட       மருவுமெண் டிசைக்குமான் மதங்க மழ்ந்திட       விருநிலம் புகழ்நபி யிருக்கும் போதினில்.                  2.13.1  885       காலினிற் கபுசுமோர் கையிற் குந்தமு       மேலிடுஞ் சட்டையும் விசித்த கச்சையுந்       தோலொரு தோளினுந் தூக்கி வந்தவ       னாலநந் நபிதமை யடுத்து நோக்கினான்.         2.13.2  886       தரியலர்க் கன்புறுஞ் சார்பி னான்மறைக்       குருநெறி முகம்மதைக் குறித்தெ திர்ந்துநீ       ரிருநிலத் தெவரென வியம்பி னான்பர       ருரநெரித் திடச்செவி யுழுக்குஞ் சொல்லினால்.         2.13.3  887       அச்சமொன் றின்றிநின் றறபி கூறலும்       வச்சிரப் புயமுகம் மதுதம் வாய்திறந்       திச்சகம் புகழ்தனி யிறைவன் றூதியா       னிச்சய மிதுவென நிகழ்த்தி னாரரோ.      2.13.4  888       ஆதிதன் றூதென வறிவ தற்கரும்       பூதலத் தென்மனம் பொருந்தி யன்பொடுஞ்       சாதமுற் றிடப்பெருஞ் சாட்சி யாமெனுங்       கோதறு குறிப்பெவை கூறுவீ ரென்றான்.        2.13.5  889       காரணக் கரியுனக் கியையக் காண்கிலென்       னாரணத் துறுங்கலி மாவை யன்பொடும்       பூரண மனத்தொடும் புகல்வை யோவெனச்       சீர்தரு மமுதவாய் திறந்து செப்பினார்.       2.13.6  890       அவனியி லெவர்க்குநன் கறிய வென்மனக்       கவரறக் காரணக் கரியுண் டாமெனி       னபியுமை யலதிலை யென்ன நண்பொடும்       பவமற நும்வழிப் படுவ னியானென்றான்.      2.13.7  891       நிலத்தினில் விண்ணினீ டிசைக்கு ணின்மன       நலத்தது கரியெவை நாட்டு வாயெனக்       குலத்துறு முகம்மது கூறக் கேட்டுநற்       சிலைத்தழும் பிருந்தோ ளறபி செப்புவான்.    2.13.8  892       இருவருக் கெதிர்தர நின்ற வீந்ததின்       விரிதலைக் குலைமலர் வீழ்ந்தி டாதிவண்       வரவழைத் திடுவிரேன் மனமும் வாக்குமொத்       தருமறை மொழிவழி யாவ னியானென்றான்.     2.13.9  893       ஈந்தினை நோக்கிநின் றிறைவன் றூதுவர்       வாய்ந்தநின் குலையிவண் வருக வேண்டுமென்       றாய்ந்தநன் மறைதெரி யமுத நன்கனி       யேய்ந்தவாக் கினைத்திறந் தியம்பி னாரரோ.     2.13.10  894       ஆதிதன் றூதுவ ரறையக் கேட்டலுஞ்       சோதிவெண் குருத்தொடுந் தோன்ற மேலெழுந்       தேதினுஞ் சிதைகிலா திழிந்து மாநில       மீதினில் விரிதலை விளங்கி நின்றதே.              2.13.11  895       விரிதலைத் தருவடி நின்ற மென்குலைப்       பரிவொடும் பயப்பயக் குதித்துப் பாரிடை       யிருவிழி தெரிபவ ரெவர்க்கு மின்புறத்       திருமுகம் மதுமுனஞ் சிறந்து நின்றதே.         2.13.12  896       அந்தர விரிதலைக் கமைந்த பூங்குலை       யிந்தமா நிலத்திடை யிறங்கி யிவ்வுழை       வந்ததிற் புதுமையு மறுத்துண் டோவெனச்       சிந்தையுற் றற பிநந் நபியைச் சிந்தித்தான்.    2.13.13  897       படித்தலம் புகழ்நபி பாதம் போற்றிநின்       றடிக்கடிப் புதுமையுற் றறபி யீந்தின       திடத்தினிற் குலைபொருந் திடச்செய் வீரெனத்       திடத்தொடும் பயத்தொடுஞ் செப்பி னானரோ.      2.13.14  898       மழைமுகிற் கவிகையின் வள்ள னன்கெனக்       குழைதரும் விரிதலைக் குலையைப் பார்த்துநின்       னுழையினிற் செல்கென வுரைப்ப வோடிமுற்       புழைவழி நுழைந்தது பொருந்தி நின்றதே.       2.13.15  899       மேதையச் சமுமுள விலங்கி னாயதோர்       சாதியன் றீதொரு தருமுன் னாதலும்       போதலும் படைத்தவர் புதிய நாயகன்       றூதுவ ருண்மையென் றடியைச் சூடினான்.       2.13.16  900       பாதபங் கயமலர் சிரசிற் பற்றிநின்       றாதியிற் சொலுங்கலி மாவை யன்பொடு       மோதினன் றௌிந்தன னுரிய நாயகன்       றூதுவர்க் கிவனொரு துணைவ னாயினன்.              2.13.17       ஈத்தங்குலை வரவழைத்த படலம் முற்றிற்று.      ஆகப் படலம் 13க்குத் திருவிருத்தம் ...900  உள்ளுறை அட்டவணைக்குத் திரும்ப    2.14    ஒப்பெழுதித் தீர்ந்த படலம் (901- 939)      901   பரிவுறு நபியெனும் பட்ட மாகிய         வருடமே ழினிற்றின முஹர்ர மாத்தையிற்             றெரிதரும் பிறைமுத லிரவிற் சேரலர்க்         குரியவர் குறைஷிக ளொருங்கு கூடினார்.     2.14.1  902         கறைகெழு மனக்கொடுங் காபி ராகிய         குறைஷியந் தலைவர்கள் பலருங் கூட்டமிட்         டறபிக டம்முட னாய்ந்து வாய்மையான்         முறைதவ றிடுமொரு கரும முன்னினார்.    2.14.2  903         ஹாஷிமுத் தலிபென வடுத்துக் கூடிய         மாசறு மிருகுலத் தவரின் வாணிகம்         பேசுதல் சம்பந்தம் பிறவு நீக்கிவிட்         டேசறு சாதியின் விலக்கிட் டாரரோ.    2.14.3  904         நெருப்புநீ ரிவைமுத னீக்கி நீணிலத்         திருப்பவ ரெவருமங் கவர்க்கி டங்கொடா         துருப்பமோ டிகல்வதே யெவர்க்கு மூழென         வரைப்புற வொருமுறி வரைந்திட் டார்களால்.    2.14.4  905         சாதியின் விலக்கெனத் தவறி லாதெடுத்         தோதிய வொப்பெனு முறியை யூரவர்         மாதிர மடர்ககு பாவின் வாயிலிற்         றூதரு மறியவென் றெடுத்துக் தூக்கினார்.   2.14.5  906         கொடுமனக் குறைஷியங் காபிர் கூடியப்         படிநடத் திடுமந்நாட் பலன்கொண் மாமறை         பிடிபடுந் தீனவ ரியாரும் பேதுறா         துடலுயி ரெனவுவந் தொருங்கு கூடினார்.   2.14.6  907         தெரிதருந் தீனெறி யவருஞ் சேர்தரு         மிருவகைக் கிளைஞரு மிசைந்த பேர்களுந்         தருவெனத் தருமபுத் தாலிப் தம்புய         வரையென வளைந்தவர் வாழு நாளினில்.    2.14.7  908         போதலர் மதீனமா புரத்தி னாடொறுங்         கோதுறா தவுசெனுங் கூட்டத் தார்கட்குங்         காதிய கசுறசுக் கிளைக்குங் கட்டறா         தோதிய பெரும்பகை பொழிந்த தில்லையால்.    2.14.8  909         இசையுநூற் றிருபது வருட மும்கசு         றசுவெனுங் கூட்டத்தா ரமைத்த வெற்றியே         திசைபுகழ்ந் தனஅவு சென்னுந் திண்மையோர்         விசயமோ ராண்டினும் வேய்ந்த தில்லையால்.     2.14.9  910         இந்தவல் வினையினா லிடைந்தவ் வௌசுளர்         தந்தம ரொடும்பலர் தனித்து சாவியே         சிந்தையிற் றௌிவொடுந் தெரிந்து பார்த்துநன்         மந்திர மீதென வகுத்துக் காட்டியே.           2.14.10  911         மக்கமா நகருறை மன்னர் தம்மைநம்         மொக்கலி லின்புற வுவந்து சேர்த்துவந்         திக்கணம் கசுறசை யெதிர்வ தல்லது         புக்கிட மிலையெனப் பொருந்தக் கூறினார்.   2.14.11  912         பெறுமுறை யீதெனப் பேசி நால்வரைத்         திறனொடுஞ் சேகரஞ் செய்து வம்மெனக்          குறைவற வரிசையுங் கொடுத்த யாசினை         யறமெனு மக்கமா நகர்க்க னுப்பினார்.       2.14.12  913         பெருகிய கிளையவு சென்னும் பெற்றியோர்         வரவிடுத் தவர்சிலர் மக்க மீதினி         லரிதின்வந் தனரென வறிந்து நந்நபி         பரிவுட னெழுந்தவர் பாலி னேகினார்.  2.14.13  914         அங்குறைந் தவரகத் தன்பு கூர்தரப்         பொங்கிய சிலமொழி புகன்று பின்னரு         மெங்கினுந் தீன்படர்ந் தேற நன்மறை         தங்கிய நாவினா லெடுத்துச் சாற்றுவார்.  2.14.14  915         பற்றல ரிடரப் படர்ந்திவ் வூரினி         லுற்றநீ ருள்ளிவந் ததனி னோங்கிடும்         பெற்றியுண் டெனதுரை பெற்றி ரேற்பெரும்         வெற்றியுண் டுமதிடத் தெனவி ளம்பினார்.  2.14.15  916         வள்ளலிவ் வுரைதர மதீன மாநக         ருள்ளவ ருள்ளகத் துவகை யூர்தர         விள்ளுநுங் கருத்தென வினவ நன்மொழி         தெள்ளிய மதுரவாய் திறந்து செப்பினார். 2.14.16  917         அரியவ னருளினா லமரர் கோனெனக்         கிருநிலத் தினினபி யென்னும் பேர்கொடுத்         துரியவே தமுமினி துதவி நன்னெறி         வரிசைநேர் வணக்கமும் வகுத்துப் போயினார்.  2.14.17  918         அகமகிழ்ந் திம்மொழி யனைத்தும் வேறிதென்         றிகழ்விலா துண்மையென் றிசைந்து நீவிர்யான்         புகழ்கலி மாநெறி பொருந்தி னீரெனிற்         பகையறும் வெற்றியும் படரு மென்றரோ. 2.14.18  919         நறைகமழ் முகம்மதாண் டுரைத்த நன்மொழி         திறனயா சறிந்துளந் தேறித் தன்வயி         னுறைபவர்க் கணிபெற வோதி வேண்டுவ         பிறநினை விலையினி யெனவும் பேசினார்.  2.14.19  920         நன்பதந் தரும்புகழ் நபியைப் போற்றியா         னென்பதி புகுந்தெமர்க் கியம்பி யொல்லையி         னின்பதம் வரநிலை நிறுத்து வேனென         வன்புற வுரைத்தெழுந் தயாசு போயினார்.   2.14.20  921         தடந்திகழ் மதீனமா நகரைச் சார்ந்தினத்         துடனபி யுரைத்தவை யுரைப்பக் கேட்டவர்         திடம்பெற விஃதுநன் றென்னச் சிந்தையி         னிடம்பெறக் களிப்பொடு மிருக்குங் காலையில்.  2.14.21  922         கொடுஞ்சிலைக் கசுறசு வென்னுங் கூட்டத்தா         ரிடும்பகை யுடனிவ ரெதிர்ந்து தாக்கலும்         விடும்பரி படைக்கலம் வீழ்த்திக் காறளர்ந்         தடும்படை யொடுமுறிந் தவதி யாயினார்.      2.14.22  923         பாடினிற் கசுறச படையெ லாமுறிந்         தோடின ரவுசெனுங் கூட்டத் தோர்க்கெனப்         பீடுடைப் பெரும்புகழ் பெருகிச் சூழ்திசை         நாடடங் கலுந்தெரி தரந டந்ததே.         2.14.23  924         நபிதமைக் கண்டுரை நடத்தி வெற்றியும்         புவியினிற் பெற்றனம் பொருந்தி னோமெனி         லெவர்நமக் கெதிரவர்க் கியைவ தேயென         அவுசெனும் பெருங்குலத் தவர்கள் கூறினார்.       2.14.24  925         முகம்மதின் தீனிலை வழிச்செல் வோமென         வகமகிழ்ந் தவுசினத் தவர்கள் கூறலும்          புகழொடு மறுவர்க ளெழுந்து பொன்னில         நகரெனு மக்கமா நகரை நண்ணினார்.       2.14.25  926         மறுவறு மவுசெனுங் குலத்து மன்னவ         ரறுவரு நபிபத மடுத்துச் செவ்வியி         னுறுகலி மாவெடுத் தோதி யன்பரா         யெறுழ்வலி யொடுமிசு லாத்தி லாயினார்.       2.14.26  927                           வேறு  வாருதி யெனவரு மதீன மென்னுமவ்         வூரவர் நமக்குயிர்த் துணைவ ராகிய         பேரெனப் படைத்தனம் பெரிய னாலென         வேர்பெற நபிமன மகிழ்ந்தி ருந்தனர்.         2.14.27  928                           வேறு  பின்னுதிரைக் கடனிலத்தில் விளங்குபுக             ழுசைனயினார் பெரும்பே றான         மன்னவர்மன் னபுல்காசீ மனத்தினுநா                  வினுமறவா திருத்தி வாழ்த்து         மின்னவிர்செம் ம்லர்ப்பதத்தாண் முகம்மதுதம்                  பெருமறைதீன் வேர்விட் டோடி         யெந்நிலமு மிசுலாத்தின் கொழுந்துபல                 படர்ந்தேறி யிலங்கிற் றன்றே.                 2.14.28  929         உலகடங்கத் தனியரசு செலுத்தும்                  பெரியவனருளா லுயர்வா னீந்தி      யலகில்கதிர்ச் சிறைச்சபுற யீலகும                 துறைந்தகுவ டடுத்தன் பாக         விலகுகலி மாவோதி மணித்துகில்                 செங்கரத்திருத்தி வேத மீந்து         பலரறிய நபியெனும்பேர் பரித்தாண்டு                மிருநான்கும் படரு நாளில்.    2.14.29  930         இறூமிகட்கும் பாரிசுநாட் டவர்க்கும்பெரும்                 பகையாக விருந்தவ் வாண்டு         மறமுதிர்ந்து பாரிசவர் வெற்றிகொண்டா              ரெனும்வசன மக்க மீதி         லுறையும்பெருங் குபிரவர்கேட் டுடற்பூரித்                திசுலாத்தி லுற்ற பேரைத்         திறனடுத்த தெமர்க்கிழிந்த சிதைவடுத்த               துமர்க்கெனவுஞ் செப்பி னாரால்.        2.14.30  931         தருவை நிகர் முகம்மதுநன் னபியுரைத்தா               ருறூமிகடஞ் சமர்க்காற் றாது           வெருவியிரு நிலத்தோடிப் பாரிசற            முறியுமென விரித்த வாய்மை         யொருபொழுதும் பழுதாகா தென்னஅபூ             பக்கரெடுத் துரைப்பக் கேட்டே         யிருமையினும் பலனறியா னிபுனுகல               பெனுமவன்வந் தெதிர்ந்து சொல்வான்.   2.14.31  932         எங்கள்குலத் தவருரையே பழுதாகிப்               பாரிசவ ரிரிந்தா ரென்னி         லுங்கடமக் கருள்வேனூ றொட்டகையீ                  தொட்டமென வுரைப்பநோக்கி              யெங்கணபி முன்னுரைத்த வுரைதவறி                யுறூமிகள்போ ரிடைந்தா ரென்னி         லுங்கடமக் களித்தலஃ தென்னவபூ                பக்கரெடுத் தோதினா ரால்.         2.14.32  933         இருவருஞ்சம் மதித்திகலி யொட்டியவொட்             டகத்தினொடு மிருக்கு நாளி         லொருகவிகை நிலவவுறூ மிகளடர்ந்து              பாரிசவ ருடைந்தா ரென்னப்         பெருகுமொழி யவரவர்கேட் டிபுனுகல             புடனுரைப்பப் பெரிதி னீந்தா         னருவரைநே ரொட்டகநூ றடலரியே             றென்னமபூ பக்கர்க் கன்றே.          2.14.33  934         ஒட்டியொட்டம் பலித்தவொட்டைத் திரளொடும்வந்            துயருமபூ பக்க ரோங்கி         மட்டவிழ்திண் புயக்குரிசின் முகம்மதுதம்              முனம்விடுப்ப மகிழ்ந்து நோக்கிக்         கட்டியபொன் மதிட்ககுபா நகரிடைவெங்              குபிரர்மனங் கருகி வாட         விட்டமுடன் சதக்காவென் றிரப்போர்க்கும்            வறிஞோர்க்கு மீந்திட் டாரால்.   2.14.34  935         அன்பரா முகம்மதுவுக் கரியநபிப்            பெயர்வானோர்க் கரச ரீந்த        வொன்பதாம் வருடம்வரை யளவுமுயர்                ககுபாவி னொருங்கு தூக்கி        வன்பரா கியகுறைஷிக் காபிரிடு               மொப்புமுறி வசன மியாவு         மின்புறா நின்றுசித லரித்ததெனப்                பெரியதந்தைக் கியம்பி னாரால்.    2.14.35  936         அரசரட லரியகும துரைத்தமொழி                யபித்தாலி பகத்தி னோர்ந்து         கரிசமிடுங் குலக்காபிர்க் குரைப்பவதி              லைவர்மனக் கறுப்பு நீக்கி         விரைவினொடு மொப்புமுறி தனைக்கிழிப்ப            வரும்போது வெகுண்டு கூறி         யெரியிடைநெய் யிட்டதெனச் சிலகாபிர்             தடுப்பமன மியைந்தி லாரே.    2.14.36  937         சாதிவிலக் கொப்புமுறி பரிகரிக்கும்               வார்த்தைசெவி தடவக் கேட்டுக்         காதியெழுந் தபூஜகல்கண் செவந்துமனங்               கறுத்துமுகங் கடுத்து நோக்கி         மோதுதலுங் கேளாது ககுபாவிற்               றூக்கிவைத்த முறியை வாங்கிப்         பேதமறப் பார்ப்பளவின் முன்னெழுது               மெழுத்திலொன்றும் பெற்றி ராதே.   2.14.37  938         அல்லலறச் சிறந்தவரி யல்லாவென்               றொருபெயரி னளவே யன்றி         யில்லையெழுத் தினியிதனா லிருந்துபல                னென்னெனவு மெழுது நாளிற்         பல்லருட னியான்பொருத்த மிலையெனவு              மெடுத்தோதிப் பலருங் காண    வொல்லையினிற் கிழித்தெறிந்தான் சாதிவிலக்              கெனும்பெயர்விட் டோடிற் றன்றே.   2.14.38  939         இன்னிசைநன் மறைமுகம்ம திருங்கலிமாத்               தனைவிளக்கி யிருந்தோர்க் கெல்லா         மன்னமருந் திடநீருப் பங்கியளி                யாதவரோ டடுத்தி டாமற்         சொன்னபடி சாதிவிலக் கொப்புமுறி             யெழுதினமன் சூறு வென்போன்         றன்னிருக்கை வழங்காமன் மாறாத              பிணிபிடித்துத் தாழ்ந்திட் டானால்.                        2.14.39       ஒப்பெழுதித் தீர்ந்த படலம் முற்றிற்று.     ஆகப் படலம் 14க்குத் த்ிருவிருத்தம்..939  உள்ளுறை அட்டவணைக்குத் திரும்ப      2.15    புத்து பேசிய படலம் (940 - 951 )     940 நிலத்தரசுக் கிதத்தநடுச் சிரத்தினணி                  யெனச்சிறப்பு நிறைமக் காவிற்           குலத்தரச ரினிதுவப்பக் கலிமாவெண்                   டிசைமுழுதுங் குலவி யோங்கச்            சிலைத்தடக்கை வயவேந்த ரினிதுசூழ்ந்                   திருக்கு நபிசெவ்வி நோக்கி           மலைத்தடத்தின் புயகுசைனு வெனுமறபி                   மகிழ்வினொடும் வந்துற் றானே.  2.15.1  941           எதிரடுத்த குசையினுக்கன் பருளினொடுங்                  கரஞ்சாய்த்திட் டிருக்கை யீந்து           மதியினுமும் மறையினுந்தேர்ந் தவரவர்கள்                   கருத்தறிய வல்லோய் நாளுங்           கதிதருமென் புறுக்கானின் வழியொழுகா                  திருந்தென்னுன் கருத்தி னூடும்           பதிவுபெறக் கலிமாவை யுரையெனநந்               நபியினிது பகர்ந்திட் டாரால்                          2.15.2  942            மானுரைத்த துடும்புரைத்த தமாவாசை                   யிடத்தினிறை மதிவந் தோடித்           தானுரைத்த தறியேனோ வுமதுவழி                   படுமவர்க டமைக்கா ணேனோ           யானுரைப்ப திலைக்கலிமா விதயம்பொருந்                 தாப்புகழ்நா வேற்று வனோ           தீனுரைத்த ஹபீபரசன் றடியினையோர்                வடிவாக்குஞ் செவ்வி யோயே.            2.15.3  943           அனைத்தையுங்கா ரணமலவென் றகத்திருத்தி                  வெறுத்தனையுள் ளருளி னோடு           மனைத்தலத்தோ ருருத்தனைநீ வணங்கினையவ்                   வுருத்திருந்த மணிவாய் விண்டு           கனைத்ததிரைக் கடனிலத்திற் பலர்புகழ                   வுரைக்குரைகட் டுரைக்கு மேலியா           னினைத்தபடி கலிமாவை யுரைப்பையோ                    வெனநபியு நிகழ்த்தி னாரால்.           2.15.4  944           நந்நபியிந் நெறியுரைப்ப குசையினெனு                மறபிசிறு நகையி னோடு           மென்னிடத்தி லாறுபத்தைந் தாண்டுவரை                யிருந்துமன மினிது கூரச்           சொன்னதிலை யோர்மொழிமந் திரத்தடங்கித்                தெய்வமுரை சொல்லு மோநீ     ருன்னியவா சகத்தினொடு முரைக்குமென                 வுரைப்பதென்கொ லுறுதித் தன்றே.     2.15.5  945           பொன்னணிநன் மணிதூசு நறுமலர்கள்                பலசொரிந்து புகழ்ந்திட் டேத்து           மென்னொடுரை யாதகுல தெய்வமும                துரைக்குரைநேர்ந் தியம்பு மேயாற்           பன்னுமறை வழியொழுகிப் படிதீண்டா                மலரடியைப் பரவி வாழ்த்தி           மன்னுமிசு லாமாகிக் குபிரகற்றித்              தீனிலமை வளர்ப்ப னென்றான்.       2.15.6  946           திசைமுழுது மொருபுடையிற் கிடத்துங்கரு                 முகிற்கவிகைச் செம்ம னேர்ந்த           குசையினைநின் மனைத்தலத்தி லிருந்தவுரு               வெடுத்திவணிற் கொடுவா வென்ன           விசைதரும்வண் டிமிர்தொடையல் புரண்டசைய              வெழுந்துமனை யிடத்தி னேகி           வசையறுநன் மணிக்கலன்க ளொடுபலதூ                சணிந்துமலர் வனைந்திட் டானால்.      2.15.7  947           விரைத்தழைகள் சுமத்திநறும் புகைகமழ்த்தி                 விளங்குசெழுங் கரத்தி லேந்தி           யுரத்தினணைத் தொருதுகில்கொண் டுறப்போற்றி              நடந்துமறு கூடு லாவி           வரைத்தடத்திண் புயத்துநறை கமழ்ந்தமுகம்                   மதுதண்மதி வதன நேரா           யிருத்தியொரு பாலிருந்தான் மும்மறையுந்                   தெரிந்துமனத் திருத்தி னோனே.     2.15.8  948           வைத்தபுத்தை முகநோக்கி யுனைவணங்கி                  யிருந்தோன்றன் மனது கூர           வித்தலத்துள் ளோரறிய வெனதுவர                  வாறுமெனக்கி யைந்த பேரு           மெய்த்தவுரை மறைப்பேரும் விண்ணினுமண்                  ணினுமறிய விளம்பு வாயென்           றுத்தமசற் குணநயினா ரமுதமலர்                  வாய்திறந்தங் கோதி னாரால்.    2.15.9  949           வெண்ணிலவு துளித்தொழுகு மதிவதன                முகம்மதினை விளித்து நோக்கி           வண்ணமலர் வாய்திறந்து பெரியோன்றன்                றிருத்தூதாய் வந்த கோவே           பண்ணருநன் மறைநபியே வானவர்பொன்                  னடிப்பரவப் படியின் வந்தோ           யெண்ணம்ருபே ரொளியுமும தொளியில்வரக்                 கதிர்வடிவா யிருந்த வேந்தே.        2.15.10  950           அலலாவின் றிருத்தூதர் வேதநபி                  முகம்மதென வகத்திற் கொள்ளார்           பொல்லாத நரகடைவ ருமதடியிற்                 பணிந்துகலி மாவைப் போற்றிச்           சொல்லார மனத்திருத்த வறிந்தவரே                சிறந்த பெருஞ் சுவனமாள்வா           ரெல்லாரு மெனைப்போல்வா ரறிவரிது                 சரதமென வியம்பிற் றன்றே.              2.15.11  951           புத்துரைத்த மொழிகேட்டு குசைனெனுமவ்                வறபியுடற் புளகத் தோடு           முத்தமணி யொளிமுகம்ம தடிபரவிக்                 கலிமாவை முழங்க வோதிப்           பத்திபெறத் தொழுகைமுதற் படித்துத்தீ               னெனுமொழுங்கின் பரிவி னோடு           மெத்தலமும் புகழ்ந்தேத்த வீமான்கொண்               டிசுலாத்தி னிணங்கி னாரே.               2.15.12      புத்துபேசிய படலம் முற்றிற்று.     ஆகப் படலம் 15க்குத் திருவிருத்தம்...951  உள்ளுறை அட்டவணைக்குத் திரும்ப     2.16    பிராட்டியார் பொன்னுலகு புக்க படலம் (952- 967)    952 தனுவின் மான்மத முலவிய முகம்மது தழைப்பப்      புனித மாமறை மதிகலி மாக்கதிர் பொழிய      வினிதில் தீன்றிசை விளங்கிட விருக்குமந் நாளி      லனில மொத்தபித் தாலிபுக் கடைந்ததா யாசம்.         2.16.1  953      வருத்த நாட்குநாண் முற்றிமெய் மெலிவொடு மயங்கி      யிருத்தல் கண்டுநந் நபிமன மிடைந்தரு கிருந்தார்      திருத்தி லாஅபூ ஜகுலொடு நகரவர் திரண்டு      குருத்த வெண்கதிர்ச் சுதைமனை யிடனறக் குவிந்தார்.    2.16.2  954      பெருக வந்திருந் தவர்களை விழித்துரை பிறழா      தொருவ ருக்கொடு பகையிலை யெனும்படி யொழுகி      யிருமெ னத்தலத் தவர்க்கினத் தவர்க்கெடுத் திசைத்தார்      தெருளுஞ் சீரபித் தாலிபென் றுரைத்திடுஞ் செம்மல்.    2.16.3  955      கடந்த மும்மதக் கரிதொடு குழியினைக் கடவா      தடைந்த வாறெனக் கிடந்திடும் பெரியதந் தையரைப்      படர்ந்த நன்கலி மாச்சொலுஞ் சொலுமெனப் பகர்ந்தார்      தொடர்ந்து வானவர் பரவிட வருமிற சூலே.      2.16.4  956      காதி னுட்புகுந் தனவிலை யெனப்பினுங் கருதி      யோது நன்கலி மாவென முகம்மது முரைக்கும்      போதி னிற்றனி யழன்றபூ ஜகுலுடல் புழுங்கி      மோதி வந்தபித் தாலிபுக் குரிமையின் மொழிவான்.       2.16.5  957      தந்தை தாய்தம ரொழுகிய மொழிவழி தவிர்ந்திட்      டிந்த நாளினின் முகம்மதி னுரையினுக் கியைந்தீர்      பிந்து நாளையின் முன்னுரை மறைநெறி பிசகா      தந்த வாய்மையை மனத்தினின் மறவலென் றறைந்தான்.     2.16.6  958      உரப்பி யாங்கரித் தபூஜகு லுரைத்திடு முறையிற்      பரப்பு நன்கதிர் முகம்மது பகர்ந்தது தெரியா      திரைப்பெ ருங்கட லெனவினஞ் சூழ்தர விறந்தார்      மரைப்ப தத்தபித் தாலிபென் றழகுறும் வள்ளல்.      2.16.7  959      வட்ட வாரிதிப் புவியிடை முகம்மது தமக்குப்      பட்ட மென்பவந் திறங்கிய வருடம்பத் ததின்மே      லெட்டு மாதமும் பதினொரு நாளுஞ்சென் றிதற்பின்      சட்ட கந்தனை விட்டுயிர் பிரிந்தவண் சார்ந்தார்.     2.16.8  960      மறந்த  யங்குவேற் கரஅபித் தாலிபு மன்ன      ரிறந்த காலையிற் கடலுடைந் தெனநக ரிரங்கச்      சிறந்த மாதர்தமை விழிமழை பொழிதரச் செருமி      யறங்கி டந்தநெஞ் சவரொடு மழுதிரங் கினரால்.    2.16.9  961      வரிசை நந்நபி முகம்மது வயிறலைத் திரங்கப்      பரிச னத்தவ ரடங்கலும் பதைபதைத் தேங்க      வரச ரியாவரும் வந்தடுத் தெடுத்துநீ ராட்டிச்      சரகி னேர்வழி யடக்கினர் முடித்தனர் சடங்கு.         2.16.10  962      பெரிய தந்தைய ரிறந்திடும் பருவரல் பெருகி      யரிய நாயகன் றூதுவ ரகத்தினி லழுங்கி      வரிகொள் வண்டிமிர் செம்மலர் மரைமுகம் வாடி      யுரைதெ ரிந்திலர் போலிடைந் தகத்துறைந் திருந்தார்.        2.16.11  963      அகத்தி னிற்பெருந் துன்பொடு மிருக்குமூன் றாநாள்      வகுத்த நாயகன் விதிவழி குவைலிது மகளா      ரிகத்தி னிற்புகழ் நிறுத்திவிண் ணகம்புக ழிலங்கத்      தகுத்தொ டும்பெரும் புதுமையிற் றிருவடி சாய்ந்தார்.    2.16.12  964      முடிவி லாதவன் றூதுவர் முகம்மது நபிக்கு      வடிவ மைந்தமெய்த் துணைவியாய் மகிதலத் திருந்து      கடிகொள் பொன்னக ரத்தினிற் கதிர்கொண்மா ளிகையிற்      குடிபு குந்தனர் கத்தீஜா வெனுங்குலக் கொடியே.     2.16.13  965      நனைத தும்பிய மலர்ப்புய முகம்மது நபிக்கு      மனைவி யாகிய கத்தீஜா வெனுங்குல மயிலைப்      புனையும் பூந்துகிற் பொதிந்துநற் புகழொடு மேந்தி      வனையு மென்மனம் போலினி தடக்கினர் மகிழ்ந்தே.    2.16.14  966      பேதை யர்க்கர சினையருட் பெரியவன் றூதர்க்      காத ரம்பெரு மயிலினை யெடுத்தினி தடக்கிக்      காத லுற்றுயர் தீனிலை யவர்கலந் திருந்து      கோத றச்செயுஞ் சடங்குகள் குறைவற முடித்தார்.       2.16.15  967      இலக்க முற்றிடும் பெரியதந் தையரிறந் திருந்த      வலக்கண் மேற்கொள வருந்திய காலையி லணியாய்      நிலைக்கும் பேரெழின் மனைவியு மிறந்திட நிலையாக்      கலக்க முற்றது மறைமுகம் மதுநபி கருத்தில்.         2.16.16      பிராட்டியார் பொன்னுலகு புக்க படலம் முற்றிற்று.       ஆகப் படலம் 16க்குத் திருவிருத்தம்...967  உள்ளுறை அட்டவணைக்குத் திரும்ப        2.17   பருப்பத ராஜனைக் கண்ணுற்ற படலம் (968-1002)     968    ஆர ணப்பொரு ளகுமது மவதியுற் றதனாற்     கார ணப்பல னறிந்தும்வஞ் சனையெனுங் காபிர்     பார ணைத்தெறிந் திருகவுண் மதசலம் பரப்பும்     வார ணத்தினு மும்மடங் கெனும்படி வலித்தார்.        2.17.1  969     மிகைத்த வீறரி முழைபுகுந் தெனவிற னயினா     ரகத்திற் றுன்பினி லடங்கின ரெனவறி கிலராய்ப்     பகைத்த புன்மனக் கொடியவர் பெரும்பகை தொடுத்தா     ரிகத்தி னும்மறு புரத்தினு மிவையிலை வெனவே.      2.17.2  970     குறைஷி யங்குலக் காபிர்கள் விளைத்திடுங் கொடுமை     யறவு மேல்வளர்ந் தனகுறைந் திலஅபித் தாலி     பிறைவன் முன்விதி யமைத்திடும் படியிவ ணிறந்து     நிறையுந் திங்களு மூன்றெனத் தினநிகழ்ந் தனவே.        2.17.3  971     காய முள்ளுரை யுயிரெனு மிருவருங் கம்புக்     காய தும்மினத் தவர்பகை யையுமனத் தடக்கித்     தூய நாயகன் தீனிலை பெருக்கிடுந் துணிவாற்     றாயி பென்னுமத் தலத்தினுக் கெழுந்தரு ளினரே.     2.17.4  972     சவிகொள் வெண்சுதை மாமதிள் தாயிபி லிபினு     அபுது யாலிலென் றிடும்பெயர்க் குறைஷியென் பவனை     நபிக ணாயகங் கண்டன ரவனெதிர் நடந்து     குவிகை கொண்டுபின் னிவரொடு மனைகுறு கினனே.        2.17.5  973     மனையி னிற்கொடு போய்முகம் மதுதமை யிருத்தி     யினிய வாசகத் தன்பொடும் புகழ்ந்தெடுத் தேத்தி     வனச மென்மலர் செழும்பதத் திணைவருந் திடவே     தனிய னென்வயின் சார்ந்தவை சாற்றுக வென்றான்.      2.17.6  974     கண்ட போதினி லுவகையி னிருகரங் குவித்துக்      கொண்டு நின்றுநன் மொழிபகர்ந் தனனெனக் குறித்து     வண்டு வாழ்மலர்ப் புயமுகம் மதுநபி மணிவாய்     விண்டு தேன்சொரிந் தெனச்சில மொழிவிளம் புவரால்.        2.17.7  975     ஆதி தன்னருள் வானவர்க் கரசெனை யடுத்து     நீதி நன்னபி யெனும்பெய ரளித்துநீ ணிலத்தில்     வேத மும்மெனக் கருளிதீ னிலைவிரித் திடுமென்     றோதி விண்ணகத் துறைந்தனர் செழுங்கதி ருலவ.       2.17.8  976     அந்த நாட்டொடுத் திற்றைநாள் வரையுநல் லறிவர்     புந்தி  கூர்தரச் செழுங்கலி மாத்தனைப் புகட்டி     வந்து சூழ்தரு பவக்களை தவிர்த்துமண் ணிலத்தி     லுய்ந்து நற்கதி பெறுவதற் குறுதிசெய் தனனால்.      2.17.9  977     உன்னு நன்மறை முதற்கலி மாவெடுத் துரைத்துன்     றன்னை நல்வழி யவனெனுந் தகைமையிற் படுத்தி     மன்னுந் தீனிலை விரித்தறம் வளர்த்திட வேண்டிற்     றென்னு ளமதி னடைந்தனென் றுரைத்தன ரிறசூல்.       2.17.10  978     கதிர்தி ரண்டுரு வெடுத்தவ ருரைத்தகட் டுரைகேட்     டதிவி தத்தொடு நன்கெனச் சிரங்கர மசைத்துப்     புதிய மாமறைக் கையமி லெனப்புகழ் படுத்தி     மதியின் வேறுவைத் திசைந்திடுஞ்  சிலமொழி வகுப்பான்.       2.17.11  979     எடுத்து ரைத்தவை யென்னினத் தவர்க்கெடுத் தியம்பி     யடுத்தி ரண்டொரு தினத்தினும் மிடத்தினி லணுகி     வடித்த வாய்மையி னொழுகுவன் மறைதெரி மதியோய்     படித்த லம்புகழ் நகரினிற் செலுமெனப் பகர்ந்தான்.      2.17.12  980     இனைய வாசக முரைத்தவ னிருப்பநம் மிறசூல்     வினைய முற்றதிவ் விடத்தெனத் தாயுபை விடுத்து     நினைவு நேரொடு தொழுதெழுந் திருந்துநன் னெறிக்கே     நனைகொண் மென்மலர் கானகத் தருத்தர நடந்தார்.     2.17.13  981     ஆல மும்வௌி றிடக்கெடுங் கொடுமனத் தப்து     யாலி லென்பவன் சிறியவர்க் கினியவை யுரைத்து     மேலும் பேதைநெஞ் சவருட னிவரையும் விரவிக்     கோலும் வன்கதம் வரச்சில மொழிகொளுத் தினனால்.   2.17.14  982     வெறியும் பித்துமுற் றவனிவண் பெருவழி விடுத்தோர்     நெறியி டைத்தனி சென்றன னவன்றனை நேடி     மறியுங் காறலை தகர்ந்திட வலியகல் லெடுத்திட்     டெறியு மேகுமென் றுரைத்தன னரகிடை யெரிவான்.   2.17.15  983     வஞ்ச கக்கொடி யவனுரைத் திடுமொழி வழியே     பஞ்ச பாதகர் நடந்தரும் பாதையைக் குறுகிக்     கஞ்ச மென்பத முகம்மதைக் கடிதினில் வளைந்திட்      டஞ்ச லாதுகற் குணிலெடுத் தெரிந்துநின் றடர்ந்தார்.             2.17.16  984    கல்லி னாலுரஞ் சிரங்கரங் கான்முகங் காணா    தெல்ல வன்கதிர் பொழிந்தெனப் பல தொடுத் தெறிந்து    பல்லி னாலித ழதுக்கியு முறுக்கியும் படர்ந்தார்    சொல்லொ ணாப்பெரும் பாதகம் விளைத்திடுஞ் சூமர்    2.17.17  985    இருமை யும்பத மிழந்தவர் செலச்சினந் தெறிந்து    கருனு தாலிபு மட்டினுந் தொடர்ந்தவர் கலைந்தார்    தருகை வள்ளனந் நபிமுகம் மதின்முழந் தாளி    லொருகல் லேறுபட் டூறுபட் டுதிர்ந்தன வுதிரம்.    2.17.18  986    ஊறு பட்டதின் வருத்தமும் பசியினுள் ளுலைவு    மாறு பட்டவர் தொடர்ந்ததி னடந்தமெய் மலைவும்    பேறு பட்டமுந் தந்தவ னருளெனப் பெரிதின்    றேறு பட்டவ ணிருந்தனர் திருநபி யிறசூல்.    2.17.19  987    இருந்து மெய்வருத் தந்தவிர்த் தந்தரத் திடத்திற்    றிருந்த நோக்கினர் மங்குலின் வயின்ஜிபு ரீலைப்    பொருந்தக் கண்டுகண் களித்தனர் புதியவன் றூதர்     விரிந்த வெள்ளிடை கடந்தணித் துறவிளங் கினரால்.    2.17.20  988    வந்த டுத்திறை யவன்சிலா முரைத்துமெய் வருந்த    லிந்த மாநிலத் திற்றைநும் மினத்தவ ரிடரா    லந்த நாயக னமரரில் வரைக்கர சவரை    யுந்த மேவலுக் கேவின னெனவெடுத் துரைத்தார்.    2.17.21  989    இறும்பி னுக்கர சாகிய மலக்கும திடத்தி    னுறும்ப கைத்திர ளெத்தனை யாகிலு மொடுக்கிக்    குறும்பி னைத்தவிர்த் திடவரு குவரெனக் கூறிப்    புறம்ப ரந்தசெங் கட்கடை யருளொடும் போனார்.    2.17.22  990    உருப்பொ திந்தநல் வடிவவ ருரைத்தொரு நொடிக்குட்    பருப்ப தங்களுக் கிறைசெழுந் தடஞ்சிறை பரப்பித்    திருப்பு நீரலைக் கடல்வரை புவிதிடுக் கிடவே    விருப்ப முற்றுநந் நபியிடத் தடுத்தனர் விரைவின்.    2.17.23  991    வெற்ப டங்கலுங் கரங்களிற் பிசைந்துவிட் டெறிந்து    புற்பு தக்கட லிறைத்தொரு கடலினிற் புகட்டிப்    பற்ப மாக்கும்வெங் கனலையும் புகையறப் படுத்தி    நிற்ப வீரமும் வலிமையும் படைத்தநன் னெறியார்.   2.17.24  992    உதய மாகிரிக் கொருதரந் தடவுவ ரொருகை    புதைய மேற்கிரி தடவுவர் விண்ணைமண் புரளச்    சிதறித் தீவக மேழையுங் கடலிடை சிதைப்பார்    விதிய வன்விதித் திடுமவை யெவையெனும் விரதர்.    2.17.25  993    ஒருநொ டிக்குளந் தரமடங் கலுந்திரிந் துலவி    யொருநொ டிக்குளிவ் வானகங் கவிந்தமட் டுலவி    யிரும னத்தொடும் வரவரம் படைத்தவ ரெழிலா    ரிருசெ விக்கொடுத் தேவலின் படிக்கிசைந் திருப்பார்.   2.17.26  994    சித்தி ரத்தடப் புயவரை முகம்மது திருமு    னுத்த மத்தொடு மொடுங்கிநின் றொருசலா முரைத்து    முத்த வெண்கதி ரவரிரு மெனுமொழி கேட்டுப்    பத்தி யாயரு கிருந்தொரு மொழிபகர்ந்  திடுவார்.     2.17.27  995    எத்த லத்துயி ரினுக்குநல் லுணவளித் திரங்கு    மத்த னென்னைநும் மேவலுக் கருளின னதனா    லித்த லத்தில்வந் தடைந்தன னினியருட் கடைக்கண்    வைத்தி ரேற்பணி விடைதறு கிலன்மறை மதியோய்.      2.17.28  996    அருந்து மாரமு தக்கலி மாவுரைக் கடங்கா    திருந்த வூரெவை பகைத்தவ ரியாவர்நும் மிதயம்    பொருந்தி டாத்திசை யெத்திசை பொருவராக் கதிர்மெய்    வருந்தல் செய்தவ ரெவர்திரி தரவழங் கிடுமே.  2.17.29  997    செப்பி னீரெனிற் செறுநர்க டிரளுமத் திசையு    முப்பு வாரியு ளமிழ்த்துவ னலதொரு வரையா    லிப்பெ ரும்புவிக் குள்ளரைத் திடுகுவ னௌியேன்    றுப்ப றிந்திட வேண்டுமென் றிரவொடுஞ் சொன்னார்.    2.17.30  998    விண்டி னுக்கர சிவைபகர்ந் திடத்துளி விதிர்க்குங்    கொண்ட லங்கவி கைக்கிறை யகங்களி கூர்ந்து    மண்ட லத்தும துரைவழி நடத்திடின் மறைநேர்    கண்டு தேறுவ ரெவர்பொறை நிலத்தினிற் கடனே.   2.17.31  999    இறைய வன்னருட் படிக்கிட ரடைந்ததென் னிடத்திற்    குறையி தென்றுமா னிலத்தவர் தமைக்குறை படுத்தன்    மறையி னேரல வெகுளியை மனத்தினி லடக்கி    நிறையி னிற்பது பெரியவர்க் குரியநன் நிலையே.     2.17.32  1000    மிக்க வன்குபிர்க் கொலைத்தொழின் மனத்தினை விடுத்திட்    டிக்க ணத்தினல் வழிப்படா ரெனிலிவர் பயந்த    மிக்க ளாயினு நல்வழிக் கொழுகுவர் மறையுந்    திக்க டங்கலும் பரந்துதீ னெறிமுறை செயுமே.      2.17.33  1001    வான நாயக னேவலுக் குரியவ மகிழ்வின்    யானி னைத்திடும் பொழுதினில் வருகவிற் றையினுந்    தான மீதினிற் செல்கவென் றிசைத்தனர் தளரா    தான செய்கையீ தெனவெழுந் தனர்மலைக் கரசர்.     2.17.34  1002    உள்ள மீதிலன் பொடுநபிக் குயர்சலா முரைத்து    வெள்ளி டைப்படர்ந் தவணடைந் தனர்மலர் விரிந்து    கள்ள லம்பிய பொழில் செறி கற்னுத ஆலிப்    வள்ள லாரிருந் தனர்புவி யிடையெழு மதிபோல்.    2.17.35         பருப்பதராஜனைக் கண்ணுற்ற படலம்     ஆகப் படலம் 17க்குத் திருவிருத்தம்...1002  உள்ளுறை அட்டவணைக்குத் திரும்ப     2.18   அத்தாசு ஈமான் கொண்ட படலம் (1003 -1014)   1003  மறைகலை புகழ்ந்த செவ்வி முகம்மது தனித்துத் தாக    நிறையொடும் பசியுந் துன்னி நீணெறி யிருப்ப வவ்வூ    ரிறபீஆ புதல்வர் தம்மி லிருவர்க ளினிது நோக்கிக்    குறைவிலா மனத்தி னோர்ந்து மனையிடங் குறுகி னாரால்.      2.18.1  1004    அன்னவர் தொழும்ப னத்தா சென்பவ னவனைக் கூவிக்    கன்னலஞ் சுவையின் மிக்காந் திருகையின் கனியை யேந்தி    யின்னணங் கொடுபோ யாண்டி னிருப்பவர் கரத்தி னீந்து    பன்னரும் பசியை மாற்றி வாவெனப் பரிவிற் சொன்னார்.     2.18.2  1005    காசறுந் தட்டத் திட்ட பழத்தினைக் கரத்தி லேந்தித்    தூசினிற் பொதிந்து தோளிற் சுமந்தரு நெறியை முன்னிப்    பாசடைத் தருக்க ளியாவும் பலமலர் சொரிய வாய்ந்த    வாசமூ டுலவுஞ் செவ்வி முகம்மது திருமுன் வைத்தான்.       2.18.3  1006    கனியினைக் கொணர்ந்து வைத்தோன் செம்முகங் கவின நோக்கி    யினிதினி லிருக்கை யீந்திட் டெழிற் செழுங்கமலக் கையாற்    பனிமலர்த் துகிலை நீத்துப் பழத்தினைத் தீண்டி யின்ப    மனையநல் பிசுமி லோதி யமுதென நுகர்தல் செய்தார்.      2.18.4  1007    பண்ணினு மினிய தேன்சார் பழத்தினிற் பசியைப் போக்கி    யுண்ணிறை யுவகை கூர்ந்தெவ் வூரவ னின்பே ரேதென்    றண்ணலு முரைப்பச் செவ்வி யகமகிழ்ந் தத்தா சென்போன்    புண்ணியப் பொருளே யென்னப் போற்றி வாய்புதைத்துச் சொல்வான்.     2.18.5  1008    நள்ளென வுலகி னூழின் வருநசு றானி மார்க்கத்    துள்ளவ னீன வாவென் றோதிய வூரி னுள்ளேன்    றெள்ளிய னிறபி ஆதன் றிருமனைக் கிணகன் சேந்த    வள்ளிலை வேலோ யத்தா சென்பவ னடியே னென்றான்.     2.18.6  1009    விரிந்தமுன் மறைக டேர்ந்து மெய்ந்நெறி முறைமை நாளும்    பிரிந்திடா துறையூ னூசு நபியெனும் பெயரின் வள்ள    லிருந்தவூ ரவனோ வென்றா ரினிதின்முன் னவரை யின்னோர்    தெரிந்தவா றெவ்வா றென்னச் சிந்தையுட் சிந்தித் தானே.     2.18.7  1010    பொன்னுல கமரர் போற்றப் பூவிடை யிருந்த யூனு    சென்னுநன் னபியை நீவி ரெவ்வண மறிவீ ரென்ன    நன்னிலை யொடுமத் தாசு நவின்றனன் வணங்கி லாத    மன்னவர்க் குருமே றென்ன வருமுகம் மதுபின் சொல்வார்.   2.18.8  1011    படியிடத் தினில்யூ னூசு நபியெனும் பட்டம் பெற்றோர்    நெடியவன் றூத ரியானு நபியெனு நிலைமை பெற்றேன்    வடிவுளோ யதனா லெற்கு மன்னுயிர்த் துணைவ ராகு    மடனபி மாரு மென்றா ராரணங் கிடந்த வாயார்.    2.18.9  1012    நபிகளுக் கரசாய் வந்த நாயக முறைத்த மாற்றஞ்    செவியினிற் புகுத வுண்மைத் திருநபி யிவரே யென்னத்    தவிர்கிலா துள்ளத் துன்னிச் சரணிணை யிறைஞ்சி யேத்திக்    கவினுறுங் கலிமா வோதிக் கண்ணிணை களிப்ப நின்றான்.   2.18.10  1013    மக்கநன் னகரில் வாழு முகம்மதுக் கத்தா சென்போ    னிக்கணத் தீமான் கொண்டா னெனுமொழி யிறபீ ஆதன்    மக்கள்கேட் டறவு நக்கி மாயவஞ் சகத்துட் புக்கிச்    சிக்கினன் றொழும்ப னியாமென் செய்குவோ மென்ன நைந்தார்.  2.18.11  1014    மதிபகிர் நபிக்கன் பாக மந்திரக் கலிமா வோதி    யிதயமொத் தினிதீ மான்கொண் டிருமனக் குபிரை நீத்துப்    பதமலர் துதித்துத் தேடாப் பலன்கதி படைத்தே னென்னப்    புதியநல் வடிவ னாகிப் பொருவிலத் தாசு போனான்.       2.18.12     அத்தாசு ஈமான் கொண்ட படலம் முற்றிற்று     ஆகப்படலம் 18க்குத் திருவிருத்தம்...1014  உள்ளுறை அட்டவணைக்குத் திரும்ப    2.19  ஜின்கள் ஈமான் கொண்ட படலம் (1015 - 1057)     1015    படர்ந்துவண் டினந்தே னுண்டு செல்வழி பாடுங் கஞ்சத்    தடந்திகழ் கற்னு தஆலி பென்னுமத் தலத்தை நீந்திக்    கடந்தனிற் குபிரென் றோதுங் களிறட ரரியே றென்ன    நடந்துநன் னகுலா வென்னுந் தலத்தினை நண்ணி  னாரால்.   2.19.1  1016    பொங்கிநின் றமர ரியாரும் பொன்னடி பரவி யேத்து    மங்குலங் கவிகை வள்ளன் முகம்மது நகுலாத் தன்னிற்    றங்கினர் பறவை தத்தங் குடம்பையிற் சார வவவிப்    பங்கயங் குவியச் செங்கே ழலரிமேற் பரவை சார்ந்த.  2.19.2  1017    அலரிமேற் கடலுட் புக்க வடரிரு படலஞ் சீப்ப    நிலவுகொப் பிளித்த தென்ன நீண்டமெய்ச் சோதி கால    நலனுறு நகுலா வென்ன நாட்டிய தலத்தி னோர்பாற்    சலதரக் கவிகை யோங்கத் தனித்தவ ணிருந்தா ரிப்பால்.      2.19.3  1018    அலைகடற் றிரைக்கு நாப்ப ணாளியா சனத்தில் வைகி    யுலகெலாங் கொடுங்கோ லோச்சி யொருகுடை நிழலிற் றாங்கிப்    பலகலை மருவலார்க்குப் படிறெனும் படைந டாத்துந்    தலைமையன் சிறுமை கீழ்மை தனைப்பெரு மையதாய்க் கொண்டோன்.  2.19.4  1019    கொலையினுக் குரிய தந்தை கோளுயிர்த் துணைவன் மாறா    நிலைகெடுங் கரவுக் கன்ப னிந்தனைக் குற்ற தம்பி    யிலைபிழி மதுவுக் கீன்ற சேயினு மினிய னீண்ட    வுலகினின் மாயமெல்லா மோருரு வெடுத்து நின்றோன்.    2.19.5  1020    எண்ணிறந் தனைய காலமிருந் திறை யேவன் மாறி    விண்ணில கிழந்து மெய்மை விதிமறை தனக்கு நாணி    மண்ணிலத் திருந்து வாழு மானுட ரெவர்க்கும் வெய்ய    தண்ணிய னிபுலீ சென்னுந் தனிப்பெரு நாமத் தானே.    2.19.6  1021    மக்கடங் குழுவின் வைகி மந்திரந் தலைவர் சூழ    மிக்கஜின் சிலதைக்கூவி விறன் முகம் மதுவை நீவி    ரிக்கணத் திற்றைப் போதி லெவ்விடத் துறைந்தா ரென்றென்    பக்கலி லுரைப்ப நோக்கி வம்மெனப் பரிவிற் சொன்னான்.   2.19.7  1022    அருந்தவந் தவறி நின்ற வரசனீ துரைப்பக் கேட்டுப்    பெருந்தொகைக் குழுவி னோடும் பெரி தெழுந் தாழிசூழ    விருந்தவை யகத்தி காந்த மெட்டினுந் தேடிச் சென்று    பிரிந்ததி லொன்பான் ஜின்கள் பேரற படைந்த வன்றே.   2.19.8  1023    அற்றையிற் பொழுதி ராவில் ரகசியத் தொழுகை யன்பாய்    முற்றுற முடித்து வள்ளன் முதலவன் றன்னை யேத்திக்    குற்றமற் றிரந்து நின்ற வசனத்தின் குறிப்புக் காதி    னுற்றடுத் தொருங்கு நோக்கி யோரிடத் துறைந்த வன்றே.      2.19.9  1024    தரிப்பொடுந் துவாவை யோதித் தனிநகு லாவி னோர்பர்ல்    விருப்பொடு மிரப்பக் கேட்டு மிகமகிழ்ந் திதய நோக்கி    யிருப்பது நபியே வாய்கொண் டிசைப்பது புறுக்கா னென்னத்    திருப்புதற் கரிதாய் நின்று ஜின்கண் மெய்சிலிர்த்த வன்றே.     2.19.10  1025    இத்தினத் தினிலன் பாக வெழினபி கமல பாத    முத்திபெற் றீமான் கொண்டு முதற்பவந் துடைப்போ மென்ன    வொத்தித மித்துத் தம்மி லொன்றுக்கொன் றுறுதி கூறிப்    பத்தியுள் ளிருத்தி நாட்டத் துடன் வௌிப்பட்ட வன்றே.    2.19.11  1026    பனியொடு திமிர மூடப் படவரு மிரவின் கண்ணே    தனியிருந் தெழின்மெய்ச் சோதி தயங்கிய நபிமுன் பாக    வினியவர் போலச் சென்று வந்தவா றெடுத்துக் கூறிக்    கனியென நெகிழ்ந்த நெஞ்சிற் கருத்தையுங் கூற லுற்ற.      2.19.12  1027    பின்னணித் தாதி தூதர் பிறப்பரென் றாதி நூல்கள்    பன்னிய துளதின் றெங்கட் பார்வைகள் குளிரக் கண்டே    முன்னைநாட் பவங்க டீர்த்தே முகம்மதே யென்னப் போற்றிச்    சொன்னயக் கலிமா வோதிச் சுடர்ப்பதந் தொழுது போன     2.19.13  1028    நன்கலி மாவை யோதி நறுமனக் களிப்பி னோடுஞ்    ஜின்கடம் மினத்தைச் சேர்ந்து சென்றது மறபு நாட்டின்    மின்கடந் திலங்குஞ் சோதி விரிந்தமெய் முகம்ம தென்னுங்    கொன்கதிர் வேலார்க் கீமான் கொண்டது முரைத்துக் கூறும்.    2.19.14  1029    பூதலத் திடத்தின் மக்கா புரத்தினின் முகம்ம தென்போர்க்    காகித னருளாற் றூதென் றருநபிப் பட்டம் வந்து    வேதமு மிறங்கித் தின்பத் தீனெறி விளக்கஞ் செய்தார்    பேதம தன்று காணா திருப்பதும் பிழைய தன்றே.   2.19.15  1030    வஞ்சக னிபுலீ சென்போன் வார்த்தையு ளடங்கிப் பேதை    நெஞ்சின ராகித் தீயோ ரெனநிலை நின்றோம் வேறொன்    றஞ்சலித் தறியோம் நல்லோர்க் கவம்விளைத் தோமீ தெல்லாம்    நஞ்சுறை நரகம் புக்கு நெறியலா னலனு முண்டோ.      2.19.16  1031    நபிதிருப் பாத நண்ணி நன்னெறி முறைவ ழாதோர்    புவியிடத் தினிது வாழ்ந்து பொன்னுல காள்வ ரென்றார்    கவினுறும் பெரியோர் வேதங் காட்டிய நெறியு மீதே    தவிர்கிலா தெழுக வென்னச் சாற்றின ஜின்க ளன்றே.     2.19.17  1032    கூறிய மொழியைக் கேட்டுக் குழுவுட னிருந்த ஜின்க    டேறிய கருத்து ளொத்துத் தேர்ந்தெழுந் தவிட நீந்திப்    பேறுடை மக்க மென்னும் பெரும்பதி யடுத்தோர் ஜின்னை    யீறிலான் றூதர்க் கன்பாய்த் தூதுவிட் டிருத்த வன்றே.    2.19.18  10331    நறைகொளுஞ் செவ்வித் திண்டோ னபிநகு லாவை நீந்தி    யிறைவனே வலினால் வானோ ரெண்ணிலர் சூழச் செல்வங்    குறைவறா மக்க மென்னுங் கொழுநக ரதனின் வந்தார்    மறைபட விருந்து ஜின்கள் வரவிடுந் தூதும் வந்த.      2.19.19  1034    வந்ததூ திருந்த செவ்வி மதிமுகம் மதுவைக் கண்டு    கந்தமென் மலர்த்தாள் வீழ்ந்து கைகுவித் தெழுந்து போற்றிச்    சிந்தையின் மகிழ்ந்தன் பாகச் சின்களால் விடுக்க வந்த    சந்தியா னென்னச் சாற்றிப் பின்னருஞ் சாற்று மன்றே.       2.19.20  1035    எங்கடங் குலத்தி னுள்ளா ரெண்ணிலர் நகர்க்க ணித்தாய்    மங்குலின் கவிகை யோய்நும் மலர்பதங் கண்டு தீனி    னிங்கிதத் தொடுமீ மான்கொண் டேகுதற் கிசைந்து நின்றா    ரங்கெழுந் தருள வேண்டு மென்றினி தறைந்த தன்றே.        2.19.21  1036    ஜின்னிவை யுரைப்பக் கஞ்சச் செழுமுக மலர்ந்து வேதம்    பன்னிய பிசுமி லோதிப் பண்புட னெழுந்து வள்ளல்    பொன்னணி மாட வீதி நகர்ப்புறத் தடுத்துக் கூண்டு    மன்னிய குழுவின் வந்தார் மாநிலந் தழைக்க வந்தார்.    2.19.22  1037    கருமுகி னிழற்றக் கஞ்சக் கதந்தரை படாது நானம்    பொருவறக் கமழவந்த புண்ணியப் பொருளைக் கண்டு    திருமுகத் தெதிர்ந்து ஜின்க டிரளொடு மிறைஞ்சி வாழ்த்திப்    பருவர லகற்றித் தேறச் சிலமொழி பகரு மன்றே.        2.19.23  1038    வானகத் தமரர் செய்ய மலரடி பரவி யேத்த    நானிலத் தரிய வேத நபியெனும் பட்ட நும்பா    லானதற் குரித்தா யெங்க ளகத்தினிற் களங்க மென்னு    மூனமற் றிடவே றுண்மை யுறுதியொன் றறிய வேண்டும்.       2.19.24  1039    வன்களங் ககற்றித் தீனின் வழிநிலை குறித்து வந்த    ஜின்களிற் றலமை யான ஜின்களிவ் வுரையைத் தேற்றப்    பொன்கடந் தொளிருந் திண்டோட் புரவல ரிறசூ லுல்லா    வின்களிப் பொழுக நோக்கி யெடுத்துரை கொடுப்ப தானார்.      2.19.25  1040    குவடுறை விலங்கி னாலோ கொழுஞ்சிறைப் பறவை யாலோ    தவழ்தரு முயிரி னாலோ தருக்களி னாலோ வுங்கள்     செவியறிந் திதயங் கூர்ந்து தெரிதர வென்னை யிந்த    வவனியி லுண்மைத் தூதென் றறியவேண் டுவதே தென்றார்.     2.19.26  1041    பேதமற் றுரைத்தீர் சோதி பெருகுதீன் விளக்கே யிந்தப்    பாதையிற் றருவந் தெங்கள் பார்வையிற் கணித்தாய் நின்று    தூதுவ ரென்றோர் மாற்றஞ் சொல்லுமேற் கலிமா வோதிக்    கோதற மனத்து ளீமான் கொள்வது திண்ணமென்ற.     2.19.27  1042    கடத்தின்மா னுரைப்ப நின்ற காரணக் குரிசி றூரத்    திடத்தினி னின்ற வஞ்சித் தருவினை யெதிர்ந்து நோக்கி    படித்தலத் துறைந்த வேரின் பற்றறா தெழுந்து வெற்பி    னடுத்திவண் வாவென் றின்ப வமுதவாய் திறந்து சொன்னார்.   2.19.28  1043    பாசடை குழைத்த வஞ்சித் தருபடி துளைதுதுள் ளோடி    வீிசிய கவட்டுச் சில்லி வேரிலொன் றறாத வண்ண    மாசற வெழுந்து செவ்வி முகம்மதின் பாத நோக்கிக்    காசினி யிடத்திற் றோயக் கவின்பெறப் படிந்த தன்றே.   2.19.29  1044    பலனுறுங் கலிமாத் தன்னைப் பணரெனும் பலகை யார    நிலைபெறு மறபி னானன் னெடுநிலத் தெழுதிச் சின்கள்    குலனொடு மினிது காணக் கொழுந்தழை குழைய வூர்ந்து    கலைமுகம் மதுதம் முன்கண் களித்திட நின்ற தன்றே.        2.19.30  1045    நின்றமா மரத்தை நோக்கி நெறிபட வெவருங் கேட்ப    வின்றெனை யிவர்கட் கின்னா ரெனவெடுத் தியம்பு கென்ன    மன்றலங் குரிசில் கூற மலரிலை குலுங்க வாடா    வென்றிகொ ளிறையோ ணுண்மைத் தூதென விளம்பிற் றன்றே.    2.19.31  1046    சாடினி தெழுந்து வந்து தவறிலா துரைத்த மாற்றங்    கூடிய ஜின்க ளெல்லாஞ் செவிமனங் குளிரக் கேட்டு    நீடிய வுவகை யென்னு நெடுங்கட னீந்தி நீந்தித்    தேடிய பொருளி தென்னச் சேவடி சிரசிற் கொண்ட.    2.19.32  1047    சீதமென் கவிகை நீழற் றிருநபி யிறசூ லுல்லா    பாதபங் கயத்தை முத்திக் கண்மலர் பரிவிற் சாத்திக்    கோதறுங் கலிமா வோதிக் குழுவொடு மீமான் கொண்டு    வேதநன் னிலைமை நீங்கா மெய்ந்நெறி மேவி நின்ற.    2.19.33  1048    கலைநெறி பகரும் வள்ளல் கானகத் தருவை நோக்கி    யுலைவிலா துனது தானத் துறைகென வுரைப்பத் தீனி    னலனுறு மபுல்கா சீம்தம் நல்லிசை திசைக டோறு    நிலைபெற நின்ற தென்ன நெறிச்சென்று நின்ற தன்றே.   2.19.34  1049    கணத்தொடும் ஜின்கள் வள்ளல் கமலமென் முகத்தை நோக்கி    யிணைத்தநன் னெறியி னின்றோ மின்றுதொட் டினிமே லுங்கட்    குணத்தக வுணவீ தின்ன தெனவெடுத் துரையு மென்னப்    பணித்துவாய் புதைத்து நின்று பண்புறப் பகர்ந்த வன்றே.   2.19.35  1050    பறவையில் விலங்கி லுள்ள படைப்பினிற் றக்கு பீரி    லிறையவன் விதித்த வண்ணத் திறந்ததென் பவையு நுங்கட்    குறைபசிக் குணவென் றன்பா யோதினர் கேட்டு மீட்டு    மறுவற வெங்கட் குற்ற வாகனத் துணவே தென்ற.      2.19.36  1051    தேறிய மறையின் றீஞ்சொல் தீனிலைக் குரிய தூயோ    ரேறுவா கனந்தின் றற்ற தெவையுள வவைக ளெல்லா    மாறுபா டன்றி நுங்கள் வாகனத் துணவே யென்னக்    கூறினர் பிணைக்கி யானே பிணையெனக் கூறுங் கொண்டல்.  2.19.37  1052    விரிதரு மமுதச் செவ்வாய் திறந்திவை விளம்பக் கேட்டுத்    திருமுகத் தெதிர்ந்த பன்னீ ராயிரஞ் ஜின்க டங்கள்    சிரமடி மலரிற் சேர்த்தித் தீனவர் தமையும் வாழ்த்திப்    பரிவொடு மகிழ்ந்து தத்தந் திசையினிற் படர்ந்த வன்றே.  2.19.38  1053    பரவையும் விசும்பும் பாரும் படர்ந்திருள் செறிந்து தோன்று    மிரவினிற் றிரண்ட ஜின்க ளினத்தினை யீமான் கொள்வித்    தரியட லேற தென்ன வழகொளி விரித்துக் காட்ட    மருமலர்க் கரிய கூந்தன் மயிலுறை மனையின் வந்தார்.      2.19.39  1054    நெருங்கிய கங்குற் போதி னிறைந்தவல் லிருளை மோதி    யிருங்கதிர் கரங்க ளார வெடுத்தெடுத் தெறிந்து சிந்தி    யருங்கண மனைத்து நாணி யகல்விசும் பொளிப்ப நோக்கிக்    கருங்கடன் முகட்டில் வெய்ய கதிரவன் றோன்றி னானே.  2.19.40  1055    காசினி யிடத்தி னற்றைக் காலையின் கடன் டீர்த்து    நேசமுற் றுவந்து தீனோ ருடனினி துறைந்து ஜின்கள்    மூசிவந் தீமான் கொண்டு போயது முறை வழாமற்    பேசிநல் லுணவு மீந்த செய்தியும் பிறக்கச் சொல்வார்.     2.19.41  1056    மறச்சிலைக் கரத்தீர் தீனின் மானுடர் வாயின் மிச்சி    லிறைச்சியென் பனைத்துஞ் ஜின்கட் குணவென வீந்தேன்மேலுங்    கறித்தவென் பிறைச்சி மிச்சி லென்பதைக் களங்க மில்லாப்    புறத்தினில் வீச லியார்க்குங் கடனெனப் பொருந்தச் சொன்னார்.     2.19.42  1057    பூமணம் பொருந்தக் காட்டும் புதுமைகண் டரிய ஜின்க    டாமதி யாது கூடித் தளத்தொடுந் திரண்டு வந்தீ    மான்மனம் பொருந்திற் றென்ற வார்த்தையிற் புளகங் கொண்டு    தேமலர்ப் புயத்தார் போற்றத் திருநபி யிருந்தா ரிப்பால்.          2.19.43        ஜின்க ளீமான் கொண்ட படலம் முற்றிற்று.   ஆகப் படலம் 19க்குத் திருவிருத்தம்...1057  உள்ளுறை அட்டவணைக்குத் திரும்ப       2.20    காம்மாப் படலம் (1058 - 1086)       1058    நரையொளி பிறங்க வுடம்பெலாந் திரைந்து          நரம்புக டெரிந்திட வறந்து                  தெரிதருங் கட்பா வையினொளி மழுங்கித்               திரள்படப் பீழையுஞ் சாடித்                  தரிபடா நாசித் துளையினீர் ததும்பத்                   தைத்தறக் கிழிந்ததோர் துணியு                  மரையிடைக் கிடந்து சரிந்தடிக் கடிவீழ்ந்                      தவிழ்ந்திட வொருகரந் தாங்க.       2.20.1  1059                  உடற்குறை கூனுஞ் செவித்துளை யடைப்பு                        மொருகையிற் ரடிக்குளா தரவி                  னடக்கையி னடக்குந் தலைக்கிடு கிடுப்பு                        நனிதர வசைந்து தள்ளாடி                  யடிக்கடி யிளைப்பிற் குலுக்கிய கனைப்பு                        மறத்தவித் தெழுந்தகோ லமுமா                  யிடுக்கணுற் றொருவன் முகம்மது நயினா                        ரிருந்திடு மவையகத் தெதிர்ந்தான்.      2.20.2  1060                  உள்ளுறக் கிடந்த பல்லறப் பெயர்ந்த                         வுதட்டினில் வாயினீ ரொழுக                  விள்ளுதற் கரிதா யொருசலாங் குழறி                   விளம்பிநின் றனன்முக நோக்கி                  வள்ளலும் பிரத்தி யுரைத்திவன் சூமன்                    வங்கிஷத் துளனொரு வேடத்                  தெள்ளருங் குணத்தா லடைந்தன னிவன்கூ                   றீதென மனத்திருத் தினரே.       2.20.3  1061                  ஊன்றிய தடியிற் கிடந்துழன் றொதுங்கி                      நின்றவ னுழையினை நோக்கி                  வான்றிகழ் புகழார் திருமொழி கொடுத்து                       வரவழைத் தொருமருங் கிருத்தி                  யீன்றவ ரியாவ ரெவ்வழிக் குளநின்                      னிருங்குலப் பெயரியா துனக்குத்                  தோன்றிய நாம மேதிவை விடுத்துச்                   சொல்லென மீளவு முரைத்தார்.   2.20.4  1062                  நபியெனும் பெயர்பெற் றவர்க்கெவர் கருத்து                          நன்குறத் தெரிந்திடும் விசும்பி                   னவரினும் புதியோன் றூதரின் முதலோ                      ரவனியிற் பின்வரும் நயினா                  ரிவர்கருத் தறியத் தெரிந்திடாப் பொருள்க                        ளிலையெனக் கருத்தினி லிருத்தித்                  தவறுவந் ததுந்தன் தலைமுறைப் பெயருந்                         தனித்தனி விடுத்தெடுத் துரைப்பான்.  2.20.5  1063                  வானுல கடங்கத் தன்வசப் படுத்தி                     மறுவறும் பெயர்க்கிடர் விளைத்துப்                  பானிற வளைவெண் டிரைக்கடற் பரப்பிற்                    பகையற வொருதனிக் கோலாற்                  றானெனச் செலுத்தி யரசுவீற் றிருந்தோன்                   றணப்பிலாப் பெரும்படை யுடையோ                  னீனமுற் றொழியா மாயைகள் விளைக்கு                       மியலிபு லீசெனும் பெயரோன்     2.20.6  1064                  அப்பெரும் புகழோன் றருதிரு மதலை                        யவனினு மும்மடங் காகி                  முப்பெரு நிலத்துந் தன்பெயர் நிறுத்து                      முறைமைய னாளியா சனத்தா                  னொப்பருந் திறலா னிலாக்கிசென் றோங்கி                       யுறும்பெய ரினன்பெறும் புதல்வன்                  கைப்படுங் கதிர்வாட் பெரும்படைக் கிறைவன்                   காயிமென் றுரைத்தகா வலவன்.   2.20.7  1065                  காயிமென் பவன்றன் கண்ணினை மணியாய்க்                      கருத்தினுள் ளுறைந்தமெய்ப் பொருளாய்ச்                  சேயெனப் பிறந்தே னிசைபெறக் காம்மா                     வென்னுமப் பெயரினன் சிறியே                  னாயிரந் திருப்பேர்க் குரியவன் றூதே                   யமரருக் கரியநா யகமே                  மாயிரும் புவிமா னிடரிடர் களையு                  முகம்மதே யெனப்புகழ்ந் திசைத்தான்.   2.20.8  1066                  மருங்கினி லிருந்து பகர்ந்தகாம் மாதன்                 வார்த்தைகேட் டகத்தினிற் களித்துத்                  தருங்கதிர்த் தரள நகையிற்புன் முறுவ                  றரவரு விருத்தனை நோக்கி                  நெருங்கிட வறந்த காறடு மாற                  நெடிதுசஞ் சலத்தொடும் வருந்தி                  யிருங்கண மடுத்தென் னிடத்தினி லுறைந்த                  தென்னினை வெனவெடுத் திசைத்தார்.    2.20.9  1067                  முன்னெடுங் காலத் திப்பெரும் புவன                  முழுதினு மொருகுடை நீழ                  றன்னிடைப் படுத்தி நால்வகைக் கதத்த                 தளத்தொடு மொருதனிக் கோலான்                  மன்னிய திசைகள் பொதுவறப் புரந்து              மருவல ரிலையெனத் தடிந்திட்                  டென்னையொப் பவரிந் நிலத்தினி லிலையென்               ரிருந்தன னாளியா சனத்தில்.      2.20.10  1068                  ஒருதனித் திகிரி செலுத்தியெந் நிலமு                 முள்ளடிப் படுத்திடு நாளிற்                  பொருவரு மதத்தாற் றவங்குண மிரக்கம்                பொறைநிறை புண்ணியம் பிறவுந்                  தெரிவரா திகழ்ந்து பவம்பழி தொடரச்                செய்வழி முறைமையிற் செய்தேன்                  பெருகிய வலியுஞ் சீர்த்தியு முடையோய்              பின்வருந் துன்பமொன் றறியேன்.         2.20.11  1069                  தீவினைக் குரித்தாய் வருந்தொழி லனைத்துஞ்                செய்தர சிருக்குமந் நாளிற்                  பாவியென் னுடலு மிதயமு நடுங்கப்                  பார்த்தெனைக் கடிந்துவற் புறுத்திக்                  கூவிமுன் னிருத்தித் தாட்பெரு விரல்க                  ளிரண்டையுங் கூட்டுற நெருக்கி                  நோவர விறுகக் கட்டிவைத் தெழுந்து                போயின னொருநொது மலனே     2.20.12  1070                  காலினிற் பிணித்த பிணிப்பினை வலிதிற்                 கழற்றின னோக்கினன் கழலா                  தோலிடுங் கடகக் கரத்தினா லவிழ்த்தே                  னவிழ்ந்திடா தொருங்குநின் றவர்கள்                  மேலுற வகிர்ந்துிங் கருவியா லறுத்தும்               விரிந்தசெந் நெருப்பிடை கொடுத்து                  நூலள வெனினு நெகிழ்ந்தில வதனின்               வலியினை நுவலுதற் கரிதே      2.20.13  1071                  கட்டினான் மிகுதி வருத்தமுற் றொடுங்கிக்                  கலங்கினன் மலங்கின னெடுநாள்                  விட்டிடா திழைத்த பாவங்க டிரண்டு                 வெகுண்டொரு கயிற்றுரு வெடுக்கப்                  பட்டதோ வலதென் னூழ்விதிப் பயனோ               படிபுரந் திடும்பெரும் பலனோ                  கிட்டிய தவத்தோர் முனிந்திடு முனிவோ              வெனக் கிடந்தனன்மதி யிலியேன்.    2.20.14  1072                  அரசிழந் தெனது கிளையினிற் பெரியோ               ரிடத்தினு மடுத்தன னவரா                   லொருதிருக் கெடுத்து நெகிழ்க்கவும் பயமுற்                 றொடுங்கினர் பெருவரை யிடத்துங்                   குரைகடலிடத்து மெண்டிசை புரக்குங்               கொற்றவ ரிடத்தினு மடைந்தே                  னிருமென விருத்தி நோக்குவ ரலதென்               னிடர்தவிர்த் திடுபவ ரிலையே.      2.20.15  1073                  அந்தரம் புவிமட் டுலவியுங் காற்கட்                டவிழ்க்கவல் லமையின ரிலையென்                  றிந்தன மெரியிற் கிடந்தென விதய                மிடைந்திட வுடைந்தன னௌியேன்                  புந்தியற் றொடுங்கி யளவறுங் காலம்                 போயபி னவனியின் மனுவிற்                  சுந்தரத் தொடும்பே ரறத்தொடு முருவாய்த்                 தோன்றின ராதமென் றொருவர்.    2.20.16  1074                  அவனி யிலாத நபியெனும் பேர்பெற்                     றிருந்தன ரவரிடத் தேகித்                  தவிர்கிலா திடருற் றனனென வௌியேன்                   காற்றினன் வீக்கினை நோக்கி                  கவரறப் பிணித்த காவல னலது                   கட்டறுப் பவரெவ ரென்னக்                  குவிதருந் திருவாய் விரிதர வுரைத்தார்                   கொடியனென் வலிகுறைந் திடவே       2.20.17  1075                  இவ்வுரை பகர்ந்தா ராதநன் னபியென்                     றிருந்தனன் வருந்தின னதற்பின்                  குவ்வின னபிமா ரென்னுமப் பெயர்பெற்                    றிருந்தவ ரிடந்தொருங் குறுகிச்                  செவ்விதி னுரைத்தே னவ்வவ ரெவருந்                    திருநபி முகம்மதென் பவரால்                  வவ்விய தளைவிட் டகன்றிடு மலது                     மறுத்தெவர் தவிர்ப்பரென் ரிசைத்தார்.  2.20.18  1076                  அன்னவ ருரைத்த மொழிமனத் தடக்கி                யிருந்தன னறிவெனுந் துணையா                  லெந்நெடுங் காலத் தெப்புவி யிடத்தி                    னினிதொடும் பிறப்பரென் றெண்ணிப்                  பன்னெடுங் கால மிதுநினை வலது                  வேறுரை பகர்ந்திருந் தறியேன்                  மன்னிய புகழார் முகம்மது பிறந்தா                ரெனுமுரை மறைகள்சொற் றனவே.       2.20.19  1077                  புவியினி லறத்தின் மக்கமா புரத்திற்                  பொதுவற வேதமு மிறங்கி                  நபியெனுந் திருப்பட் டமுந்தரித் தரிய                 நன்னிலைத் தீனெறி நடத்திக்                  குவிகுபி ரகற்றி யிருந்தன ரென்னக்                கோதிலா மனமகிழ் வுடனே                  யிவணில்வந் தடைந்தே னினிவினைப் பவங்க               ளியாவையு மௌிதின்வென் றனனே.    2.20.20  1078                  பதத்தி னிலடைந்த பவியென் மனத்திற்              பருவரற் களங்கறத் துடைத்துக்                  கதத்தொடு மிறுக்கி வைத்தபா தகன்றன்              கட்டறக் கருணையிற் படுத்தி                  யிதத்தொடு முமது தீன்வழிக் குரிய                  னிவனென நிறுத்திமே லையினும்                  விதித்தசொற் கடவாப் படிநடத் திடுக                     வேண்டுமென் றுரைத்திடி வீழ்ந்தான்.          2.20.21  1079                  இரங்கிநின் றிறைஞ்சி யுரைத்தவா சகத்தை                      யிருசெவி குளிர்தரக் கேட்டு                  நெருங்கிட விறுக்கி வைத்தவர் பெயரை                     நினைத்தரு ளொடுமுறு வலித்து                  மருங்கினி லொடுங்கி யிருந்தகாம் மாவை                      விழித்தணி மதுரவாய் திறந்துன்                  னுரங்கெட விடுக்கண் விளைத்த வரியாவ                    ருரையென முகம்மது முரைத்தார்.     2.20.22  1080                  கட்டிவைத் தகன்ற நாட்டொடுத் தவன்றன்                 பெயரினைக் கருத்தினி லறியே                  னெட்டியெத் தலத்துந் திரிந்தன னிவ்வூ                  ருளனென வறிகிலேன் புவியின்                  மட்டறுங் குலத்தி லிக்குலத் தின்னான்                 மகவென்று மறிகிலே னெதிர்ந்து                  கிட்டிடி லுருக்கண் டௌிதினி லறிவே                னெனக்கிளத் தினன்பெருங் கிளையோன்.        2.20.23  1081                  கருமுகிற் கவிகை நந்நபி காம்மா              வுரைத்தசொற் கருத்தினி லிருத்திக்                  குருதியுந் தசையுஞ் சிதறுசெங் கதிர்வேற்              கொழுந்தடக் கரத்த பித்தாலி                  புரியகண் மணியாய் வருமலி தமையென்                 னுழையினிற் கொடுவரு கென்னப்                  பரிவினிற் றூதை விடுத்தன ரவரும்             பண்புற விரைவொடு மெழுந்தார்.      2.20.24  1082                  சிங்கவே றனைய அலிதிருக்க ரத்திற்            செங்கதிர் வாட்கிடந் திலங்கத்                  தங்கிய மரவத் தொடைபுரண் டசையத்              தானவன் புலிவர னோக்கி                  யங்கமு மனமும் வெருவரத் திடுக்கிட்             டலம்வர வெழுந்துவாய் குழறிப்                  பங்கமுற் றயர்ந்திட் டடிக்கடி நோக்கி              பதங்கர நனிநடு நடுங்கி.         2.20.25  1083                  மன்னர்மன் னவரை முகம்மதை நோக்கி                  வாய்வௌி றிடவிழி சுழல                  வெந்நிடை யொளித்திட் டொதுங்குற வொடுங்கி                   விறற்புலி யலிதமைத் தூண்டி                  என்னையுங் கெடுத்தென் னரசையு மழித்திட்                  டித்தனைக் கியற்றிய சீமா                  னன்னவ னலது வேறிலை யினம்வந்                   தடுக்கிலென் விளையுமோ வறியேன்.      2.20.26  1084                  மெய்ப்பொருண் மறைக்கு நாயகப் பொருளே                   விண்ணவ ருயிரினுக் குயிரே                  யிப்புவி யிடத்தி லடைக்கல மடியே                  னெனைப்பிணித் தடல்வலி யெறிந்த                  துப்பின னீதோ வடுத்தனன் சற்றே              தூரநின் றிடவருள் பணித்தென்                  கைப்பட நுந்தங் கரங்கொடுத் துயிரைக்              காப்பது கடனெனக் கரைந்தான்.     2.20.27  1085                  வெருவுறேல் காம்மா வெனக்கர மசைத்து                 விறற்புலி யலிதமை நோக்கி                  யெரிகதிர் வேலோய் நம்மிடத் தடைந்தோ                   னீங்கிவ னிடருறு மிணைத்தாட்                  பெருவிரற் றொடுப்பை விடுப்பையென் றினிதின்                பெரியவன் றூதுவ ருரைப்ப                  வரியென மகிழ்ந்து நோக்கலுங் காற்கட்               டற்றிடத் துன்பமு மறுத்த.               2.20.28  1086                  காற்றளை யகலப் பயங்கர மகற்றிக்                காவலர் முகம்மதை யிறைஞ்சிப்                  போற்றிநின் றமுத மெனுங்கலி மாவை              யுரைத்துநல் வழியினிற் புகுந்து                  தேற்றுநன் மறையின் முதியரைப் புகழ்ந்து              செவ்விய ரலிபதம் வழுத்தி                  மாற்றரும் வேடந் தனையும்விட் டொழிந்து               மதிவலா னெனத்தனி நின்றான்.         2.20.29  1087                  சீதவொண் கதிர்செய் முகம்மதி னடியிற்              சென்னிவைத் தடிக்கடி புகழ்ந்து                  கோதற வெழுந்து தீன்வ ரெவர்க்குங்            குறைவறச் சலாமெடுத் துரைத்துக்                  காதலின் தீன்தீன் விளங்கவென் றேத்திக்               கடிமலர்ச் சோலையு நீந்தி                  மாதவம் பெருகு மனத்தினன் காம்மா                மன்னுதன் றிசையினிற் போனான்.         2.20.30              காம்மாப் படலம் முற்றிற்று.         ஆகப் படலம் 20க்குத் திருவிருத்தம்....1086  உள்ளுறை அட்டவணைக்குத் திரும்ப   2.21    விருந்தூட்டுப் படலம் (1087-1104)   1087  புவியி லின்பம் பொருந்திப் புகழ்பெறு         நபிமு கம்மது நண்பொடுந் தங்கிளை         யவர்கட் கன்புற் றரிய விருந்தெனக்         கவலு மென்றலிக் கோதினர் காமுற்றே.      2.21.1  1088         தூய தூதுவ ரோதிய சொன்மறா         நேய முற்றெழுந் தங்கவர் நீண்மனை         வாயி றோறு நடந்துநல் வாக்கொடும்         போயி ருந்து விருந்து புகன்றனர்      2.21.2  1089         மறுவி நாறு முகம்மதுக் கன்புறு         மறிவ ரும்மவ ரையர்க்கு முன்னருஞ்         சிறிய தந்தைய ரும்மவர் சேய்களு         முறவி னுற்றவ ரும்மவ ரொக்கலும்         2.21.3  1090         வன்றி றற்புலி வாளலி முன்வர         மின்ற வழ்ந்தணி யாரங்கள் வீசிடத்         தொன்று தோன்றிய தூதுவர் மாமனை         முன்றி லெங்கணு மொய்த்திருந் தார்களால்.     2.21.4  1091         சிறியர் பேதையர் தீீய்ப்பசி தீண்டிய         வறிய ரல்லது வந்தவர் நாற்பஃ         தறிவர் ஹாஷிம் கிளைக்குயி ராயினோ         ரிறைவன் றூதுவர்க் கின்புறு மாந்தரே.     2.21.5  1092         எடுத்தி றாத்த லெனும்பதி னாறெடை         கொடுத்த பாலுங் குடித்தொரு மேழகத்         தடித்த சைச்சுடு கோலினிற் றள்ளுமு         னெடுத்துத் தின்ப ரிவர்சிறி யோர்களே.      2.21.6  1093         வரிசை வள்ளன் முகம்மது வந்துநின்         றுரிய கேளி ருடனுழை யோரையும்         விரியுங் காந்தி விரித்த விரிப்பின் மேற்         பரிவி னீணவை பத்திவைத் தாரரோ.    2.21.7  1094         மாற்ற லர்க்கரி யேறெனும் வள்ளலார்         தீற்று வெண்சுதை மாடத்துட் சென்றட         வூற்றுப் பாலையு மூற்றிக்கொண் டிங்ஙனஞ்         சோற்றை யுங்கொடு வாவனச் சொல்லினார்.   2.21.8  1095         மருங்கு நின்றவர் மாம னையுட்புகுந்         தொருங்கி ருந்த வொருபடிச் சோற்றையுங்         கருங்க லென்னுங் கலசத்திற் பாலையுந்         தருங்கை வள்ள லிடங்கொடு சார்ந்தனர்.       2.21.9  1096         அருந்துஞ் சோற்றையும் பாலையு மங்கையி         லொருத்த ரேந்தி யுலாவுகின் றாரிவர்         வருத்த மின்றி வரவழைத் தாளெலா         மிருத்து கின்றன ரென்னெனக் கூறுவார்.    2.21.10  1097         இற்றை நாள்விருந் தென்னவிவ் வூரினிற்         சொற்ற தில்லைத்தொன் மாமறைக் காரணத்         துற்ற செய்தி யறியவென் றுன்னியோ         பற்றி னாலிவர் பாலழைத் தாரென்பார்      2.21.11  1098         இன்று வந்திவர் முன்றி லிருந்தனம்         வென்றி யாக விருந்து வழங்கிடுஞ்         சொன்றி யும்மிவர் காரணத் தோற்றமு         நனறு கண்டறி வோமினி நாமென்பார்.    2.21.12  1099         இந்த வண்ண மிவர்க ளியம்பிட         வந்த நாயகன் றூதுவ ரன்பொடு         வந்த சோற்றையும் பாலையு மன்னவர்         சிந்தை கூரச் சிறந்தளித் தாரரோ.      2.21.13  1100         சேருஞ் சீனியுந் தேனுமொத் தாலென         மூர லும்மவை மூழ்கிய பாலையும்         வீரர் தங்கள் விலாப்புறம் வீங்கிட         வார வுண்டென ரங்கையில் வாரியே.     2.21.14  1101         மாத ருஞ்சிறு மைந்தரு மாந்தரும்         பேத மற்றதம் மில்லுறை பேர்களுங்          கோதி லாதுண்டு பாலுங் குடித்தினிப்         போதும் போது மெனப்புகன் றார்களால்.    2.21.15  1102         உருசிக் கும்படி பாகஞ்செய் யோர்படி         யரிசிக் சோறு மரைப்படிப் பாலுநல்         வரிசை யாக வழங்க வழங்கவே         பெருகிற் றல்லது பின்குறை வில்லையால்.       2.21.16  1103         ஆகங் கூர்தர வுண்டவ ரியாவரும்         வாய்கை பூசி மகிழ்ந்தினி துற்றபின்         பாகு வெள்ளிலை பாளிதஞ் சந்தன         மோகை கூர வுவந்தளித் தரரரோ.       2.21.17  1104         சோதி நாயகன் றூதெனும் வள்ளலுக்         கீதெ லாமரி தோவென வேத்திநின்         றோதிக் கையெடுத் துற்றச லாமுரைத்         தாத ரத்தொடு மங்கவர் போயினார்.                         2.21.18      விருந்தூட்டுப் படலம் முற்றிற்று.    ஆகப் படலம் 21க்குத் திருவிருத்தம்...1104 உள்ளுறை அட்டவணைக்குத் திரும்ப   நுபுவ்வத்துக் காண்டம் முற்றுப் பெற்றது.    ஆகக் காண்டம் 2க்குப் படலம் 45க்குக் கூடிய திருவிருத்தம்...2344     This file was last revised on 14 May 2003  Please send your comments to the webmasters of this website.    