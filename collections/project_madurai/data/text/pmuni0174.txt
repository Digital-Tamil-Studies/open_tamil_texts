
    


ciRAppurANam  canto 2-part 1 (in tamil script, unicode format) 
    
 ciRAppurANam of umaRup pulavar Canto 2 part 1, paTalams 1-8   (verses 1-698)(in tamil script, unicode format) உமறுப் புலவரின் சீறாப்புராணம்  இரண்டாவது காண்டம்  - நுபுவ்வத்துக் காண்டம்) படலங்கள் 1- 8 /    பாடல்கள்  (1-698 )     Acknowledgements: Etext preparation: Mr. Vassan Pillai, New Mexico, USAProof-reading: Dr. Ram Ravindran, Indianapolis, Indiana, USA Web version: Dr. K. Kalyanasundaram, Lausanne, Switzerland 

This webpage presents the Etxt in Tamil script but in Unicode encoding. To view the Tamil text correctly you need to set up the following: 
i). You need to have Unicode fonts containing Tamil Block (Latha,Arial Unicode MS, TSCu_Inaimathi, Code2000, UniMylai,...) installed on your computer and the OS capable of rendering Tamil Scripts (Windows 2000 or Windows XP). 
ii)Use a browser that is capable of handling UTF-8 based pages
(Netscape 6, Internet Explorer 5) with the Unicode Tamil fontchosen as the default font for the UTF-8 char-set/encoding view. .
In case of difficulties send an email request to 
kalyan@geocities.com or 
kumar@vt.edu

©  Project Madurai 1999 - 2003
Project Madurai is an open, voluntary, worldwide initiative devoted to preparation of electronic texts of tamil literary works and to distribute them free on the Internet. Details of Project Madurai are available at the website   http://www.projectmadurai.org/ You are welcome to freely distribute this file, provided this header page is kept intact.   உமறுப் புலவரின் சீறாப்புராணம் இரண்டாவது காண்டம்  (நுபுவ்வத்துக் காண்டம்) படலங்கள்  1-8 /    பாடல்கள்  (1-698 )     உள்ளுறை    2.01  நபிப் பட்டம் பெற்ற படலம்  1-55  மின்பதிப்பு    2.02 தொழுகை வந்த வரலாற்றுப் படலம்   56-99 மின்பதிப்பு    2.03  தீனிலை கண்ட படலம்  100-262 மின்பதிப்பு   2.04  உமறுகத்தாபு ஈமான் கொண்ட படலம்    263-357 மின்பதிப்பு    2.05 உடும்பு பேசிய படலம் 358-397  மின்பதிப்பு    2.06  உத்துபா வந்த படலம் 398 - 418 மின்பதிப்பு   2.07  ஹபீபு மக்கத்துக்கு வந்த படலம்  419-510 மின்பதிப்பு    2.08  மதியை அழைப்பித்த படலம் 511-698  மின்பதிப்பு       2.1   நபிப் பட்டம் பெற்ற படலம்  (1- 55)   1       சோதியா யெவைக்கு முள்ளுறைப் பொருளாய்த்          தோற்றமு மாற்றமுந் தோன்றா       வாதிதன் பருமான் கொண்டினி தோங்கி             யமரிழிந் தமரருக் கரசன்       மேதினி புகுந்து முகம்மது தமக்கு               விளங்கிய நபியெனும் பட்டங்       கோதறக் கொடுப்பத் தீன்பயிர் விளைத்த              கூறெலாம் விரித்தெடுத் துரைப்பாம்.                           2.1.1  2       புள்ளிவண் டருட்ட முண்டிசை பயிலும்              பொழிறிகழ் மக்கமா புரத்திற்       றெள்ளிய குறைஷிக் குலத்தினி லுதித்த              செம்மலுக் குறைந்தபே ராண்டு       விள்ளருங் கணக்கா றாரிரண் டதின்மேல்            மேலவன் றிருவுளப் படியால்       வெள்ளிடை யதனிற் சிறிதொளி திரண்டு             விழித்திடும் விழிக்கெதிர் தோன்றும்.              2.1.2  3       தெரிந்திடு மொளியைக் தம்மிரு விழியாற்             றெரிதர நோக்குவர் காணா       திருந்திடும் பின்னுந் தோற்றிடு மிதனை             யெவரொடும் விடுத்தெடுத் துரையார்       பொருந்துளக் களிப்பு மச்சமும் பிறப்பப்             புந்தியிற் றேர்குவர் பொருவாக்       கருந்தலைக் கவைநா வரவுட றடிந்த             கவின்கர தலமுகம் மதுவே.                                     2.1.3  4       திசையனைத் தினுமந் தரத்தினு மிருந்த             திசையினு மிரவினும் பகலு       மிசையுறச் சிறிது தொனிகளே பிறக்கு              மெதிர்ந்துநோக் கிடிலுருத் தெரியா       தசையினும் பிரியா தடுத்துறைந் தவர்தஞ்             செவியினு மத்தொனி சாரா       வசையறுங் குறைஷிக் குலத்துறுங் குரிசின்           மனத்தினி லதிசயம் பெறுவார்.                               2.1.4  5       இவ்வணஞ் சிறிது பகனிகழ்ந் ததற்பி              னெழில்பெறும் வரிசிலைக் குரிசின்       மைவண விழியா ரிடத்தினி லுறையா               மற்றொரு வரையுடன் கூட்டாச்       செவ்வணக் கருத்திற் றனியிருப் பதற்கே            சிந்திக்கு மதன்படி தேறி       யெவ்வரை யிடத்துங் காலினி லேகி             யெழில்பெறத் தனித்தனி யிருப்பார்.                       2.1.5  6       உலகினிற் பிறந்து வருமெழு வகைக்கு            முயிரெனுஞ் சலதரக் கவிகை       நிலைபெறு நிழலார் முகம்மது தனித்து             நிரைகதிர் தவழ்கிறா மலையி       னலனுற வுலவி மனனுறும்   படியே            நாலுநா ளிரண்டுநா ளிருந்து       சிலையென வளைந்த சிறுநுதற் கதீஜா             திருமனை யிடத்தினில் வருவார்.                             2.1.6  7       வரிசைக்குங் கதிக்கு முதற்றிருத் தலமாய்              மதித்திட வருங்கிறா மலையி       லுருசிக்குங் கனிவாய் மடமயிற் கதீஜா             வுடன்வர முகம்மது மெழுந்து       தெரிசிக்கப் பொருந்து மமரர்தம் முருவுந்               தெரிந்திடா தவணிடை யிருந்து       பரிசுத்த மனைய குயிலொடுந் தாமும்              பக்றபொழு தாற்றியே வருவார்.                           2.1.7  8       மக்கநன் னகருந் தெருத்தலை மதிளும்             வழியிடைக் கிடந்தகல் லனைத்தும்  புக்குநல் லிடத்திற் றெரிந்தவை யெவையும்             புகழொடு முகம்மது தமக்குத்       தக்கநற் பொருளா யுறுசலா முரைக்குந்            தனித்தொனி யிருசெவி தழைப்ப       மிக்கமெய்ப் புதுமை தனையுணர்ந் துணர்ந்து            மிகக்களீத் ததிசயித் திருப்பார்.                              2.1.8  9       முருகவிழ் புயவள் ளலுக்குறும் வருட             முப்பதிற் றொன்பதின் மேலாய்       தெரிதருந் திங்க ளாறுஞ்சென் றதற்பின்             றினந்தொறும் புதுமைய தாக       மருமலர்ச் செழுந்தார்க் கனங்குழற் கதீஜா             வெனுமயின் மணமனை யிடத்தி       லிருவிழி துயில மண்ணிடைத் தோன்றா            தெழில்பெறக் கனவுகள் காண்பார்.                           2.1.9  10       வெண்டிரைக் கடலி லமுதமும் பொருவா            வியனுறு மெல்லிதழ்க் கதீஜா       கொண்டுறு மயலு ளுயிரினு முயிராய்க்           குலவிய முகம்மது நயினார்       வண்டுறை மலர்ப்பஞ் சணைமிசை பொருந்தி           மறுவிலா தொளிர்மதி முகத்துக்       கண்டுயில் பொழுதிற் கனவுக ளனைத்துங்            கண்டது கண்டதாய்க் பலிக்கும்.                          2.1.10  11       துய்யவ னருளா லாதமா மனுவாய்த்            தோன்றிய வவனியின் வருட       மையமி லாறா யிரத்தினி லொருநூற்           றிருபத்து மூன்றினி லழகா       வையக மதிக்கு முகம்மதின் வயது          நாற்பதில் றபீயுலவ் வலினி       லெய்திய வெட்டாந் தேதியிற் சனியி            னிரவினிற் கிறாமலை யிடத்தில்.                             2.1.11  12       நித்தில நிரைத்த விருசிறை யொழுங்கு           நீணிலாக் கதிர்கள்விட் டொழுக       வித்துரு மத்தாள் சிறந்தணி திகழ             வில்லுமிழ் கரங்கிடந் திலங்கப்       பத்திவிட் டெறிக்குஞ் செம்மணி யிருகட்             பார்வையிற் கருணைவீற் றிருக்கச்       சித்திர வடிவைச் சுருக்கிமா னுடர்போற்             ஜிபுறயீ லவ்விடத் தடைந்தார்.                               2.1.12  13                          வேறு   மானுட வடிவாய் வந்த வானவர்க் கரசன் செவ்வி   யானனக் குரிசி லென்னு மகுமதின் வதன நோக்கி   நானமுங் கியமெய்ச் சோதி நாயகா வரையின் கண்ணே   தீனுற விருக்கின் றீரோ வென்றுசே ணடைந்தா ரன்றே.                  2.1.13  14   மற்றைநாட் பருதி ராவில் கிறாமலை யிடத்தில் வானோர்   கொற்றவ ருறைந்து வள்ளற் குவவுத்தோள் வனப்பு நோக்கி   யுற்றவென் னுயிரே நீரிங் குறைந்தினி ரோவென் றோதி   வெற்றிவெண் விசும்பு கீறி மேலுல கிடத்திற் சார்ந்தார்.                2.1.14  15   விண்ணகத் தரசர் தோன்றும் விதிமுறை யறியா வள்ளன்   மண்ணகத் திவரை நேரும் வனப்பினில் விசையி லந்தக்   கண்ணகன் வான நாட்டுங் காண்குற வரிதே யென்ன   வெண்ணமுற் றிதயத் தாராய்ந் திருப்பிடம் பெயர்ந்தி ராரால்.             2.1.15  16   வரிசைநேர் றபீவு லவ்வல் மாதமீ ரைந்து நாளிற்   றெரிதர விளங்குந் திங்க ளிரவினிற் சிறப்பு மிக்கோ   னருளினில் ஜிபுற யீல்வந் தருவரை யிடத்தின் வைகுங்   குரிசிறன் கமலச் செங்கண் குளிர்தர வெதிர்ந்து நின்றார்.          2.1.16  17   நானிலம் பரப்புஞ் சோதி நாயகக் கடவு டம்மை   வானகத் திருந்த சோதி வந்துசந் தித்த தேபோற்   கானமர் துண்டச் செங்கட் கலைநிலாத் தவழு மியாக்கை   யீனமில் ஜிபுற யீல்வந் திறையவன் சலாமுஞ் சொன்னார்.          2.1.17  18   மரகதப் பத்தி கோலி வச்சிரத் தாரை சாத்தி   யுரகமா மணிக ணாப்ப னொளிபெறக் குயிற்றி வெள்ளைத்   தரளமென் புருட ராகம் பலமணி தயங்கத் தாக்கிச்   சொரிகதிர் பரப்புஞ் சோதித் துகிலினைக் கரத்திற் கொண்டார்.    2.1.18  18   செகமதில் விண்ணி லொவ்வாச் செழுந்துகி லதனை யேந்தி   யகமகிழ்ந் தினிது போற்றி யமரருக் கரசர் வாய்த்த   முகமதி நோக்கி யாதி முறைமறைக் கலிமா வோதி   முகம்மதை விளித்துச் செவ்வி வலக்கரத் திடத்தில் வைத்தார்.    2.1.19  20   மரைமலர் வதனச் சோதி முகம்மதின் கரத்தில் வானோ   ரரசர்மிக் குவகை கூர்ந்தவ் வணிதுகி லிருத்தும் போதிற்   றிரைமுகில் வரையும் விண்ணுந் திகாந்தமு நடுவு மீக்கொ   ளிரைகட லேழும் பாரு மிலங்கொளி விரிந்த தன்றே.     2.1.20  21   மண்டலம் புரக்குஞ் செங்கோன் முகம்மதின் வதன நோக்கி   விண்டலம் பரவும் வேத நபியெனும் பட்ட நும்பாற்   கொண்டலே குதாவின் றீந்தா னெனுமொழி கூறிப் பின்னு   மண்டர்வாழ்த் தெடுப்பச் செவ்வி யாரணம் புகறி யென்றார்.     2.1.21  22   செப்பிய வசனங் கேட்டு ஜிபுறயீல் முகத்தை நோக்கி   முப்படி விளங்கும் வண்ண முழுமணிக் குரிசி லேயா   னிப்பெரும் புவியிற் றீட்டு மெழுத்திலொன் றறியே னாதி   யொப்பரும் வேத மென்ப தோதினே னல்ல னென்றார்.               2.1.22  23   சிறைநிறஞ் சுருக்கித் தோன்றுஞ் ஜிபுறயீல் முதலோன் கூறு   முறைவழி முகம்ம தன்பான் முன்னிருந் திருகை யார   விறுகுறத் தழுவிப் பின்ன ரியம்புமென் றியம்பத் தோன்றன்   மறைமுதல் வசன நாவின் வழக்கின னல்ல னென்றார்.         2.1.23  24   எதிரிருந் தரசர் பின்னு மிடருறத் தழுவி நோக்கி   மதியினு மிலங்குஞ் சோதி முகம்மதே யோது மென்னப்   புதுமையி னரிய பேறே புவியிடத் தரிய வேதங்   கதிபெறக் கண்டுங் கேட்டுங் கற்றறிந் திலனியா னென்றார்.             2.1.24  25   கேட்டுவா னவர்கோ மானுங் கிளரொளி வனப்பு வாய்ந்த   தோட்டுணை நெருங்க வுள்ளந் துனிவர விடலஞ் சோரப்   பூட்டிய கரங்கள் சேப்பப் புல்லிநந் நபியை நோக்கி   மீட்டுமெய்ம் மறைநூன் மாற்றம் விரித்தெடுத் தியம்பு மென்றார்.             2.1.25  26   நெருக்கிவிட் டதற்பின் வேத நெறிநபி யுள்ளத துள்ளே   திருக்கிளர் புவியில் விண்ணோர் தௌிதரு மறிவு முன்னூ   லிருக்கினி லறிவுந் தோன்றி யிடனறப் பெருகி நல்லோ   ருருக்கொளு மரசை நோக்கி யோதவெண் டுவதே தென்றார்.     2.1.26  27   மிக்குயர் மறையின் வள்ளல் விளம்பவிண் ணவர்கள் கோமா   னிக்றவு வெனும்சூ றத்தி லிருந்துநா லாயத் தின்ப   மெய்க்குற மாலம் யஃல மெனுமட்டும் விளம்பு வீரென்   றொக்கலி லுயிரின் மிக்கா யுறுநபிக் குணர்த்தி னாரால்.      2.1.27  28   எழுத்தினிற் றவறாச் சொல்லி னியன்முறை சிதகா வின்பம்   பழுத்தபண் ணொலியாற் றீய்ந்த பயிருயிர் பெருவ தாகச்   செழித்தமெய் ஜிபுற யீல்தஞ் செவியகங் குளிரக் கல்வி   யழுத்திய பொருளுட் டோன்ற அகுமது மோதி னாரால்.                 2.1.28  29   உறைந்தமெய்ம் மறையின் றீஞ்சொன் முகம்மதாண் டுரைப்பச் செவ்வி   யறந்தழைத் தனநன் மார்க்கத் தரும்புவி தழைத்த வெற்றித்   திறந்தழைத் தனவிண் ணோர்கள் செயறழைத் தனதி காந்தப்   புறந்தழைத் தனநந் தீனின் புகழ்தழைத் தோங்க வன்றே.             2.1.29  30   பறவைக ளினங்கள் போற்ற விலங்கினம் பலவும் போற்ற   வுறைதருந் தருக்கள் போற்ற வூர்வன வெவையும் போற்ற   நிறைதரு மலகை போற்ற நிரைதிரைப் பரவை போற்ற   மறைவிலா தமரர் போற்ற முகம்மது மோதி னாரால்.           2.1.30  31   உயிரினுக் குயிராய் வந்த முகம்மது முரைப்பக் கேட்டுச்   செயிரறு ஜிபுற யீல்தம் மெய்மயிர் சிலிர்ப்ப வோங்கி   முயலகன் மதியம் போன்ற முகம்மதைப் போற்றி வேக   வெயிலவன் கதிரிற் றூண்டி மேலுல கிடத்திற் புக்கார்.              2.1.31  32   அரியவன் றூத ரான அகுமது கலக்க முற்று   மருமலர்க் சோலை சூழ்ந்த மால்வரை யிடத்தை நீங்கி   யெரிபகற் கதிர்க்கா றோன்றா விரவினிற் றனித்து வல்லே   விரிகதி ருமிழும் பைம்பூண் மின்னகத் திடத்திற் சார்ந்தார்.       2.1.32  33                           வேறு       நடுக்க முற்றுமெய்ச் சுரத்தொடுங் குளிர்தர நலிந்து       மிடுக்க கன்றிடப் பயத்தொடு மரிவையை விளித்துத்       திடுக்க முற்றது துகில்கொடு பொதிமனந் தௌியா       திடுக்க ணியாதென வறிகில னென்றன ரிறசூல்.                  2.1.33  34       தலைவர் கூறிய மொழிசெவி புகவுட றயங்கி       நிலைகு லைந்தெழுந் தயர்வொடு நெட்டுயிர்ப் பெறிந்து       பலம லர்த்தொடை செறிந்தபஞ் சணைமிசைப் படுத்திச்       சலவை கொண்டுறப் போர்த்தரு கிருந்தனர் தையல்.              2.1.34  35       நொந்து மெய்யகம் பதறிடக் கணவரை நோக்கி       யெந்த னாருயி ரேயிக லடலரி யேறே       சிந்தை சிந்திமெய் திடுக்கொடு மதிமுகந் தேம்ப       வந்த வாறெவை யுரைக்கவென் றுரைத்தனர் மடமான்.           2.1.35  36       மலையி னுச்சியி னிருந்தது மொருவர்வந் தடுத்து       நிலைபெ றுந்துகில் கரத்தளித் துரைத்தது நெருங்க       வுலைவு றத்தனி யணைத்தது முரைத்துளப் பயத்தா       லலம லர்ந்தன னென்றன ரரசருக் கரசர்.                        2.1.36  37       துணைவர் கூறிய மாற்றமு மறைகள்சொற் றதுவு       மிணைப டுத்திநேர்ந் தின்பமென் றுளத்தினி லிருத்திப்       பிணையை நேர்விழி கனிமொழி சிறுபிறை நுதலா       ரணையுந் தம்வயின் றுனிபல வகற்றின ரன்றே.                     2.1.37  38       தாங்கு மெய்ப்பொரு ளறிவருள் குணந்தய விரக்க       நீங்கி டாதறம் பெருகிட வளர்க்குநன் னெறியீ       ரோங்கு மானிலத் திடத்துறை பவர்களா லுமக்குத்       தீங்கு றாதென வுரைத்தனர் மடந்தையர் திலதம்.            2.1.38  39       சிந்து தேன்மொழிச் செழுங்குயில் தூதெனுந் திருப்பேர்       வந்த தாமெனத் தெருளுற முகம்மது நயினா       ருந்து வெங்குபிர் களைவதித் தரமென வுயர்வா       னிந்து நேரிரு ளொடுக்கிவிண் ணெழுந்தன னிரவி.             2.1.39  40       நிறக்க ருங்கழு நீர்குவி தரநிறை வனசந்       திறக்க மெல்லிதழ் வெய்யவ னெழுந்தபின் றிருவு       முறக்கத் தென்னுமவ் வேந்தனைக் கொணர்கென வொருவ       னறக்க டும்விசை கொண்டெழுந் தேகின னன்றே.                2.1.40  41       மடங்க லேறெனு முகம்மதும் வரிபரந் திருண்ட       விடங்கொள் வேலினை நிகர்த்துமை பொருவிழி மயிலு       முடன்க லந்தினி தழைத்தனர் வருகவென் றுணர்வு       துடங்கு மும்மறை தௌிந்தவற் குரைத்தனன் றூதன்.        2.1.41  42       பழுதி லாக்குலப் பாவைதம் பாலினிற் பரிவா       யெழுக வென்றன ரென்றசொற் சிரமிசை யேற்றி       வழுவி லாமறை வுறக்கத்தென் றோதிய வள்ள       றழுவு மெய்க்கதிர் முகம்மது மனைவயிற் சார்ந்தான்.          2.1.42  43       கற்ற வேதியன் வருதலுங் கிளிமொழிக் கதீஜா       பொற்றொ டிக்கரஞ் சாய்த்திவ ணுறைகெனப் புகன்று       மற்ற டப்புய முகம்மது வரையிடைப் புதுமை       யுற்ற செய்தியுண் டென்றன ரறிகவென் றுரைத்தார்.        2.1.43  44       மதியின் மிக்கநன் மறையவன் முகம்மதை நோக்கித்       துதிசெய் தும்முழை வந்தவா றனைத்தையுந் தொகுத்து       முதிர்த ரும்புக ழோயுரை கென்றலு முறையா       விதிய வன்றிருத் தூதர்நன் றெனவிளம் புவரால்.                  2.1.44  45       வரையி னிற்றனி யிரவினி லிருக்கையின் மதியி       னுரையின் மிக்கவ ரொருவர்வந் தென்பெய ருரைத்துப்       பரிவி னாலிவ ணுறைந்தினி ரோவெனப் பகர்ந்து       விரைவி னின்மறு நாளுமவ் வுரைவிளம் பினரால்.             2.1.45  46       இருதி னத்தினு முரைத்தவர் மறுதினத் தெய்தித்       தெரிம ணித்துகி லெனதுசெங் கரத்தினிற் சேர்த்தி       யரிய நாயக னபியெனும் பெயருமக் களித்தா       னுரிமை யீரினி யோதுமென் றுரைத்தன ருவந்தே.     2.1.46  47       ஓது மென்றசொற் கேட்டலு மோதின னலனென்       றோத முன்னிருந் திருகையி னிறுக்கிமுன் னுரைபோ       லோது மென்றலும் பின்னரு மோதின னலலென்       றோத மற்றுமென் றனைமிக விறுக்கின ருரத்தின்.    2.1.47  48       மறுத்து மோதுமென் றுரைத்திட மறுத்தனன் மறுத்து       மிறுக்கி யோதுமென் றுரைத்தன ரெதிரிருந் தௌியேன்       றிறக்க வோதுவ தெவையென வுரைத்தனன் றீட்டா       தறத்தி னுட்படுஞ் சொல்லினைக் குறித்தெடுத் தறைந்தார்.      2.1.48  49       அந்த நல்லுரை கேட்டன னவருரைப் படியே       பிந்தி டாதெடுத் தோதினன் செழும்பொருள் பிறக்க       வெந்தை யீரெனப் போற்றிவிண் ணடைந்தன ரெழிலோய்       வந்த வாறிவை யெனவெடுத் துரைத்தனர் வள்ளல்.              2.1.49  50       புவியி னிற்பெரும் புதுமைய தாகிய பொருளாய்       நபியு ரைத்தசொல் லனைத்தையு மனத்தினி னயந்து       குவித ருங்கதிர்ச் செழுமணிக் கொடியிடை கதீஜா       செவிகு ளிர்ந்திட மனங்களித் திடப்பொரு டெரிவான்.       2.1.50  51       மலையல் வள்ளனும் மிடத்தினில் வரைமிசை யடைந்த       தலைவர் நாயகன் றூதரில் ஜிபுறயீல் சரதம்       பலக திர்த்துகில் கரத்தளித் ததுநபிப் பட்டம்       விலக வோதுமென் றோதிய துமக்குறும் வேதம்.          2.1.51  52       உடலு லைந்திட விறுக்கிய துமதிடத் தினிமேல்       வடுவின் மும்முறை யிடுக்கண்வந் துற்றது மாறும்       படியி டத்தினும் மினத்தவர் பெரும்பகை விளைத்து       மிடரு றும்படி யூரைவிட் டெழத்துரத் திடுவார்.                     2.1.52  53       என்ற விம்மொழி மறையவ னுரைத்தலு மிசைத்தேன்       றுன்று மென்மலர்ப் புயநபி மனத்தினிற் றுணுக்குற்       றொன்று மென்னினத் தவர்பகை யெனக்குவந் துறுமோ       பொன்று மோவென வுரைத்தலு முதியவன் புகல்வான்.   2.1.53  54       முன்னர் மாமறை நபியெனும் பெயர்முதி யவருக்       கின்னல் வந்துறா திலதுநும் மிடத்திட ரணுகா       நன்ன லம்பெறு நபிகணா யகமுநீ ரலது       மன்னு மானில நபியினி யிலையென வகுத்தான்.         2.1.54  55       மாத வத்துறும் பொருளெனு முகம்மது நபிதம்       பாத பங்கயத் திணைமிசை சிரங்கொடு பணிந்து       கோதி லாக்கதீ ஜாதமை யிருகரங் குவித்துத்       தீதி லாதெழுந் தேகினன் பலகலை தௌிந்தோன்.      2.1.55                நபிப் பட்டம் பெற்ற படலம் முற்றிற்று.     படலம் 1க்குத் திருவிருத்தம்...55    2.1  கடவுள் வாழ்த்துப் படலம் முற்றிற்று.  உள்ளுறை அட்டவணைக்குத் திரும்ப   2.2  தொழுகை வந்த வரலாற்றுப் படலம்  (56 - 99)   56  உடையவ னொருவன்ற னுன்மைத் தன்மையை      நடைவர விளக்கிநல் வழியி லியாரையு      மடைதர வழைத்திடற் கனுப்புந் தூதரென்      றிடைவரு மமரர்கோ னீய்ந்த பட்டமே.                 2.2.1  57      ஒருத்தனா யகனவற் குரிய தூதெனு      மருத்தமே யுரைகலி மாவந் நிண்ணயப்      பொருத்தமீ மானடை புனைத லாமமல்      திருத்தமே விவையிசு லாமிற் சேர்தலே.                           2.2.2  58      இப்பொருள் பொதிந்ததோ ரிறைமை தாங்கிய      மைப்புயல் கவிகையின் வள்ளல் தம்மிடத்      தொப்புர வொழுகுவார்க் குரிமை யார்க்கெலாஞ்       செப்பினர் வௌிப்படாச் சிறப்பிற் றாகவே.                  2.2.3  59      ஒருவனே நாயன்மற் றொழிந்த தேவத      மிருமையும் பேறிலா திழிவு கொண்டதென்      றருமொழி விளக்கலா லாய்ந்து நந்நபி      திருமொழி யுண்மையிற் சிந்தை செய்குற்றார்.            2.2.4  60      வல்லிய மெனுமுகம் மதுதம் மாமணம்      புல்லிய புயவரைப் படர்ந்த பொற்கொடி      முல்லையங் குழற்கதீ ஜாமின் னேமுத      லில்லறத் தொடுமிசு லாமி லாயினார்.                            2.2.5  61      மனுமுறை நெறிவழு வாஅபூ பக்க      ரெனுமுகில் கண்டுயில் காலை யின்புறத்      தினகரன் மதிமடி யிருப்பச் செவ்விய      கனவுகண் டெழுந்தகங் களிப்புற் றாரரோ.                2.2.6  62      இன்னதன் மையின்கன வியாது கொல்லென      மன்னிய மனத்தினன் மதியிற் றேகுவர்      பன்னுவர் புதுமையிற் பலனுண் டாமென      வுன்னுவர் தௌிந்தொரு வருக்கும் விண்டிலார்.            2.2.7  63      பொன்னக ரத்தினும் புவியுங் காணுறா      நன்னல முண்டுநம் மிடத்தி லென்னவே      யின்னலைப் பிரித்தெறிந் தெழுந்து பொற்புற      மன்னவர் நபியுறை மனையி லாயினார்.                        2.2.8  64      ஆரணக் கடவுளு மழகின் கன்னியும்      பூரண மனத்துட னிருத்திப் போற்றியே      தாரணி யிடத்தினிற் றனிய னாலுறுங்      காரண மனைத்தையுங் கழறி னாரரே.                     2.2.9  65      அம்மொழி கேட்டட லரியபூ பக்கர்      தம்மனக் கனவையுஞ் சார்ந்த செய்தியுஞ்      செம்மையி னுணர்ந்துளத் திருத்திச் சிந்தையின்      விம்மிதத் தொடும்புயக் களிப்பு வீங்கினார்.                   2.2.10  66      சுரத்தினிற் பெருநதி யழைத்துத் தோன்றிய      சரத்தினிற் கட்செவி தடிந்து பாதகன்      கரத்தினைப் பொருத்திய காவ லாளநும்      வரத்தினை யெவரினும் வகுக்கற் பாலதோ.                    2.2.11  67      என்றுரைத் தருளிய வெழிலபூ பக்கர்      தன்றிரு மதிமுக நோக்கித் தாழ்விலா      வென்றிகொண் டுறுங்கலி மாவை விள்ளுத      னன்றுமக் கெனநபி நவிற்றி னாரரோ.                               2.2.12  68      அருமறை நாயக நபிக ளானவர்      தெரிதரும் புதுமையின் வழியிற் சேர்த்துவர்      பெரியவன் றூதென வெனக்கும் பெட்புற      விரிதரும் புதுமையொன் றுதவ வேண்டுமே.                          2.2.13  69      எனவுரைத் தவர்மனங் களிப்புற் றின்புறப்      புனைமலர்ப் பஞ்சணை பொருத்துங் காலையிற்      கனவுகண் டினிரது புதுமை காணென      வனமலர்த் தொடைப்புய முகம்ம தோதினார்.            2.2.14  70      சொல்லிய நன்மொழி கேட்டுத் துன்புறு      மல்லலும் போக்கறுத் தடலபூ பக்கர்      செல்லுறழ் நபிதிரு நாமஞ் சீர்பெற      நல்லிய லொடுமிசு லாமி னண்ணினார்.        2.2.15  71      அந்தமி னாயகன் றூதர்க் கன்புறுஞ்      சிந்தையர் புகழபுத் தாலிப் சேய்களிற்      சுந்தரப் புலியலி யென்னுந் தோன்றலும்      வந்தனை செய்துதீன் வழியி லாயினார்.       2.2.16  72      அடிமையி லோங்கிய வறிவின் மிக்கவர்      வடிவுறும் ஆரிதா மதலை யாகிய      மிடலவர் சைதெனும் வீர கேசரி      யிடரறுங் கதியிசு லாமி லாயினார்.           2.2.17  73      இயன்மறை முறையொடு மிவர்க ளிங்ஙன      மயலவ ரறிவுறா தடங்கி நன்னெறிச்      செயலென நாட்குநாட் டேர்ந்து தம்மன      மயலறத் தீனெனும் வழியிற் றேறினார்.       2.2.18  74      அறிவினிற் றௌிந்தபூ பக்க ரன்பெனு      முறவினிற் கிளைகளி லுற்ற பேர்களுக்      கிறையவ னபியிவ ரென்ன வேதநூற்      றுறையொடும் ரகசியச் சொல்லிற் சொல்லினார்.            2.2.19  75      செவ்விய ரிவர்மொழி சிதைவி லாதென      வவ்வவர் கருத்தினு ளாய்ந்தவ் வாற்றிடைக்      கவ்வையங் கடனதி கடப்ப வன்றொரு      நவ்விபி னெழுநபி பதத்தை நண்ணினார்.       2.2.20  76      அலகில்வண் புகழபூ பக்கர் சொல்லினைப்      பெலனுறக் குறித்தவ ணடைந்த பேர்க்கெலா      மலைவற வறத்தொடுஞ் சுவன வாழ்வெனு      நிலைபெற நல்வழி நிகழ்த்தி னாரரோ.                            2.2.21  77      பணவர வடர்ந்தவர் பகரத் கேட்டலு      மணமனத் தொடுங்கதி வாழ்வுக் கீதொரு      துணையென நற்கலி மாவைச் சொல்லிநின்      றிணையிலான் றூதடி யிறைஞ்சி வாழ்த்தினார்.         2.2.22  78      கரும்பெனு நபிகலி மாவைக் காமுற      விரும்பிய பேர்களிற் றலைமை மிக்கவ      ரரும்புவிக் கரசபு துர்ரகு மானுடன்      றரும்புகழ் சுபைறுதல் காவுஞ் சகுதுவும்.            2.2.23  79      அருமறைப் பொருட்குரை யாணி யாகிய      வரிசைநன் னெறியுது மானு மாசிலாத்      திருநபி பெயர்க்கலி மாவைச் செப்பிய      பரிசனத் தொடுந்தனி பழகு நாளினில்.      2.2.24  80      அண்டருக் கரசிழிந் தடுத்தென் முன்னுரை      விண்டனர் போயினர் மறுத்து வெற்பிடைக்      கண்டில னெனமனங் கலங்கிக் கார்க்கடன்      மண்டலம் புகழ்நபி வருத்த முற்றனர்.      2.2.25  81      குருநபிப் பட்டமே கொண்ட மேலவர்      வருவது நிகழ்வதும் வழுத்து வாரெனு      மிருநில மாந்தருக் கென்சொல் வோமெனப்      பருவர லடிக்கடி படர்வ தாயினார்.       2.2.26  82      மருப்புகுங் கருங்குழன் மடந்தை தம்மொடு      மிருப்பர்பின் றனித்தெழுந் திரவி னேகியப்      பொருப்பிடை வைகுவர் புகழ்ந்து விண்ணினை      விருப்பொடு நோக்குவர் மீள்வ ரெண்ணுவார்.     2.2.27  83      வாணுதற் குரைதர மறுப்பர் தம்முளம்      பாணியிற் சசியெனப் பதைப்பர் நல்லுரை      பேணினர் தம்முகம் பெரிது நோக்குற      நாணுவ ருயிர்ப்பர்மெய் நலிதல் கொண்டனர்.        2.2.28  84      என்னினி யுரைப்பதென் றெண்ணி யின்புறுந்      தன்னுயிர்த் துணைவியைத் தணந்து நெஞ்சகந்      துன்னிய துயரொடு மெழுந்து சூன்முகின்      மன்னிய தடவரை முகட்டின் வைகினார்.              2.2.29  85      தனியிவன் றூதெனச் சார்ந்து பூவிடை      நனிபெறும் புதுமைக ணடத்த லில்லெனிற்      பனிவரை நின்றுவீழ்ந் திடுதல் பண்பலா      லினியிருப் பதுபழு தென்னுங் காலையில்.          2.2.30  86      வாடிய பயிர்க்குறு மழையும் போற்றினந்      தேடிய பொருட்கரஞ் சேரு மாறென      வீடில்வா னவர்க்கிறை விரைவி னேகியக்      கோடுறை நபிவயின் குறுகி னாரரோ.     2.2.31  87      திண்ணிய பெருஞ்சிறை ஜிபுற யீல்வரை      நண்ணிய முகம்மதை யடுத்து நன்குறா      தெண்ணமென் னுமக்கென வியம்பி யாவர்க்கு      முண்மைநீர் நபியென்ப துரைத்துப் போயினார்.       2.2.32  88      தன்னுடற் குயிரெனுந் தகைமைத் தாகிய      பொன்னகர்க் கிறைசொலும் புனித வாசகங்      கன்னலஞ் சுவையினுங் கனிந்த பாகென      நன்னபி செவிப்புக நடுக்க நீங்கினார்.      2.2.33  89      சகமதில் தீன்பயிர் தழைப்பத் தூநெறி      முகம்மதின் றிருப்பெயர் வளர மாசிலாப்      புகழொடுஞ் ஜிபுறயீல் போற்றி யிம்மொழி      யிகலறப் பலதர மியம்பிப் போயினார்.    2.2.34  90                       வேறு      முருகுண் டறுகாற் சஞ்சரிக         முரலும் புயத்தா ருசனயினா      ரருமைத் தவத்தால் வந்துதித்த         அபுல்கா சீமதன் செழுங்கரம்போற்      பெருகத் தருஞ்செல் லினக்குலங்கள்         பிறங்கும் பிறங்க லிடத்திருந்த      வரிசை நபியை நோக்கிப்பின்னும்         வந்தார் வானோர் கோமானே.             2.2.35  91      கலன்சூழ் கிரண மணிநாப்ப         ணிருந்த கதிர்மா மணிக்குறைஷிக்      குலஞ்சூழ் வரிசை நபிக்கமரர்         கோமான் சலாமுன் கூறியபி      னிலஞ்சூழ் பரவைப் புறப்புவியு         மிறைஞ்ச நெடியோன் றிருவருளாற்      சொலும்சூ றத்தில் முஸம்மிலெனுஞ்         சுருதி வசன மிறங்கினவே.        2.2.36  92      சிலம்பி லுறைந்த முகம்மதுவைத்         திருந்து மமரர் கோமான்கொண்      டுலம்பற் றுறுஞ்சின் னெறியினிழிந்         துடனின் றரிதோர் மருங்கணைந்து      நிலம்பிட் டுதிர மண்சிதற         நிலவா மணித்தாள் கொடுகீண்டப்      பிலம்பட் டுறைந்த நறுஞ்சலிலம்         பிறந்து குமிழி யெழுந்தனவே.       2.2.37  93      பெருகிப் பரந்த புனற்கரையிற்         பெரியோன் றூதை யருகிருத்தி      மருவு மலரு மெனவுலுவின்         வகையுந் தொகையும் வரவருத்திக்      குரிசி னபியைப் பின்னிறுத்திக்         குறித்த நிலைரண் டிறக்அத்துப்      பரிவிற் றொழுவித் திருந்துவிண்ணிற்         படர்ந்து சுவனத் தலத்துறைந்தார்.    2.2.38  94      மறையார் நபிக்கி ரகசியத்தின்         வணக்கம் படித்துக் கொடுத்துமணிச்      சிறையா ரமரர்க் கரசர்முகி         றீண்டா விசும்பி னடைந்ததற்பி      னறையார் கூந்தற் கதீஜாவை         நண்ணி யுலுவும் வணக்கமுமுன்      முறையா யுரைப்ப வுரைத்தபடி         முடித்தார் கனகக் கொடித்தாயே.             2.2.39  95      மாரி யருந்திப் பண்மிழற்றி         வரிவண் டுறங்கு மலர்க்கூந்த      னாரி சுருதி முறைவணங்கி          நளின மனங்கூர்ந் திருந்ததற்பின்      மூரித் திறலொண் சிலக்கையபூ         பக்கர் முதன்மற் றுள்ளோரு      மேருப் புயத்தார் பெருவரத்தார்         விரைத்தா மரைத்தாட் புகழ்ந்தடுத்தார்.    2.2.40  96      வந்த  குறைஷிக் குலத்திலுறு         மடங்க லனைய முதியோர்தஞ்       சிந்தை குளிர வானவர்கோன்         றிருத்தி யுரைத்த வணக்கமுறை      யந்த மிலிதன் றூதரெடுத்         தறைய நெறிநேர் வழுவாமற்      பந்தி பெறநின் றுறுந்தொழுகை         படித்தார் பாவந் துடைத்தாரே.    2.2.41  97      வடுவைப் பகிர்ந்த கரியவிழி         மயிலும் வரிசை நயினாரு      மடல்வெம் புரவிக் குரிசிலபூ         பக்க ரலிசஃ துதுமானுந்      தடவெண் கவிகைச் சுபைறொடுதல்         ஹாவும் அப்துர் ரகுமானும்      புடைவிட் டகலாச் செழுந்தேனைப்         பொருத்துஞ் சிறைவண் டெனத்தொழுதார்.                 2.2.42  98      சீற்ற மடங்கா வரிவேங்கை         திரியும் வனமுங் கொடுமடங்க      லேற்றை வெருவி விலங்கினங்க          ளிருக்கு மிடமும் வரையிடத்துந்       தூற்று மருவிச் சாரலினுந்         தோன்றா திருண்ட மனையிடத்தும்      வேற்றுச் சமயப் பயத்தொதுங்கி         விதித்த தொழுகை முடித்துவந்தார்.                     2.2.43  99      வேதப் பொருளாய்ப் பொருளொளியாய்         விளங்கு முதலோன் றிருக்காட்சித்      தூதென் றுதித்த முகம்மதுவுஞ்         சுருதி நெறித்தீன் பெரியோருந்      தீதுற் றுலைக்குங் கொடுங்காபிர்         தெரியா வண்ண மூவாண்டு      பேதப் படாதி ரகசியத்தின்              பெரியோன் வணக்கம் பெருக்கினரே.        2.2.44     2.2  தொழுகை வந்த வரலாற்றுப் படலம் முற்றிற்று.    ஆகப் படலம் 2க்குத் திருவிருத்தம்...99.  உள்ளுறை அட்டவணைக்குத் திரும்ப   2.3    தீனிலை கண்ட படலம் (100-262)   100 சீதவொண் கவிகை நீழ றிருந்திய குரிசி லானோர்   தூதென நபியின் பட்டந் துலங்கிய நான்கா மாண்டில்   வேதம்நல் வணக்க மியார்க்கும் விரித்துற விளக்கு மென்ன   வாதிதன் பருமான் மேற்கொண் டமரர்கோ னுரைத்துப் போனார்.      2.3.1  101   பொருப்பிடத் தொளித்தும் வாழாப் புறமனை யிடத்தும் புக்கி   யிருப்பது தகாதென் றாயத் திறங்கிய தென்னக் கேட்டு   மருப்பருங் கரடக் கைமா மதர்த்தன மதர்த்து வீரர்   தெருப்புகுந் தெவர்க்குந் தோன்றத் தீனிலை வணக்கஞ் செய்தார்.     2.3.2  102   நீருறை யிடத்துஞ் செவ்வி நிழறிக ழிடத்தும் வாய்ந்த   பேரொளி மாட வாயும் பெருகுமண் டபத்தின் சார்புங்   கூருநல் லறிவி னோடு மறபிகள் குலத்து வேந்த   ரீரமுற் றுருகி நெஞ்ச மிணங்குற வணங்கி நின்றார்.         2.3.3  103   ஆரணத் துலுவும் வாய்ந்த வறிவுமந் திரத்தின் வாயும்   பூரண நிலைநின் றங்கை பொருந்துற வளைக்கு மாறும்   பாரினி னெற்றி தீண்டப் படும்படி குழைவு மற்றுங்   காரண மிதுகொ லென்னக் காபிர்கண் டைய முற்றார்.   2.3.4  104   மார்க்கமோ நெறியோ வீதோர் வணக்கமோ மாறு பாடீ   தேற்குமோ நல்லோர் கேட்கி லிணங்குமோ வினத்தார் வேத   நூற்கிது பொருந்து மோவிந் நூதனச் செய்கை யாவு   நாற்குலத் தவர்க்கு மொவ்வா நகையென நகைத்துச் சொல்வார்.    2.3.5  105   மீறிய மதப்பி னாலோர் வேதமொன் றிறங்கிற் றென்று   மீறிலா னிறுதித் தூத னெனும்பெய ரெனக்குண் டென்றுந்   தேறிய வறிஞர் போலத் தௌிவுறா முகம்ம தென்போன்   கூறிய கூற்றைத் தேற்றா விளைத்திடுங் கோட்டி யென்பார்.   2.3.6  106   பொறுத்துளத் தடக்கிக் கண்டு போவது தகுவ தன்று   மறுத்துடைப் பனபோன் மார்க்க வழிகெட நின்ற பேரைக்   கறுத்தகட் டுரைக டம்மான் மதமனங் கலங்கக் கூறிச்   செறுத்திவர் தம்மைத் தண்டஞ் செய்விரா லொழியு மென்பார்.       2.3.7  107   உரனறு மனத்தி னூடு முலைவிலாச் சமய நீங்கார்   பரகதி யடைவர் வேறு படுத்திநல் லறத்தைத் தீய்த்தோர்   நரகமே யடைவ ரென்ற நன்மறை வசனந் தன்னால்   விரகர்கள் பகுத்துக் காட்டி விலக்கவுங் கலக்க நீங்கார்.      2.3.8  108   மனத்துறு வருமக் காபிர் வலிபகை சிறிது மெண்ணா   தினத்துடன் கூடிச் சஃதென் றிலங்குறு மலங்கன் மார்பர்   புனற்றடக் கரையி லுள்ளப் புகழொடும் பொருவி லானை   நினைத்துலுச் செய்து நீங்கா நெறிமுறை வணக்கஞ் செய்தார்.     2.3.9  109   வணக்கமுற் றிருந்த சஃது மன்னவன் றன்னை நோக்கி   யிணக்கியிவ் விடரைத் தீர்ப்போ மிவர்க்கென வுரைப்பர் பின்னும்   பிணக்கெனுஞ் சமய பேதப் பேய்பிடித் தவர்க்கு நீதிக்   கணக்கறி வுறுமோ வென்னக் காபிர்கள் கடுத்து நின்றார்.       2.3.10  110   சீற்றமுங் கடுப்பு மாறாச் சினத்தொடுங் காபிர் கூடி   மாற்றலர் போலச் சூழ்ந்து மன்னவர் சஃதை நோக்கித்   தேற்றுறு முதியோர் முன்செய் செயலினைக் செய்ய லன்றி   வேற்றழ லூழல் புக்க தொழிலினை விருப்ப முற்றீர்.                   2.3.11  111   வருநெறி பிழைத்தீர் கஃபா வலஞ்செய்து குபலைப் போற்றுந்   திருநெறி விடுத்தீர் செய்யாத் தீவினை விளைத்தீர் வீணி   லொருநெறி தொடுத்தீர் நும்மோ டுற்றவர்க் கெல்லா நந்தங்   குருநெறி தவிர்த்தீர் கொள்ளாக் கொடும்பவம் விளைத்துங் கொண்டீர்.     2.3.12  112   அமரருக் கவலஞ் செய்தீ ரருமறை வசனந் தீய்த்தீர்   நுமர்களுக் கிடுக்கண் செய்தீர் நோற்றநோன் பதனை மாய்த்தீ   ரெமருடன் பகைத்தீ ரிவ்வூ ரிருப்பிடம் பெயர்ந்தீர் பொல்லாக்   கமரிடை வீழ்வ தல்லாற் கதியொன்றுங் காண மாட்டீர்.     2.3.13  113   என்றவ ருரைப்பக் கேட்ட விளவல்புன் முறுவ றோன்ற   நின்றுபுன் மொழிகள் வேறு நிகழ்த்திய பெயரை நோக்கித்   தொன்றுதொட் டுவந்து நீவிர் துதிசெயும் புத்து கானை   யின்றொழித் திடுமி னானொன் றியம்புதல் கேண்மி னென்றார்.     2.3.14  114   வானமும் புவியு மற்றும் வகுத்தவ னுண்மைத் தூத   ரானவர் முகம்ம தென்போ ரவர்மொழி மறாது நின்றோ   ரீனமில் சுவன நன்னா டெய்துவ ரெங்கட் குற்ற   தீனிலை பொய்மை யென்ற தேவரு நரகஞ் சேர்வார்.     2.3.15  115   தீநர கடைவ ரென்ற சொற்செவித் துளையின் மாறாக்   காயெரி நெய்யிட் டென்னக் கட்கனல் கதுவக் காபிர்   பாய்மதக் களிறு போலப் படுகொலை மனத்த ராகி   வாய்துடி துடிப்பப் பேசி வருமித்து நெருங்கி நின்றார்.     2.3.16  116   வரைதிரண் டணைய பொற்றோண் மன்னவர் சஃது கோபங்   கரைகடந் தென்னச் சோகத் தென்பினைக் கரத்தி லேந்தி   விரைவொடுஞ் செறுத்து நின்ற வீரரி லொருவன் றன்னைச்   சிரசுடைந் துதிரஞ் சிந்தச் சினத்துடன் புடைத்து நின்றார்.     2.3.17  117   சினத்துட னெதிர்த்த காபிர் திரளையுஞ் சஃது வேந்த   ரினத்தையும் வேற தாக்கி யிவர்க்குறு மொழிகள் சாற்றி   மனத்தினிற் கோப மாற்றி மனைவயின் புகுதச் செய்தார்   கனத்தநூன் முறையி னுட்பங் கண்டவல் லவர்க ளன்றே.     2.3.18  118   உதித்தமுன் முதன்மை யாக பீஸபீ லுதிரங் காட்டி   மதித்தவீ ரியத்தின் செவ்வி மன்னவர் சகுதும் புக்கார்   கொதித்தபுன் மனத்தி னோடுங் குறுகலர் மனையிற் சார்ந்தார்   பதித்தவே ரூன்றி தீனும் படர்கொழுந் தோங்கிற் றன்றே.          2.3.19  119                        வேறு      தூத ராகிய முகம்மது மவர்க்குறுஞ் சுருதி      யோது நன்னெறி யுடையரு மினத்துட னுறைந்து      தீது றுங்கொடுங் காபிர்கள் செயலினைச் சிதைப்ப      வேத நன்மொழிப் பொருளொடுந் தீனிலை விரித்தார்.      2.3.20  120      கோத றுந்துகில் பொதிந்தரு மணிபல குயிற்றி      யோது நன்மொழி யொடுமிரு கரங்குவித் தொதுங்கிப்      பேத முள்ளற வணங்குமிப் பேயினா லுமக்குப்      பாத கம்பலித் திடுநிச மெனப்பழித் தனரே.        2.3.22  121      வம்பி ராதசொன் மறைதன துரையென வகுத்தெந்      தம்பி ரானையும் பழிப்பது தகுவதன் றெனவே      வெம்பி மாசினத் தொடும்பல விக்கினம் விளைப்ப      வம்பு ராசியொத் தூரவர் முகம்மதை யடர்ந்தார்.      2.3.22  122      அடர்ந்து வந்தவர்க் கெதிரபுத் தாலிப்சென் றடுத்துத்      தொடர்ந்து வந்ததிங் கென்னெனச் சூழ்ச்சியாற் றேற்றிக்      கடந்த சொல்லொடு மிதத்தொடும் பலவுரை காட்டித்      திடம்ப டைத்தவர் விக்கின மனைத்தையுஞ் சிதைத்தார்.   2.3.23  123      சமய பேதபுத் தனைத்தையுந் தகர்த்திடுந் தீனி      லமையு மென்பவர் சிலர்சில ரம்மொழிப் பகையாற்      கமைய றக்கடு கடுப்பவர் சிலர்சில ரிவர்க      டமைவி லக்குத றொழிலபுத் தாலிபு தமக்கே.    2.3.24  124      இவ்வ ணஞ்சில பகலிக லொடுநடந் ததற்பின்      பௌவ மார்த்தெனக் குறைஷிக டலைவர்கள் பலருஞ்      செவ்வி தாயொரு நெறிபடத் திரண்டுவந் தடைந்தார்      மைவ ணந்தரு கொடையபித் தாலிபு மனைக்கே.       2.3.25  125      இகன்ம னத்தவர் திரண்டபித் தாலிபை யெதிர்ந்து      சகத லத்திரு ளறவரும் பருதியொத் தனையோய்      விகட விக்கினம் விளையுமுன் விலகநும் மிடத்திற்      புகலு தற்கொரு கருமமுண் டெனப்புக லுவரால்.    2.3.26  126      ஹாஷி மாகுலக் கடனடு வெழுந்தக லிடத்தின்      மாசி லாமதி நின்றுணை யவர்தரு மதலை      யேசு வார்க்கிட மெனப்பிறந் திழிதர வினத்துப்      பாச நீக்கிநந் தேவத மனைத்தையும் பழித்தான்.      2.3.27  127      நடந்த முன்னெறி பழுதென நவிற்றியா லயத்து      ளடைந்த பேரனை வரும்வழி கேடரென் றறைந்து      கடந்த நூன்மறைப் பெரியவ ரிருசெவி கசப்பத்      தொடர்ந்து பேசுவ தொறுத்தில னடிக்கடி தொடுத்தான்.    2.3.28  128      தந்தை தாய்தமர்க் குறும்பொருட் சமயநிண் ணயத்தை      நிந்தை செய்தனன் றனக்குறும் வடுவென நினையான்      சிந்தை யுற்றதே துணிந்தனன் பிறர்மொழி தேறா      னிந்த வாறலால் வேறொரு கருமமு மிசையான்.      2.3.29  129      நின்னை நோக்கியு நின்குல முறைப்பெரி யவர்நேர்      தன்னை நோக்கியும் பொறுத்தனந் தணிந்தன மிவனை      யுன்னி நோக்கியே வணக்கிடு முமதுசொற் கடந்தாற்      பின்னை நோக்குமெந் திறமெனப் பேசின ரன்றே.     2.3.30  130      முறைமு றைப்படி காபிர்கள் கூறிய மொழிகேட்      டறம தித்தநெஞ் கடைந்தபித் தாலிபங் கவர்கட்      குறும னக்குறை தவிர்ந்திட நன்மொழி யுரைப்பப்      பொறைம னத்தொடு மனைவரு மனைவயிற் போனார்.       2.3.31  131      மாற்ற லர்க்கரி முகம்மது காபிர்கள் வணங்கிப்      போற்று புத்தையு மினத்தையும் பொருந்திலா திகழ்ந்து      தூற்று நிந்தனை யுரைமறுத் திலர்செழுஞ் சுருதி      தேற்றும் வானவர் கோனுரை நிலைபடுந் திறத்தால்.    2.3.32  132      உரைத்த வாசக மனத்திடை தரித்தில னுரவோர்      நிரைத்த டைந்தபித் தாலிபுக் குரைத்தது நெகிழ்ந்தான்      குரைத்த லென்னினி முகம்மது பெலத்தொடுங் குறும்பைக்      கரைத்தல் வேண்டுமென் றவரவர் தனித்தனி கடுத்தார்.      2.3.33  133      கோதில் கற்பகச் செழுங்கொடிக் கொழுங்கனிக் கதீஜா      மாது தன்மணம் புணர்ந்தவர் பொருடரு மதமே      சாதி ஹாஷிமென் குலத்தவர் பெலன்குறித் ததுவோ      வேதி வற்குறுங் குறும்பெனச் சிலரெடுத் திசைத்தார்.      2.3.34  134      தந்தி ரத்தினாற் சிலவரைத் தனதுரைக் கடக்கி      மந்தி ரத்துருச் சித்தியான் மார்க்கமொன் றெடுத்தான்      சிந்தை யிற்றௌி வுற்றுநோக் கிடுமறைச் செயலீ      ரிந்த வாறிவன் றொழிலெனச் சிலரெடுத் திசைத்தார்.     2.3.35  135      இழிவு செய்தொரு குலம்பிறந் தொருகுல மெடுத்து      வழிகெ டத்தனி நின்றவன் றனதுயிர் மாய்க்கப்      பழியும் பாவமு நினைத்திவை பழுதெனப் பலகான்      மொழிய வேண்டுவ தில்லெனச் சிலர்மொறு மொறுத்தார்.  2.3.36  136      நிறைத்த நந்நெறித் தேவத் நிலைதலை குலைய      வெறுத்த பேருயி ரகல்விசும் பினிற்குடி படுத்த      லொறுத்த லென்னபித் தாலிபுக் குரைத்தினி யொருகாற்      பொறுத்துச் செய்வது கருமமென் றனைவரும் புகன்றார்.  2.3.37  137      இசைத்து ரைத்தவை நன்கென வினத்தொடு பலரும்      விசைத்தெ ழுந்தபித் தாலிபு திருவயின் மேவித்      திசைத்த டங்களுந் திக்கினுந் திரிதரு கவனக்      குசைத்த டப்பரிக் குரிசின்முன் கூறுதல் குறித்தார்.   2.3.38  138      குரிசி னங்குல மகன்முகம் மதுசெயுங் குறும்பைப்      பரிவி னிற்பொறுத் திருந்துநும் மிருசெவிப் படுத்தித்      தெரிய வேண்டுவ திலையினிச் சேர்தரு மினத்திற்      குரிய ரியாமல வறிகவென் றுரைத்தயல் போனார்.     2.3.39  139      உற்ற தங்குலப் பெரியவ ரனைவரு முரைத்த      பெற்றி யும்மகன் குறிப்பையும் பிரித்தெடுத் தாய்ந்து      வெற்றி வாளபித் தாலிபு மனமிடை மிடைந்திட்      டுற்ற தங்கருத் தொடுமயற் குரைத்திடா துறைந்தார்.    2.3.40  140      பத்தி விட்டினம் வெறுப்பதும் பழுதுயிர்த் துணைவன்      புத்தி ரர்க்கிடர் வருவதும் பழுதெனப் புழுங்கி      யெய்த்த சிந்தையோ டியனபி தமையழைத் திருத்தி      வைத்து நன்னய மொழிசில வகுத்தெடுத் துரைத்தார்.   2.3.41  141      வருத்த முற்றபித் தாலிபங் குரைத்திடும் வசனந்      திருத்துந் தீனிலை முகம்மது செவியிடைப் புகுந்து      கருத்தி னிற்றௌிந் தெண்ணிய நல்வினைக் கருமம்      பொருத்து தற்கிட ரிதுகொலன் றகத்திடைப் பொறுத்தார்.   2.3.42  142      வந்து ரைத்ததம் மினத்தவர் மனவெறுப் பகல      நந்த மைச்சிறி திகழ்வரென் றகத்தினி னாட்டித்      தந்தை தந்திரு முகமலர் தனையெஹிர் நோக்கிச்      சிந்து முத்தவெண் ணகையித ழமுதவாய் திறந்தார்.   2.3.43  143      பருதி யைக்கொணர்ந் தணிவலக் கரத்திடைப் பதித்து      மரிதி னிற்சசி கொணர்ந்திடக் கரத்தினி லமைத்து      மொருமொ ழிப்பட வினத்தவ ரொருங்குற நெருங்கிப்      பொருத டக்கினு நும்மனம் பொருந்திலா திருந்தும்     2.3.44  144      ஈத லாற்சில விடரெனை யடுக்கினு மிறையோன்      றூத னியானெனச் சுருதியை விளக்குவ தலது      பேதி யாதென தகமென முகம்மது பிரியாத்      தாதை யோடுரைத் தனரிரு விழிமழை தயங்க.      2.3.45  145      அழுது ரைத்தநன் னெறிமுகம் மதுதமை யடுத்துச்      தழுவி யென்னுயிர் நீயல திலையெனச் சாற்றி      முழுது நின்கருத் துறும்படி முயல்வதே யன்றிப்      பழுதி லென்மனத் திதுகொனின் ணயமெனப் பகர்ந்தார்.    2.3.46  146      சிதைவி லாமொழி தனையபித் தாலிபு தௌிப்ப      மதலை யாகிய முகம்மது மனத்திடைக் களித்துப்      புதிய னாயக னாரணம் புடைபரந் தோங்க      விதுவி னொண்கலை வளர்த்தெனத் தீன்பயிர் விளைத்தார்.    2.3.47  147      வருந்தி லாதொரு சமயமென் றகுமது வடுவைத்      தருந்த வப்பிழைக் கொடுமுடி தனைமறுத் திலனென்      றிருந்த பேரினிற் றலைவர்க ளவரவர்க் கிசைத்துத்      திருந்தி லாமனக் காபிர்கள் கிளையொடுந் திரண்டார்.   2.3.48  148      மாத வத்தின னொலீதருண் மதலையைக் கொடுபோய்க்      கோதி லாதபித் தாலிபு திருக்கரங் கொடுத்துத்      தீதி ழைத்திடு முகம்மதை நமதிடஞ் சேர்த்துப்      பேத கத்தினைத் துடைப்பமென் றுரைத்தனர் பெரியோர்.     2.3.49  149      குறித்த வாசக நன்கெனத் திரளொடுங் கூடி      நறைத்த டப்புய வொலீதருண் மகனைமுன் னடத்தி      நிறைத்த மாமலர்ப் புயரபித் தாலிபு நிலவச்      செறித்த நீணிலை மணித்தலைக் கடையிடைச் சேர்ந்தார்.    2.3.50  150  வேறு          மாலை யிட்ட வரைப்புய மன்னபித்          தாலி பைக்கண் டனைவருங் கைமுகிழ்த்          தோலி டுங்கட லுட்படு நஞ்சினைப்          போலு மாற்றம் புகலப் பொருந்தினார்.        2.3.51  151          உத்த மத்தொலீ தென்பவன் செய்தவப்          புத்தி ரன்கலை யிற்பொரு வற்றவன்          சித்தி ரத்தினு மிக்குயர் செவ்வியன்          மத்த மாகரி யொத்த மனத்தினன்.     2.3.52  152     மறுவ றுங்குல மைந்தனிம் மைந்தனை     யறுதி நன்மனத் தோடு மளித்தன     மிறைவ நின்மக னாக்குக வில்லகத்     துறைக பின்னு மொருமொழி கேட்டியால்.       2.3.53  153     பெறத்த காத பெரும்பழி யாய்நம     தறத்தி னுக்கழி வாயவ தூறுமாய்     மறுத்தோர் மார்க்கம் வகுத்தமு கம்மதை     வெறுத்தி னத்தவர்க் கீந்திடல் வேண்டுமால்.     2.3.54  154     இந்த மாற்ற மிசைந்தினி ரேற்பகை     வந்தி டாது மறுத்தொரு தீங்கிலைச்     சிந்தை வேறுசெய் தீரெனி னீள்பகை     பிந்தி டாத பெரும்பழி சூழுமே.           2.3.55  155     எனவு ரைத்த வினத்தவர் தம்மொழி     மனதி னுட்புகுந் தங்கி வளர்த்துறு     சினமெ ழுப்பின சிந்தையுட் டீயைநன்     னினைவி னுட்பொதிந் தோர்மொழி நீட்டுவார்.       2.3.56  156     நலிவி லாது நடுவுரைத் தீரும     தொலிது மைந்தனு மாறத்தென் போன்றனை     மலியும் வெண்சுதை மாடத்துள் வைத்தியான்     மெலிவி லாது வளர்த்திடல் வேண்டுமால்.    2.3.57  157     எங்க டங்குலத் தின்னுயிர்த் தம்பிதன்     மங்கை யீன்ற மணியை முகம்மதை     யுங்கள் பாற்கொடு போயுமர் தம்மனப்     பங்கந் தீரப் படுத்தலும் வேண்டுமால்.       2.3.58  158     ஈது நந்நெறி யீது மனுநெறி     யீது நங்குலத் தாருக் கிணங்குவ     தீது வேதத் துரைப்படி யாவர்க்கு     மீத லாதுநன் னீதியு மில்லையே.        2.3.59  159     அறபெ னும்பதி யாரா சூழியோ     ரறவு நல்லறத் தாலறி வோங்கியோர்     பிறவு மிவ்வுரை யாவர்கள் பேசுவார்     பிறரு மில்லைநும் போற்பெரி யோர்களே.       2.3.60  160     உரைத்த லென்னுமர்க் குற்றசொல் லென்மனம்     பொருத்த மில்லெனப் புண்ணியர் கூறலுந்     திருத்தி லாதென்கொல் செய்குவ மியாமென     வருத்த முற்ற மனத்தொடும் போயினார்.    2.3.61  161     கனன்று சென்றற பிக்குலக் காபிர்க     ளனந்த ரக்குறை ஷிக்குலத் தாரொடு     வனைந்த பொற்கழன் மன்னவர் தம்மொடு     சினந்து தங்க ளினங்க டிரட்டினார்.      2.3.62  162     கேட்டு வந்தவ ருஞ்சிலர் கேட்டினை     மூட்ட வந்தவ ருஞ்சிலர் மூள்பகை     வீட்டு மென்று வெகுண்டவ ருஞ்சிலர்     கூட்ட மிட்டுக் குலத்தொடுங் கூடினார்.          2.3.63  163     வடித்த மெய்மறை நந்நபி வாக்கினிற்      படித்த சொல்லைப் பகர்ந்திடும் பேர்களைப்     பிடித்த டித்துப் பெலன்குறைத் தில்லமு     முடித்து டைத்திடை யூறு படுத்தினார்.            2.3.64  164     செறுநர் செய்திடுந் தீயவக் கோட்டிகண்     டறிவு றும்மபித் தாலிபு மங்கவர்க்     கிறுதி செய்குவ னியானென வீரமுற்     றுறைபெ ருங்குலஞ் சேர்ப்பதற் குன்னினார்.    2.3.65  165     பெருகி நின்ற தலைமுறைப் பேரராய்     வருமவ் வப்துல் முனாபுதம் மக்களி     னுரிய ஹாஷி மெனுங்கிளை யோரையும்     பொருவின் முத்தலி புக்கிளை யாரையும்.    2.3.66  166     தனத்த வப்துல் ஷமுசுக் கிளையையுஞ்     சினத்த வேல்நவு பலுக்கிளைச் சேனையுங்     கனத்த வெண்டிரை மாகடற் கொப்பென     மனைத்த லத்தில் வரவழைத் தாரரோ.         2.3.67  167     முன்றி லெங்கணு மொய்த்தசெவ் வேற்கர     வென்றி வீரரை நோக்கி விளித்தணி     மன்றன் மார்பின் முகம்மது வான்முனஞ்     சென்ற செய்தி யனைத்தையுஞ் செப்பினார்.    2.3.68  168     மாறி லாதெழின் மான்மதங் காவத     நாறு மேனி முகம்மதை நாடொறும்     வேறு பாடு விளைத்திடும் பேர்களைக்     கோற லென்குறிப் பென்னவுங் கூறினார்.          2.3.69  169     ஆட்டி றத்தபித் தாலி புரைத்தசொற்     கேட்டு முத்தலி புக்கிளை யோர்களுங்     கூட்டத் தாஷிம் குலப்பெரி யோர்களு     நாட்ட முற்றிது நன்றெனக் கூடினார்.    2.3.70  170     மற்றி ரண்டு கிளைமுதன் மன்னரிங்     குற்ற வார்த்தை யுசாவி யுறாதென     வெற்றி வேந்தக நீங்கி வெறுத்திடும்     பற்ற லாருறை பாலடைந் தாரரோ.   2.3.71  171     மறுவு றுத்து மனத்தின னாகிநல்     லறிவு நீங்கி யபூலகு பென்பவன்     பெறுமு றைத்தலை மைப்பெய ரானுமக்     குறுக லாருறை கூட்டத்தி லாயினான்.      2.3.72  172     பிரிவு செய்கிளை தன்னொடும் பின்னவ     னுரிய னாயின னென்று முளத்தினில்     வெருவி லாதுபுன் மூரல் விளைத்தட     லரியின் சீற்றமுற் றாரபித் தாலிபே.   2.3.73  173     பகைத்த காபிர்கள் கூடிப் பனைக்கைமா     வுகைத்த வீர னொலீதிடம் புக்கிநா     மிகைத்த ஹஜ்ஜின் முகம்மதின் வீரத்தைத்     தகைத்தல் வேண்டுவ துண்டெனச் சாற்றுவார். 2.3.74  174     கணிதன் றுன்பக் கவியன் கபடித     வணிதன் வஞ்சனை யன்வரை வற்றபித்     தணித னென்றொரு பேரையுண் டாக்குத     றுணித னன்றென யாவருஞ் சொல்லினார்.    2.3.75  175     நீட்டு கைக்கரி யைநிக ரிற்புலி     காட்டு மாறென மாறிடுங் காபிர்கண்     மாட்டி ருந்து வழங்கிய மாற்றதைக்     கேட்டி ருந்த வொலீது கிளத்துவான்.      2.3.76  176     ஈதெ லாம்பெய ரன்றிவன் சொல்லினைக்     கோத டர்த்தகக் குறிப்பரி தாற்குலம்     பேத கப்படுத் தும்பெரு வஞ்சனைக்     சூத னென்றிடும் பேரெனச் சொல்லினான்.   2.3.77  177     இத்த லத்தினி லிவ்வரு டத்தினின்     மொய்த்த ஹஜ்ஜின்மு கம்மதை வஞ்சனைப்     பித்த னென்று பெரும்பெயர் நாட்டுதல்     பத்தி யென்றித மித்தனர் பொய்மையோர்.   2.3.78  178     மக்க மாநகர் வந்தவர் தம்மிடம்     புக்கி ருந்துமு கம்மதின் புத்திகேட்     டொக்க லோடுமிவ் வூரிழந் தொவ்வொரு      திக்கி னில்லடை வார்சிலர் காணென்பார்.       2.3.79  179     தாயைத் தந்தையைத் தன்னுயி ராகிய     சேயைப் பெண்டிரைச் சிந்தையில் வேறதாய்     பாயத் தோடும் பகைப்பிக்க வல்லதோர்     மாயக் காரன்மு கம்மதென் றோதுவார்.                  2.3.80  180     ஆதி வேறுண் டொருவனென் பானவன்     றூத னியானெனச் சொல்லுவன் றெய்வங்கள்     பேத கம்படப் பேசுவன் பேதியா     வேத மொன்று விளந்தது காணென்பான்.    2.3.81  181     மடுத்த சிந்தை முகம்மதென் போன்றனை     யடுத்த வன்மொழிக் குள்ளகப் பட்டுநீ     ரெடுத்த நல்வழி கெட்டௌி மைக்குங்கீழ்ப்     படுத்த லாகப் படநினை யீரென்பார்.            2.3.82  182                        வேறு  மலித ரும்புகழ் முகம்ம தைக்கொடிய          வஞ்ச னென்றுபெயர் பேசிய         வொலிது மக்களு மிழந்து கைப்பொரு                   ளொழிந்து பேறுமுத வாமலே         நலித ருங்கொடிய நரக டந்திடுவ                  னென்ன வாதிதிரு நன்மொழி         யலைவி லாதமரர் கோனி ழிந்தவனி                  யிற்பு கன்றவணி லேகினார்.      2.3.83  183         மாசி லாவரிசை முகம்ம தின்பெயரை                  மாற்றி வஞ்சகனெ னும்பெயர்      பேசி யூரவரி ரண்டு பட்டவுரை                   பெருகி யெங்கணும் றிந்துபொன்         னூச லாடுதெரு வீதி மாமதின                   முற்ற மன்னரு மறிந்துமா         பூச லாகுவ தினத்தி னுக்கிது                   பொருந்து மோவென வருந்தினார்.     2.3.84  184         மதின மாநக ரவர்க்கு மக்கநக                  ருற்ற மன்னவர் தமக்குமோ         ருதர பேதமஃ தன்றி யாவியுட                   லொத்திருப் பவர்க ளாகையால்         விதியி னுட்பமறை கற்ற வன்புகழின்                  மிக்க னானஅபு கைசவன்         பதிவு பாசுரமொ டுறைய நீதிமுறை                 பழுதி லாதபடி யெழுதினான்.    2.3.85  185         ஓலை யுத்தரமு கம்ம தைக்கொடு                   முரைத்த நிந்தைபழு தென்னவுஞ்         சீல மற்றபகை யொருவருக் கொருவர்                   செய்து கோடல்பழு தென்னவு         மேலு நல்வழி திருத்தி னோர்கள்பத                  மீது சார்தனல னென்னவுஞ்         சால மிக்ககவி தைத்தி றத்தொடு                தணப்பி லாதுற வனுப்பினான்.    2.3.86  186         வந்த வாசக முணர்ந்து காபிர்கண்                   முகம்ம தைப்பழுது பேசிய         நிந்த னைச்சின மொறுக்கி லார்தின                   நிகழ்த்து நல்வழி மனக்கொளார்         தந்தி ரத்திலுயர் மன்னர் சொன்னமொழி                  தன்னையுந் நினைவி லெண்ணிலார்         செந்த ழற்குழிக ளேழு மானமுறை                 தேடி நன்னெறியை மூடினார்.      2.3.87  187         இன்ன வாறுமுர ணான காபிரிட                   ராயி ருப்பவு முகம்மது         முன்னு நன்னெறி நிறுத்து வேனெனு                 முளத்தி னோடுதடு மாறிலா         தன்ன மன்னமட வார்க்கு மாடவர்                தமக்கு மற்றவர் தமக்குமே         லின்ன லற்றவிசு லாத்தி னேர்வழி                 யிளைக்கி லாதுற விளக்கினார்.      2.3.88  188         சிந்து ரத்திர ளடர்த்து நின்றதொரு                 சிங்க வேறெனு முகம்மது         தந்தி ரத்தையு மவன்ற னேர்வழி                  தனக்கி சைந்தவர்க டம்மையு         மந்த ரத்தின்வழி யாவிடற் கினியோ                ரைய மில்லையென வங்கவர்         புந்தி யிற்கருதி வேறு வேறுகொலை                 பூணு நாளில்வர வோதுவாம்.     2.3.89  189         மதுவ ழிந்தொழுகு மரவ மாலைபுனை                 வரைநி கர்த்தபுய அப்துலா         புதல்வ ராகியமு கம்மதுந் தனியோர்                போது நீடுககு பாவடுத்         ததிவி தப்புதுமை மறைமொ ழிக்குமுத                 லாதி யைத்தலை வணங்கியே         புதிய வேதமொழி கொடுபு கழ்ந்துநிலை                பொருந்தி யங்ஙன மிருந்தனர்.         2.3.90  190         கண்ட காபிர்களி லொருவ னோர்துகில்               கரத்தி லொப்பறமு றுக்கியே         யண்டர் நாயகமு கம்ம தின்றம                 தருங்க ழுத்துற விறுக்கினான்         விண்டி லாரெதிர் விழுத்திலா ரதனை                 மெய்மை யோரும்பு பக்கர்தா         மிண்டு வல்வினை யிதென்று கண்டற                விரைந்து பாலினி லடைந்தனர்.       2.3.91  191         மிடற்றி லுற்றதுகி றனைநெ கிழ்த்துமிகு              வினைகொ லைக்கபடர் தங்களை         யடுத்த டாதசில மொழியின் வேகமோ               டடர்த்து விட்டெழின் முகம்மதி         னிடத்தி ருந்துதொழு தெழுந்த பின்புட                னெழுந்தி ருந்துதம தாவித         முடற்பு குந்தபடி மனைபு குந்தபி               னுயர்ந்த தம்மனை யடைந்தனர்.     2.3.92  192         அன்றொ ழிந்துசில நாள கன்றபின                 னாதி தூதெனு முகம்மது         மன்ற றுன்றுமது மாலை நாற்றியொளிர்                மணிதி கழ்ந்தககு பாவிடஞ்         சென்ற டுத்தரு கிருந்து மூதுரை                  தௌித்த மாமறை விழ்கிக்கொடெ         யொன்று பட்டமன மங்ங னஞ்சிறி                 துணங்கி லாதுற வணங்கினார்.      2.3.93  193         தக்க நன்னெறி பிழைத்த பாவியபு                  ஜகல்சைபா வொலிது தன்னுட         னுக்கு பாவுமுத் பாவு மூடனுமை                  யவு மீனனுமா றாவுமா         யொக்க லோடவ ணடைந்து நந்நபி                 யொழுங்குறுந் தொழுகை நோக்கியோர்         விக்கி னத்தினை நினைத்தொ ருத்தனை                 விளித்து ளூரிடை விடுத்தனர்.        2.3.94  194         ஊரி னிற்புகுந்தோ ரொட்ட கத்தெலும்                  புடற்குடர்க் குருதி யூனுலம்          வாரி வந்தவன் முகம்ம தின்றனி                  மணிப்பு றத்திடைப் படுத்தலும்         வேரி யங்கமு தலைம்பு லன்களும்                  வெறுத்தொ டுக்கிய சுஜூதினிற்         பாரி டைப்படிதல் கண்டு தீனிலை                 பகைத்த பாவிக ணகைத்தனர்.       2.3.95  195         பிடரியின் மீதுசுமை யும்சு ஜூதியல்                  பிரிந்தி டாதவ ணுறைந்தது         மடைய லார்கணகை யோடு நின்றது                  மகம்வெ தும்பவொரு காளைகண்         டிடைய றாதவசை கொண்ட பாவிக                   ளிழைத்த பாதகமி தென்னவே         யுடைய நாயனபி புதல்வி தம்மிட                மொதுங்கி நின்றிவை யுரைத்தனன்.    2.3.96  196         மாத ருக்கரசி பாத்தி மாவெனு                மடந்தை கேட்டுள மயக்குற         வீதி வாயிடை புகுந்து மின்னென               நடந்து மாமறை விளக்கிடுந்         தாதை வெந்நிட மிருந்த தைச்சிதறிச்                சரிவளைக் கைகொடு தனிதுடைத்         தேத முற்றமொழி காபி ரைச்சிறி                  தெடுத்து ரைத்துமனை மேவினார்.           2.3.97  197         ஏக னைத்தொழு தெழுந்தி ருந்துபி          னிடும்புசெய் தவரை நோக்கியே        மோக முற்றதனி றப்பனா வுனது                  முனிவினா லிவர்க டங்களை         வேக முற்றகொடு நரகிடைப் புகுத                  விடுதல் வேண்டுமென விரைவினான்         மாக நோக்கியிரு கரமெ டுத்துபது                 வாவு ரைத்துநபி போயினார்.           2.3.98  198                          வேறு   வீணுரை பகர்ந்து மிடும்புக டொடுத்தும்                 வெவ்வினைக் கொடுங்கொலை நினைத்துங்         காணிலாப் புதுமை விளைத்தநா யகத்தை                காபிர்கள் வெறுத்திடுங் காலந்         தூணினைத் துரும்பா நினைத்தென ஹாஷின்                   றோன்றலில் அக்கமென் றொருவன்         பூணிலாப் பவநோய் பூண்பது தனக்கே                 பெருவிலா தொருதொழி லெடுத்தான்.  2.3.99  199         இருவிழி கறுப்பு மொருபுறத் தொதுங்க                   விதழ்க்கடை வாயிடைப் பிதுங்கத்         திருகுற முகத்தைச் சுரிப்பொடு வளைத்துத்                   திகழ்தரு நாசியைச் சிலிர்த்துப்         பெருகிய கழுத்தி னரம்புகள் விறைப்பப்                   பிளந்துவாய் நாநுனி புரட்டி         வரிவர வலித்து முகம்மதை நோக்கி                 மனத்துறா திகழ்ச்சிசெய் தனனால்.          2.3.100  200         கதிர்விரிந் தொழுகு மெய்யெழி னபியைக்                 காண்டொறுங் காண்டொறும் வலித்திட்         டெதிரெதிர் வருவன் விலக்குதற் கமையா               னிங்ஙனஞ் சிலபக றிரிந்தான்         புதியவன் றூத ரிவன்றனை நோக்கிப்                   பொருவிலாச் செவ்விதழ் திறந்து         பதிபெற வலித்திட் டிதனிலெண் மடங்காய்ப்                  பழிப்பொடுந் திரிகுவை யென்றார்.          2.3.101  201         பலித்தது நபிதந் திருமொழி யவன்பாற்               பதிமடங் காயின விதழ்வாய்         வலித்தலுங் கண்கள் சிமிட்டலு முலகில்                  வழங்கிலா வலிப்பெலாம் வலித்துச்         சிலிர்த்தது முகங்கண் டடுத்தவர் மனங்க                 டிகைத்ததும் பெருங்குல மனைத்துஞ்         சலித்ததுந் தவிரா விடும்பினால் வருநோய்                 படர்ந்தது வைகலுந் தழைத்தே.     2.3.102  202         பெறுமவ ரிடத்து மனைவிதன் னிடத்தும்                  வலிப்பது தவிர்ந்திலன் பெரியோர்         மறுகெதிர்ப் படினு முகத்தெதிர் நோக்கி                   வலித்திட லொழித்திடான் புதியோர்         சிறுவர்கள் காணி லெவ்விட மனைத்துஞ்                   சிதறியே வெருவிடத் திரிவன்         குறைவிலா நபியைப் பழித்தநிந் தனையாற்                   குவலயம் பழித்திடத் திரிந்தான்.    2.3.103  203         குருநெறி யவரைக் காண்டொறும் வலிப்பன்                  கோயிலிற் றேவத மிடத்திற்         சிரசினை வளைத்து முகஞ்சுரித் திருகண்                 சிமிட்டுவ தடிக்கடி மறவான்         வருநெறி பிழைத்த பாவிகள் குலமும்                 வணங்கிய புத்துக ளனைத்துந்         தருநபி பழித்துக் காட்டுதற் கிவனோர்                 சாட்சியிற் றலைமைய னானான்.      2.3.104  204         மருந்தினான் மணியான் மந்திரத் தொழிலான்                 மாறிலா மாயநோ யதனாற்         றிருந்திய மதிகெட் டங்கமும் வேறாய்த்                திரிந்தவ னாட்குனாட் டேய்ந்தான்         பருந்தெழுங் கதிர்வேன் முகம்மதை யிகழ்ந்தோன்                  படும்வர லாற்றையு மறிந்து         மிருந்தகா பிர்களி லொருவனுண் மதத்தா                 லிடதுசெங் கரங்கொடு பொசித்தான்.     2.3.105  205         போனக மருந்தாக் கரத்தினா லமுது                 பொசித்தவன் றனையெதிர் விளித்து         வானநா யகநன் னெறிமுகம் மதுவும்                வலக்கரங் கொடுபுசித் திடுமென்         றீனமற் றுரைப்ப விடருறு மொழியா                 யிடக்கரம் வழங்குவ தலது         தேனவிழ் தொடையாய் வலக்கரம் வழங்கா                 தெனவவர் திருமொழி மறுத்தான்.        2.3.106  206         வலிபெற வழங்கும் வலக்கரம் வழங்கா                   தெனமறுப் படிறுரைத் தவனைக்         கலியென நினைத்துக் கவரிதழ் திறந்தெக்                 காலமு முனதுரைப் படியே         நிலைபெற நிலத்தி லிருப்பது நிசமென்                 றுரைத்தனர் நெடுமுடி யாதந்         தலைமுறைப் பெயரின் முதன்மணி விளக்காய்த்                தருகதிர் நபிமுகம் மதுவே.        2.3.107  207         அடங்கலர்க் கரியா யுதித்தநந் நயினா                 ரறைந்தசொன் மறுத்தவன் வலக்கை         முடங்கில சிறிது நீண்டில வுணர்வு                 முழுதினு மிலதுகெட் டொடுங்கி         வடங்கொள்வெம் முலையார் நகைத்தரு வருப்ப                வருந்தினும் வாய்க்குத வாம         லிடங்கொளம் புவியு ணோக்குநர்க் கிழிவா                யிணங்கிலா தொழிந்திருந் ததுவே.     2.3.108  208         மண்ணினிற் செழுந்தீன் பயிர்நலந் தழைக்க                 வளர்த்தமா மறைநபி நயினார்         கண்ணுடைக் கரும்பின் சுவையினு மினிய                  கட்டுரை நெறிக்கலி மாவை         யுண்ணிறை யமிர்த மெனவறி யாம                 லொடுங்கிலா தெதிரிடர் பகர்ந்திட்         டெண்ணிறந் தனையர் சிலபக லிவர்போ                 லிடும்பைநோய் சுமந்திருந் தனரே.    2.3.109  209         மறைபடாப் புகழை யுலகினில் வளர்த்து                வருமொரு துரைபுயல் காசீங்         குறைபடா மனமும் வாக்குமொன் றாகப்                  புகழ்ந்திடுங் குரிசினந் நபிக்கு     நிறைபட வடுத்த கிளையனைத் தையுந்தீ                 னிலைபெற நிறுத்திடு மென்ன         விறையவ னாயத் திறங்கிய தெனவங்                 கிருந்திறங் கினர்ஜிபு ரீலே.            2.3.110  210         திருமறை மொழியொன் றுரைத்துவிண் ணவர்கோன்                  சேணிடை யுறைந்தபின் மாறா         விரைகிடந் தருந்தேன் றுளித்தகுங் குமத்தார்                  விளங்கிய புயவரை துலங்க         வருமுதன் மதமா கரியெனத் திருந்து                  மனத்திடைக் களிப்பொடு மகிழ்ந்து         தருமுகிற் கவிகை யிலங்கிடச் சிறந்த                 சபாமலை யிடத்தினிற் சார்ந்தார்.       2.3.111  211         உடுப்புறம் பொதிந்த மதிதவழ் மலையி                  னுச்சியி னடுமிசை யுறைந்து         கடுப்பறக் கொடுஞ்சொற் பிறந்திடா தமிர்தங்                கனிந்தவா யிதழ்திறந் தெவர்க்கு         மெடுப்பரும் புதுமை யுண்டென வினத்தோ                ரியாரையு மினிதுற நோக்கிக்         கொடுப்பதற் கெழுமா முகிலினம் பொருவாக்                குருநெறி முகம்மது விளித்தார்.               2.3.112  212         கல்லகத் துறைந்து முகம்மது விளித்த                 கட்டுரை கேட்டலு மினத்தோர்         பல்லருஞ் செறிந்து திரளொடு மெழுந்து                 பார்த்தறி குவமென நடந்து         செல்லிடம் பிரியாக் கருமுகிற் கவிகை                நீழலிற் சேட்டிளங் கதிர்விட்         டெல்லவ னெழுந்த தெனநபி யிருந்த               விடத்தினி லுறைந்தன ரன்றே.    2.3.113  213         காரண முளதென் றுரைத்தெமை விளித்த                  கருத்தறி கிலமெனக் கடிதி         னூரவ ருரைப்ப வானவ ருரைத்த                   வுரையினை யுளத்தினி லிருத்தித்         தாரணிப் புறத்திற் றெறும்படை திரண்டு                   வந்தது தமர்க்கிட ரெனயா         னீரமுற் றுரைப்ப வெவர்க்குமுண் மையதா                  யிருப்பதோ வெனநபி யிசைத்தார்.    2.3.114  214         உரைத்தசொல் லெவர்க்கு முறுதிநிண் ணயமென்                 றனைவரு முரைத்திட மகிழ்ந்து         நிரைத்தகுங் குமத்தார்ப் புயநபி யினியா                  னிகழ்த்திய மார்க்கநன் னெறியைத்         தரைத்தலத் தீமான் கொள்ளுதற் கிசையாத்                 தரம்படைத் தவரனை வரையுங்         கரைத்திட நனிய தாபெனுங் கொடிய                  கடும்பிணி பிடித்திடு மென்றார்.      2.3.115  215         கூறிய மொழிகேட் டபூலகு பெனுமக்                கொடிய னிருவிழி சிவந்து         மாறுபட் டிதற்கோ குலத்தொடுங் கெடுவாய்                வாவழைத் தனையெனச் சீறித்         தேறிலா துறுக்கி யிருகரம் புதைப்பச்              செறிதரு பூழ்தியை வாரி         யீறிலான் றூதை முகம்மதைச் சிறிது              மெண்ணிலா தெதிர்ந்துநின் றெறிந்தான்.   2.3.116  216        அடர்ந்தெதிர்த் துரைத்த கொடியவ னபூல               கபுபுவி யிடத்துமா கிறத்து        மிடைந்திடும் பெருங்கே டுடையவ னிவனே                யென்னுமப் பொருளுரை பிறப்பத்        துடங்குதப் பத்ய தாவெனத் தோன்றுஞ்                சூறத்தொன் றிறங்கிய துலகிற்        கிடந்தமும் மறையுந் தெரிதரப் புகழ்ந்த                கிளரொளி முகம்மது நபிக்கே.      2.3.117  217        சூறத்தின் பொருளை முகம்மது முரைப்பத்                 துணுக்குறா துனதுரை யுலகிற்        றேறத்துன் புறுங்கே டெனக்குவந் தடைந்தாற்                 றேடிய திரவிய மனைத்து        மீறத்தந் திரருக் களித்திட ரதனை                 விரைவினிற் போக்குவ னென்னப்        பேறத்த மிலசொ லுரைத்தன னெவர்க்கும்                பெருங்கொலைப் பிழைவிளைத் திடுவான்.   2.3.118  218        இறையவன் றூதர்க் கிசைத்தசொற் கெதிரா               யிசைத்திடு மபூலகு பென்போ        னிறைதரும் பொருளு மிழந்துத வாம                னெட்டுடற் பெருந்தலை யரவ        முறைதரு நரகம் புகுவனென் றாயத்                  திறங்கிய துலகெலாம் விளங்க        மறைமொழி பயிற்றுஞ் செவ்விதழ் மணிவாய்                 முகம்மது மனமகிழ் பெறவே.     2.3.119  219        அவனியிற் கேடு முடிவினி னரகு                 மடைகுவ னபூலகு பெனவே        செவியுற வாயத் திறங்கிற்றென் றுரைத்த              வுரைக்குஞ்சேர் தருமின மனைத்துங்         கவினற அதாபென் றொருபிணி பிடிக்கு              மென்றகட் டுரைக்குமே கன்றித்        தவிர்கிலா வயிர மனத்தராய்க் காபிர்                தனித்தனி கொலைத்தொழி னினைத்தார்.    2.3.120  220                         வேறு    தேந்தரு மினியசொற் செவ்வி நந்நபி        யாய்ந்தசொ லுணர்ந்திசு லாத்தி லாகிய        மாந்தரைப் பிடித்தக மறுக்க முற்றற        வீய்ந்திட விடர்பல விளைத்திட் டார்களே.       2.3.121  221        வீசுவர் சிலர்தமை விடுத்து நன்மொழி        பேசுவர் சிலர்தமைப் பிடித்துப் புன்மொழி        யேசுவர் சிலர்தமை யிரண்டு பட்டுறும்        பூசலுக் கடிப்படை புணர்த்து வார்சிலர்.                    2.3.122  222        மாயவன் முகம்மது வகுத்த மார்க்கத்தி        லாயின னிவனென வடுத்தம் மாறையுங்        கூயவன் றந்தையா சிறையுங் கோதிலாத்        தாய்சுமை யாவையுந் தமக்கை தன்னையும்.             2.3.123  223        பிடித்தனர் சினத்தொடிந் நான்கு பேரையு        மடித்தன ரிருகர மழுந்த வங்கமுந்        துடித்திடக் கயிற்றினிற் சுருக்கிப் பாதலம்        வெடித்திடச் சுடும்பரல் வெயிலி லாக்கினார்.     2.3.124  224        ஏங்குவ ரிரங்குவ ரிருக ணீர்விழத்        தேங்குவ ரடிக்கடி தீனை மாறியு        நீங்குவ தில்லென நினைந்திட் டுள்ளகம்        வீங்கிட நெட்டுயிர்ப் பெறிந்து வீழ்குவார்.      2.3.125  225        தங்கிய கதிரவன் றழலின் மெய்யொளி        மங்கியுள் ளீரலும் வறந்து தீய்ந்திடப்        பங்கிகள் பூழ்தியிற் பதிய மூட்டிய        வங்கியிற் கிரிமியொத் தறிவு போக்கினார்.         2.3.126  226        வேனலிற் கிடந்துடல் வெதும்பிச் செவ்வரி        பானலத் தருவிநீர் பரப்பி யுள்ளுடைந்        தூனென வியர்ப்பெறிந் துதிர நந்நபி        தீனிலை மறுத்திலர் செவ்வி யோர்களே.       2.3.127  227        உறுக்கினார் செழுங்கர முரத்தோ டொன்றவே        யிறுக்கினா ரடிக்கடி யெடுத்த தீவினை        முறுக்கினா ரல்லது மூட்டுந் தண்டனைக்        குறுக்கினா ரிலைக்கொலைக் கொடுமை யாளரே.     2.3.128  228        நன்னிலை கெடுமவர் நடத்தும் வல்வினை        யின்னல்கண் டெழினபி யிடருற் றொரொடு        மன்னிய துயரினைப் பொறுத்த மாட்சியாற்        பொன்னுல குமக்கென வுரைத்துப் போயினார்.    2.3.129  229        மண்ணிடை கணவனை நோக்கி மைந்தனை        யெண்ணுற நோக்குவ ளிதயம் வாடுமப்        பெண்ணினை நோக்குவள் பெய்யுஞ் செந்தழல்        விண்ணினை நோக்குவள் வீடு நோக்குவாள்.     2.3.130  230        யாசிறு மனைவிநல் லறிவுக் கில்லிட        மாசற தீன்பயிர் வளர்க்கும் வேலியார்        பாசமற் றவரிடர் பார்த்தி லேனெனக்        காசறு பொன்னகர் காணப் போயினார்.              2.3.131  231        தெரிமறை முகம்மதின் தீனுக் காகவே        யிருநிலத் திடைமுத லிறந்து தேன்சொரி        மருமலர் சுவர்க்கமா ராயம் பெற்றவர்        தருஅம்மா றுடையதா யெவர்க்குந் தாயரே.             2.3.132  232        அன்னமென் னடைச்சுமை யாவென் றோதிய        மின்னம ருலகிடை மேய பின்னெடு        வன்னியின் குழிக்குடல் வளர்க்கும் பாதக        ருன்னிய கொடுஞ்சின மொழிந்தி லாரரோ.   2.3.133  233        துன்னல ரிழைத்திடுந் துன்பத் தாலடன்        மன்னவன் யாசிறு மகளும் வாடிநின்        றின்னலி லிடைந்திடைந் திறந்து சோதிவாய்ப்        பொன்னுல கினிற்குடி புகுதப் போயினார்.      2.3.134  234        தந்தையு முடன்பிறந் தவளுந் தயரு        மிந்தவல் வினையினா லிறந்திட் டாரென        மந்தரப் புயரம்மா றென்னு மன்னவர்        சிந்தையிற் சூழ்ச்சியொன் றுன்னித் தேறினார்.     2.3.135  235        வாயினி லொன்றுந்தம் மனத்தி லொன்றுமத்        தீயினுங் கொடியவ ரிடத்திற் செப்பியே        மேயதுன் பனைத்தையும் விலக்கி வில்லிடுஞ்        சாயக மெனநபி யிடத்திற் சார்ந்தனர்.       2.3.136  236        மாதவ ரிடம்புகுந் தமரர் வாழ்த்திய        பாதபங் கயமல ரிறைஞ்சிப் பற்றொடுங்        கோதறு தீனிலை நிறுத்துங் கொற்றவர்        சீதவொண் கட்கடை யருவி சிந்தினார்.     2.3.137  237        அழுதவர் திருமுக நோக்கி யங்கையாற்        செழுமலர்க் கண்ணினீர் துடைத்துத் தீயவர்க்        குழுவினைக் கடந்திவ ணடைந்த கொள்கையை        மொழியென வுரைத்தனர் முதல்வன் றூதரே. 2.3.138  238        பெற்றவ ரிருவரும் பிறப்புந் துஞ்சின        ருற்றவ ரிலையென வுன்னி யுண்மையை        முற்றுறக் கருத்தினின் முடித்துக் காபிர்கள்        சொற்றவைக் கேற்பவை சொல்லி னேனென்றார்.  2.3.139  239        ஆக்கமற் றவரிட ரடுக்கி லின்னமும்        வாக்கினி லொருமொழி வழங்கி யுண்மையைப்        போக்கறச் சிந்தையுட் பொருத்தித் தீவினை        நீக்குதல் கடனென நிகழ்த்தி னாரரோ.    2.3.140  240        இவ்வண நிகழ்ந்திவ ணிருக்கு நாளையி        னொவ்விய மனத்திபு னுகல பென்பவன்        வெவ்விய னடிமைபி லாலை நோக்கிமா        செவ்விய னிவனென நகைத்துச் சீறினான்.          2.3.141  241        அடிமைய னறிவில னறியுந் தன்னுரைக்        படிநட வாமுரண் படித்த வஞ்சன்பொய்        பிடிபடு முகம்மதின் பேச்சுக் குட்படுங்        கொடியவ னிவனெனக் கனன்று கூறினான்.        2.3.142  242        மாயவஞ் சனைத்தொழின் முகம்ம தின்வயின்        போயிசு லாத்தினிற் புகுந்த தென்னெனக்        காயெரி நிலத்திடைப் படுத்திக் கல்லெடுத்        தேயவ னுரத்தினி லிருத்தி னானரோ.         2.3.143  243        படருல முரத்தினிந் பதியப் பார்க்கரன்        சுடுகதிர் நிலத்திடைச் சோர்ந்து மூச்செறிந்        துடலுலைந் துள்ளுயி ரொடுங்குங் காலையி        லிடர்தவிர்த் திருவிழி யெரிய நோக்குவான்.     2.3.144  244        மற்றுமத் தரையிடைக் கிடத்தி மார்பக        மிற்றிடப் பெருஞ்சிலை யுரத்தி லேற்றுவன்        சற்றொரு நொடிவரை தவிர்ந்தி ரான்மனப்        பற்றறு மிரக்கமி லாத பாவியான்.                2.3.145  245        நெஞ்சினிற் பெருஞ்சிலை சுமந்து நீங்கிலா        வெஞ்சுரத் திடைமிடை மிடைந்தும் வேதநூல்        விஞ்சையின் முகம்மது விளக்கு முண்மையை        யஞ்சலித் தவனலா லறிவு நீங்கிலான்.            2.3.146  246        இபுனுகல் பவனிட ரென்னுந் தீயினி        னவநித மெனப்பிலால் நடுங்க விண்ணுமிவ்        வவனியும் புகழ்நபி தோழ ராகிய        கவனவாம் பரியபூ பக்கர் கண்டனர்.   2.3.147  247        பொறுக்கரும் வேதனை பொறுத்து நிண்ணய        மறுக்கில னிவனென மதித்துக் கூறிய        வெறுக்கைகொண் டடிமைபி லாலை மீட்டினம்        பெறற்கரு முரிமையா னென்னப் பேசினார்.   2.3.148  248        மன்னிய புகழபூ பக்கர் மாசிலா        நன்னிலை யவன்றனை யுரிமை நாட்டிய        பின்னரும் பகைப்பிணி பிணிப்பு நீக்கியே        தன்னரு ளொடும்பெருந் தீனைத் தாங்கினார்.     2.3.149  240                          வேறு     திருநெறி தீனுள் ளோரைத் தீனெறி மாறி னோர்கண்        மருளுடை மனத்த ராகி முரண்மறா திருக்கு நாளில்        விரிகதி ரிலங்கிச் சேரார் மெய்நிணம் பருகும் வெள்வேற்        கரதல ஹம்சா வென்னுங் காளைகா னிடத்திற் புக்கார்.           2.3.150  250        மெல்லிலைக் கானத் தேகி விலங்கினம் வேலிற் றாக்கிப்        பல்லருங் குழுமி யார்ப்பப் பரிவொடும் வேட்டை யாடி        யொல்லையி லடவி நீந்தி யுள்ளகம் பூரித் தோங்கச்        செல்லுறை புரிசை வேலித் திருநகர் சாருங் காலை.     2.3.151  251        செல்லுறழ் கரச்சுத் ஆனென் றோதிய செவ்வித் தோன்ற        லில்லுறைத் தொழும்பி லுள்ளா ளிளங்கொடி யொருத்தி வெற்றி        வில்லணி தடக்கை யேந்தி வரும்விறல் ஹம்சா வென்னும்        வல்லிய மெதிரிற் புக்கு வாய்திறந் துரைக்க லுற்றாள்.     2.3.152  252        ஒன்னலர்ச் செகுக்கும் வேலோ யுமதுயிர்த் துணைவ ரீன்ற        மன்னர்மன் னவரைச் செல்வ முகம்மதை வதன நோக்கி        யின்னலுற் றகமுங் கொள்ளா விழுக்கொடும் வழுக்கொண் மாற்ற        முன்னியுற் றுரைக்க வொண்ணா தபூஜகி லுரைத்த தன்றே.     2.3.153  253        கைப்புரை சினக்கக் கூறுங் கருதலன் முகத்தை நோக்கி        மைப்படுங் கவிகை வள்ளன் மறுத்தொன்று மொழிகி லாம        லெய்ப்புறு மனத்த ராகி யினமில்லாத் தமியர் போலச்        செய்ப்படும் வனச மொவ்வாச் செம்முகம் வௌிறிற் றென்றாள்.   2.3.154  254        பழுதுறுங் கொடிய மாற்ற மபுஜகல் பகர்ந்த வெல்லாம்        பொழிகதிர்ப் பொருப்புத் திண்டோட் புரவலர் பொறுத்தா ரென்ன        வழுவறு ஹம்சா கேட்டு மனத்தினுள் வேக மீறிக்        குழுவொடுந் திரண்டு வைகுங் கொடியவ னிடத்திற் சார்ந்தார்.    2.3.155  255        படிறபூ ஜகிலென் றோதும் பாதகன் வதன நோக்கி        யடல்முகம் முதுவைச் சொல்லா தவமொழி பகர்ந்த தெந்த        மிடலெனச் சினந்து சீறி வீரவேற் றடக்கை வில்லா        லுடைபடச் சிரத்திற் றாக்கி யுறுக்கொடுங் கறுத்துச் சொல்வார்.    2.3.156  256        துனிமனத் துறைய முன்னோன் றோன்றலை யுறைத்தா யென்னி        லினியெவை யுரைப்ப னியானு மியனபி மொழிந்த மார்க்கந்        தனினடு நிலைமை யானேன் சாதியிற் றலைவர் கூடி        நனிபகை வரினுங் காண்பேன் காணுநீ நவிற லென்றார்.           2.3.157  257        அணிதிகழ் ஹம்சா வஞ்ச மடரபூ ஜகிலை நோக்கித்        தணிவிலா வெகுளி மாற்றஞ் சாற்றலு மவனைச் சூழ்ந்து        பணிபனீ மகுசூ மென்னுந் திரளவர் பலருங் கோபத்        துணிவுட னமருக் கேற்ற சுடர்ப்படைக் கலன்க ளேற்றார்.     2.3.158  258        இனத்தவர் நெருங்கிச் செவ்வா யிதழ்மடித் திருகண் சேப்பச்        சினத்ததும் ஹம்சா வென்னுஞ் சிங்கவே றியல்பு நோக்கி        மனத்தினி லடக்கிச் செவ்வி மதியொடுந் தமருக் கேற்பக்        கனத்துரை யெடுத்துக் காட்டி யபூஜகில் கழற லுற்றான்.    2.3.159  259        அங்கவன் றனையன் மைந்த னகுமதை வாய்க்கொள் ளாத        பங்கமுற் றுறுஞ்சொற் கேற்பத் தண்டனை படுத்தல் செய்தா        னங்குலத் தவர்க்குக் கோப நடத்துதல் பழுதென் றோதி        வெங்கொலை மனத்து ளாக்கி விளைபகை தவிர்த்து நின்றான்.    2.3.160  260        அடலரி ஹம்சா கோபித் தபுஜகி லவையை நீங்கிக்        கடிமலர் மரவத் திண்டோட் கனவரை கதித்து வீங்க        வுடைதிரை யமுத மொவ்வா தோதிய கலிமா வேந்த        ரிடைவிடா திருப்பத் தோன்று மெழின்முகம் மதுவைச் சார்ந்தார்.  2.3.161  261        வள்ளலென் றுதவுஞ் செவ்வி முகம்மதின் மதுர வாக்கின்        விள்ளரு மறையின் றீஞ்சொல் விடுத்தெடுத் துரைப்பத் தேறி        யுள்ளமு முடலும் பூரித் துருசிக்கு மமுதின் மிக்காய்த்        தெள்ளிய கலிமா வோதி தீனிலைக் குரிய ரானார்.    2.3.162  262        அறிவுறும் ஹம்சா தீனி லாயின ரென்னு மாற்ற        மறுவுறை குபிரர் கேட்டு ம்னத்தினிற் றுன்ப முற்றா        ரிறையவன் றூதர் செவ்வி யியனபி கலிமா வோதுந்        திறல்கெழும் வேந்த ரியாருஞ் சிந்தையிற் செல்வம் பெற்றார்.          2.3.163        தீனிலை கண்ட படலம் முற்றிற்று.   ஆகப் படலம் 3க்குத் திருவிருத்தம்...262  உள்ளுறை அட்டவணைக்குத் திரும்ப    2.4  உமறுகத்தாபு ஈமான் கொண்ட படலம் (263- 357)    263     சமர கேசரி யப்துல்லா தருதிரு மதலைக்   கமரர் கோனிழிந் தருநபி யெனும்பெய ரளித்துத்   திமிர வெங்குபிர் கடிந்துதீ னிலைநெறி நிறுத்திக்   கமைத ரும்படி யாண்டுநான் கெனக்கடந் ததற்பின்.       2.4.1  264   வருட நான்குசென் றைந்தினின் முகம்மது வொருநா   ளிரவி னிற்றனித் திருந்திரு கரமெடுத் தேந்திப்   பொருவி லாமுத லிறைவனை யீறிலாப் பொருளை   யுருகு மெய்ம்மன வாக்கொடும் புகழெடுத் துரைத்தார்.      2.4.2  265   உலகி னிற்கரு தலர்க்கட லரியும றினைக்கொண்   டலத பூஜகி லினைக்கொடு தீனிலை யதனைப்   பெலனு றும்படி யெனக்கருள் பிறிதிலை யெனவே   நலனொ டுந்துதுஆச் செய்தனர் முகம்மது நபியே.    2.4.3  266   இந்த மன்னர்க ளிருவரி லொருவரென் வசமாய்த்   தந்து தீனிலை நிறுத்துவை யெனத்தனி முதலைப்    புந்தி கூர்தர வுரைத்தனர் கேட்டனர் புகழ்ந்தார்   சிந்து வெங்கதி ரெழுந்தது விழுந்தது திமிரம்.      2.4.4  267   அற்றை யிற்பகற் போதினி லபூஜகி லவையுள்   வெற்றி வேந்தர்கள் பலருட னுமறையும் விளித்துக்   கற்ற வாள்வலி யவர்க்குறு கருமமென் மனத்தி   லுற்ற தொன்றுள தியாவருங் கேண்மினென் றுரைத்தான்.  2.4.5  268   திக்கு நான்கினுந் திசையினுந் தேயங்க டனினு   மக்க மேயிக லறுந்தலம் வலிமையு மஃதே   மிக்க வீரத்தி னம்மினத் தவரதின் மேலோ   ரொக்கு மியாந்தொடுத் ததின்முடி யாததொன் றிலையே.      2.4.6  269   பதிக்கு நம்மினத் தவர்க்குநல் வழிக்குமுட் பகையா   யுதிக்கும் பாதகர் போனபி முகம்மதென் றுதித்தான்   சதிக்கும் வஞ்சனைத் தறுகண னிவன்றனைப் பொருளாய்   மதிக்க வேண்டுவ திலையினி வதைத்திட வேண்டும்.        2.4.7  270   உதிரஞ் சிந்திட முகம்மதி னுயிர்செகுத் தவர்க்கென்   பதியி னுற்றதெப் பொருளுள தப்பொருள் பலவு   நிதியு மீய்குவ னெனக்கர செனநிகழ்த் திடுவ   னெதிரும் வீரர்க ளுளரெவ ரெனவெடுத் திசைத்தான்.          2.4.8  271   மானம் போக்கிய கொடுங்கொலை விளைத்திடு மனத்தா   னீன னிவ்வுரை பகர்தலு மவையகத் திருந்தோ   ரான திவ்வுரை தீங்கிவை யெனவுரை யாடா   தூன ருந்திய வேனுழை பவரையொத் திருந்தார்.      2.4.9  272   வெற்றி வீரத்தின் மிக்கவ ரெவரென விரித்துச்   சொற்ற திற்கடு வெகுளியுற் றிருவிழி சுழல   வுற்று நோக்கிவெற் பதிர்த்திடு முறுவலிப் புயங்க   ளிற்ற தோவென வவைவெரு விடவும றிசைத்தார்.    2.4.10  273   புதிய வேதமொன் றுளதெனும் படிறுரை புகன்றிப்   பதியி லுள்ளவர்க் கருங்களை யெனப்பகை விளைத்த   மதுகை மன்னவன் முகம்மதி னுடல்வதைத் திடும்வா   ளிதுகொல் காணுதி நீவிரென் றடலும றெழுந்தார்.    2.4.11  274   குறுக லாருயி ருதிரங்கொப் பளித்தகுற் றுடைவா   ளிறுக வீக்கிமற் றொருபடைக் கலம்வல னேந்தித்   தறுகி லாமன வலியொடு புயவரைத் தடத்தி   னறைகொள் குங்குமத் தொடைபுரண் டசைந்திட நடந்தார்.    2.4.12  275   உமறெ ழுந்திடும் வெகுளியி னுடையவ னருளா   லமரர் தங்களி லொருவரா னேறுரு வாகிக்   கமல மென்பத முகம்மதி னரும்பகை களைய   விமைநொ டிக்குளந் தரமிருந் தவனியி னிழிந்தார்.     2.4.13  276   காற்றி ரட்சியுங் கவையடிக் குளம்பின்கட் டுரமு   மேற்றி ருக்கற வளைந்தெழு மருப்பினில் வியப்புங்   கூற்று றாதுருள் கழுத்தடித் தோனௌிக் குழைவு   நாற்றி மேற்றுளை நாசியிற் றவழ்தரு நாவும்.            2.4.14  277   அசைத்த வாலெடுத் திருபுடை புடைத்துமண் ணதிர   விசைத்த கால்களி லுலவித்தண் பசியபுன் மேய்ந்து   பசித்த வள்ளுகிர் நிகரும றேகிய பாதைக்   கிசைத்த டுத்தது வானகத் துருமெனு மிடபம்.     2.4.15  278   உலங்கொ டிண்டிறற் புயனும றெனமொரு சீயங்   கலன்கள் வில்லிட வியர்ப்பொடும் விழிக்கனல் கதுவத்   துலங்கு செவ்விதழ் வெள்ளெயி றதுங்கிடச் சுடர்வா   ளிலடங்கி டத்தனி வருவது நோக்கிய திடபம்.   2.4.16  279   கவ்வை யங்கடற் புவியின் முகம்மதைக் கசப்பத்   தெவ்வ ரில்லென மனத்திடைக் களிப்பொடுஞ் சிரித்துக்   குவ்வ திர்ந்திட வுமறுகத் தாபெனக் கூவி   யெவ்வு ழித்தனி செல்குற்றீர் நீவிரென் றிசைத்த.    2.4.17  280   உரைத்த செற்சொவி புகவுழை யெவரென நோக்கித்   தரைத்த லத்திவ ணொருவரு மிலரெனச் சார   விரைத்த லோடுமவ் வுரைபகர்ந் துமறென விசைப்பத்   திருத்தி நாற்றிசை யெங்கணு நோக்கினர் செம்மல்.     2.4.18  281   கூறு மாந்தர்க ளிலையெனப் பினும்வழி குறுக   வேறு கூவிய தெவரென மறுத்துமுள் ளிடைத்து   வேறு மாக்களைக் காண்கிலர் விடையினை நோக்கித்   தேறு மிவ்வுரை பகர்ந்ததிங் கெவரெனத் திகைத்தார்.     2.4.19  282   பருந்தெ ழுங்கதிர் வேலும றெழின்முகம் பார்த்து   வருந்தி லாதுமைக் கூவிய தியானென மதித்துப்   பொருந்து மில்லிடந் தவிர்ந்தெவண் புகுவது புகழோய்   விரிந்த வாய்திறந் தறையுமென் றுரைத்தது விடையே.         2.4.20  283   ஞான மாமறை முன்னவர் மொழிநட வாம   லீன மின்றிய தேவத மனைத்தையு மிகழ்ந்து   மானி லத்தினிற் புதிதொரு மார்க்கமுண் டாக்கி   தீனெ னும்பெயர் நிறுத்தித்தன் னுரைப்படித் திருத்தி.      2.4.21  284   இனமெ லாம்வெறுத் திடப்பகை யெனத்தலை யெடுத்துத்   துனிவி ளைத்திடு முகம்மதி னுடறுணி துணித்துச்    சினம கற்றுதற் கெழுந்தன னெனத்தௌிந் தெதிராய்   வினவு மேறுடன் மொழிந்தன ருமறெனும் வீரர்.       2.4.22  285   ஆதி தூதரை வெறுத்துல கடங்கலுந் திரண்டு   வேத னைத்தொழில் விளைக்கினு மவர்வயின் விளையா   தேத முற்றதும் மனமலி யிடரினைத் தவிர்ந்து   போதல் வேண்டுமா னுமக்கென மறுத்துரை புகலும்.         2.4.23  286   பரிக ரித்திரட் படையொடு நிலத்தினிற் பரப்பி   யரச ராயிர ரிகலினின் மனவலிக் கணுவே   திரம தாயினு முகம்மதி னிடத்தினிற் சேர   லுரம தன்றுநி னுரனது முரனல வுரவோய்.              2.4.24  287   படைக்க லத்திலொன் றெடுத்தறி யாப்பகுத் தறியா   விடைக்குண் மெல்லிய னிளமையன் றனியவன் வினையேன்   புடைக்குள் வீரத்தை விளைத்தியேன் முகம்மதின் புகழை   யுடைக்கு நின்வலி யென்பதை யறிவனென் றுரைத்த.      2.4.25  288   நந்தி யிவ்வுரை பகர்ந்திட நரபதி யுமறு   கந்த டர்த்தெறி களிறென விருவழிக் கனல்கள்   சிந்தி டக்கரும் பிருகுடி நுதல்செலச் சினந்து   மந்தி ரக்கதிர் வளெடுத் தசைத்தெதிர் வந்தார்.      2.4.26  289   எதிர்த்து நின்றற வீசினர் வீசலு மிடபங்   குதித்துத் தம்வலப் பாரிச மாகின குறுகி   மதித்து வீசலு மிடப்புற மானது மறுத்தும்   பதித்து வீசலும் பிற்புற மானது பறந்தே.        2.4.27  290   நான்கு திக்கினுங் குதித்துமுன் னணித்துற நடக்குந்   தேன்கு தித்தசெந் தொடைப்புய ருரத்தொடுஞ் சினந்து   வான்கு தித்தமின் னெனக்கர வாளொளி வயங்கத்   தான்கு தித்தனர் துரத்தினர் திரிந்தனர் சாரி.          2.4.28  291   எட்டி யொட்டுவர் வெட்டுவர் வெட்டலு மிடபங்   கிட்டி டாதக லாதுடல் கிழிபட வெதிர்ந்து   முட்டித் தாக்குற வருவபோ லடிக்கடி முடுகுந்   தொட்டி டாதொழி யாதருஞ் சூறையிற் சுழலும்.        2.4.29  292   அடுத்து முன்னெதிர்ந் திருவளை மருப்பினை யசைக்கும்   வெடித்த வாலிரு புறத்தினு மடிக்கடி விசைக்கும்   படித்த லத்துகள் விசும்புறக் குளம்பினிற் பறிக்கு   மிடித்த வானுறு மேறென வதிர்ந்திடு மிடபம்.       2.4.30  293   கண்ணி னுக்கெதிர் தோன்றிடுங் காணெணா தகலும்   விண்ணி னிற்பறந் திடுந்திசை விசும்பெலாந் திரியு   மெண்ணு முன்னுமுன் வந்திடுங் கான்மடித் தெதிரே   மண்ணி னிற்படுத் திடுங்குனிந் தெழுந்துவா னிமிர்க்கும்.     2.4.31  294   இடப மிவ்வணந் திரிதர விருவிழி சிவந்து   தொடரு வார்சுடர் வாட்கொடு தாக்குவர் துரத்தி   யடரு வார்மறிப் பார்திகைப் பாரடுத் தடுத்துக்   கடுவி சைகொளுங் காறளர்ந் திதழினைக் கறிப்பார்.    2.4.32  295   கரத்தை நோக்குவர் வாளினை நோக்குவர் கடுப்பி   னெருத்தை நோக்குவர் வீரத்தை நோக்குவ ரெதிராத்   தரத்தை நோக்குவ ரவையினி லபூஜகி லுடனே    யுரைத்த வார்த்தையை நோக்குவர் நோக்குவ ருளத்தை.       2.4.33  296   இன்றி ருந்தெழுந் திகலட லரிமுகம் மதுவை   வென்றி கொண்டன மிலையல திவணெறி மேவுங்   கன்றி னைக்கடிந் தோமிலை யெனமனங் கசங்கி   நன்று நன்றுநம் வீரமென் றகத்திடை நகுவார்.               2.4.34  297   முனிந்து புன்னகை கொண்டவா ளுமறைமுன் னடுத்துக்   குனிந்து பாதல மோந்துடல் குழைத்தறத் தூங்கிக்   கனிந்த வாயசைப் போட்டிரு காதினை யசைத்து   வனைந்த போலக லாதுநின் றதுமழ விடையே.                   2.4.35  298   ஏறு முன்னணித் திட்டதென் றெழிற்கர வாளான்   மாறி வீசினர் முடுக்கின ரடிக்கடி வளைத்துக்    கோறல் செய்குவ னியானெனக் குவலயங் குலுங்கச்   சீறி முன்னினு மும்மடங் கெனும்படி திரிந்தார்.           2.4.36  299   தொலைந்த திவ்வணம் வெய்யவன் றோன்றுமுன் றொடுத்திட்   டலைந்து லைந்திடைந் தறத்தவித் தசறுமட் டாகக்   கலைந்த தன்றியே றகப்பட விலையெனக் கலங்கி   மலைந்தி டாமன மறுகுற வுமறுள மலைந்தார்.       2.4.37  300   மட்டு வார்பொழி னெறியிடை மழவிடை யெதிர்ந்து   வெட்டு மென்றுரை பகர்ந்ததும் வெகுளியி னடந்து   பட்ட செய்தியும் புதுமையு மூரவர் பலர்க்கும்    விட்டு ரைத்திட வேண்டுமென் றெழுந்தனர் விரைவின்.    2.4.38  301   குறித்து வந்தவை விடுத்தெழு முமறினைக் கூவித்   தெறித்த துண்டுளி முகிற்குடை முகம்மதைச் செகுப்ப   வெறித்த வெஞ்சின வீரத்தின் விழைவுக ளனைத்து   மறைத்தி வோரெனப் புகன்றுபோ யதுமழ விடையே.       2.4.39  301   கொண்ட வேகமும் வீரமும் புறந்தலை குனியக்   கண்ட காரணத் தொடுமிளைப் பருநெறி காட்ட   விண்டு திர்த்தமெய் வியர்ப்பொடு மெலமெல நடந்து   மண்டு பேரவை யபூஜகி லிடத்தில்வந் தனரே.          2.4.40  303   முகம லர்ச்சிகெட் டறத்தவித் துடல்வெயர் முழுகப்   பகும னத்தும றடைந்தவை யனைவரும் பார்த்து   முகம்ம தின்வயி னடைந்தது நடந்ததும் வகுத்துப்   புகர றும்புக ழோயுரை யெனப்புகன் றனரே.                       2.4.410  304                        வேறு  அறபிகள் குழுவி னாப்ப ணமரபூ ஜகிலை நோக்கிப்   பொறைமதக் கரிகோ டேற்ற புரவல ருயிரை மாந்திக்   கறைகெழுங் குருதி வைவேற் காவல ருமறு கத்தாப்   மறைபடா நெறியிற் கண்ட புதுமையை வகுக்க லுற்றார்.     2.4.42  305   மண்ணினிற் றிசையிற் சூழ்ந்த மறிதிரைக் கடற்குள் வானோர்   விண்ணினிற் பெரியோ ராய்ந்த மெய்ம்மறை தனக்குட் டேர்ந்த   திண்ணிய ருரைக்குட் கேட்ட திலைமனந் தௌிய வென்றன்   கண்ணினிற் கண்ட தியாருங் காணொணாப் புதுமை யென்றார்.        2.4.43  306   சரத்திடை விடையொன் றங்ஙன் றனித்துநின்  றதிர்ந்தென் பேரை   யுரைத்தது விளிப்பக் கேட்டே னுணர்ந்தியா ரென்ன நேர்ந்தேன்   விரைத்தலி னெங்கே கின்றீ ரெனவிறன் முகம்ம துற்ற   துரைத்தனக் குறும்பு தீர்ப்பத் துணிந்தனென் றுரைத்தன் மாதோ.    2.4.44  307   இன்றெனை யடர்த்தோர் செவ்வி யியன்முகம் மதுவை வென்றோ   ரென்றதற் கெதிர்ந்து கைவா ளெறிந்தன னுரத்திற் றாக்கி   நின்றனன் மறிந்தே னெந்த நிலத்தினுந் தொடர்ந்து காலிற்   சென்றனன் றவித்தே னென்னாற் செய்ததொன் றில்லை யன்றே.      2.4.45  308   காற்றெனப் பறக்கு மூழிக் கனலெனச் சீறுங் கொல்லுங்   கூற்றென வெதிருஞ் செல்லிற் குலவரை யனைத்துஞ் சுற்றுந்   தோற்றிடா விசும்பிற் றாவுஞ் சுழலுமட் டிகிரி யென்னச்   சீற்றமுற் றடுத்துப் பின்னு முன்னுமே திரியு மன்றே.     2.4.46  309   அலகையின் குலமோ வானி னமரரி லொருவன் றானோ   வுலகுறுஞ் ஜின்னோ தெய்வ முருவெடுத் ததுவோ செவ்விச்   சிலைநுதல் கதீஜா கேள்வன் செய்தொழில் வஞ்சத் தானோ   நிலமிசை விடையாய்த் தோன்றி நின்றவம் மாயந் தானே.   2.4.47  310   மாற்றுரை வேதம் பேசு முகம்மதைத் தேடிச் செல்லு   மாற்றலிவ் விடையைக் கண்டே னசறுமட் டாகக் கண்ணிற்   றோற்றிடாத் துன்ப முற்ற புதுமையைத் தொகுத்து வல்லே   சாற்றுதற் கமைந்தேன் வீரந் தனைமறுத் திலனியா னென்றார்.    2.4.48  311   கொடுவரி யனைய கத்தாப் குமரரீ துரைப்பக் கேட்டு   விடமெனக் கறுத்துச் சிந்தை விறலபூ ஜகுலுஞ் சுற்றி   யுடனிருந் தவருந் தம்மி லொண்புயங் குலுங்க நக்கி   யடலுறு முமறு கத்தா பணிமுக நோக்கிச் சொல்வார்.    2.4.49  312   ஈதொரு புதுமை யாக வெண்ணிநீ ருரைத்தீர் வேத   மாதவன் முகம்ம தென்போன் வளர்த்தவஞ் சனைக்கு ணூறு   பேதமொன் றதற்குக் காணா திதனைநீர் பிதற்றிப் பேச   றீதுறு மிவைபோ லியாங்கள் கண்டதுந் தெரிக்கோ ணாதே.   2.4.50  313   இன்னமு மிவைபோ னூறா யிரம்விதங் கண்ணுற் றாலு   மன்னவன் விளைக்கும் வஞ்ச மதனைதீ ரமைத்தல் வேண்டும்   பன்னுத லெவருங் கேட்பிற் பழுதுறுந் பருதி வேலோய்   முன்னுமுன் கருத்தி லுன்னும் படிமுடித் திடுமி னென்றார்.      2.4.51  314   பொய்யினைப் புகலேன் கண்ட புதுமையைப் புகன்றேன் றோன்று   மெய்யினைப் பொய்யென் றோத வியாவர்க்கும் விதிய தன்றே   யையுற லுரைக்க லாகா ததிசய மறைக்க லாகா   வையகத் தியற்கை யீதென் றுமறிவை வழங்கிப் போனார்.    2.4.52  315   அற்றைநாட் கழிந்த பிற்றை யடலும றெழுந்து செவ்வேற்   கொற்றவ ரப்துல் லாதங் குமரரைக் கோறல் வேண்டி   முற்றிய மனத்தி னோடு முரண்மதக் கரியை நேராய்   வெற்றிவெண் கதிர்வாட் டாங்கி நடந்தனர் விளைவ தோரார்.    2.4.53  316   நடுவுறு மனத்தார் நீதி நான்மறை தெரிந்த நாவார்   படிறுரை பகராச் செவ்வி யற்பிகள் பல்லர் கூடி   யுடனொரு வழக்கைத் தேற்றித் தேறிலா தொளிரும் செம்பொற்   கொடுமுடி விசும்பு தூண்டுங் கோயிலின் வாயிற் புக்கார்.   2.4.54  317   ஆலயம் புகுந்து செந்தே னலங்கறோய் சுவாகு பூம்பொற்   காலிணை யிறைஞ்சி யேத்தித் கைமுகிழ்த் திருந்து நோக்கி   மேலவ வெங்கட் குற்ற வழக்கினை விளங்கக் கேட்டுச்   சாலவுந் தீர்த லாகச் சாற்றுதல் வேண்டு மென்றார்.    2.4.55  318   தோட்டலர் நாற்றும் வாயிற் சுவாகெனும் புத்துத் தன்னை   வாட்டிறத் தறபி வீரர் மகிழ்ந்தெவர் வழக்கி னுட்பப்   பூட்டறுத் துரைக்க வேண்டு மெனப்புகழ்ந் திருக்குங் காலை   தீட்டிய கதிர்வேற் செங்கைத் திறலும் றவணின் வந்தார்.  2.4.56  319   வகையறா வழக்குத் தீர்த்துத் தருகென மன்னர் சூழ்ந்த   தொகையினி லுமறென் றோதுந் தோன்றலு மிருப்பக் கண்டு   திகைதெரி விளக்க மாகச் சுவாகெனுந் தெய்வம் வாய்விண்   டகமகிழ்ந் தவையோர் கேட்ப நன்மொழி யாய்ந்து சொல்லும்.   2.4.57  320   மதிகதி ரவனி காயம் வானமற் றெவையும் போற்றும்   புதியவ னுண்மைத் தூதர் நபிகளிற் புகழின் மிக்கோர்   பதியிரண் டினுக்கு மேலோர் படைப்புள வெவைக்கு முன்னோர்   கதிதருங் காட்சி பெற்றோர் ஹபீபெனு முகம்ம தென்போர்.          2.4.58  321   அன்னவர் முன்ன ரேகி யவர்நிலை கொண்ட தீனின்   சொன்னயக் கலிமா வோதித் துணைமல ரடியைப் போற்றிப்   பன்னுமா மறையின் றீஞ்சொற் படிவழு வாது நேர்ந்து   பொன்னுமா மணியும் போலப் பொருந்துத லெவர்க்கும் வேண்டும்.   2.4.59  322   தேவநன் மொழியென் றென்சொற் சிந்தையிற் சிந்தித் தோர்கள்   காவல ரெவர்க்கு மேலாய்க் காசினிக் கரச ராகிப்   பூவலர் சுவன நாட்டைப் பொதுவறப் புரப்போ ராகி   மேவுதீ வினைக டீர்த்து வேதநல் லறிவ ராவார்.    2.4.60  323   வருந்திடா தகலு நுந்த மனத்துறை வழக்கின் சொல்லைத்   திருந்திட வுரையு நீதிச் செவ்வியன் முகம்ம தின்சொற்   பொருந்திட நடவு மென்முன் புகல்வது புந்தி கேடென்   றிருந்தவப்  பெயருக் கெல்லா மினையன வியம்பிற் றன்றே.     2.4.61  324   புத்துநன் குரைத்த மாற்றம் புதுமையென் றெவரும் போந்தார்   மத்தகக் கரடக் கைமா மடுத்தெறிந் துதிரெஞ் சிந்துஞ்   சித்திர வடிவாட் செங்கை யுமறெனுஞ் செம்ம லேற்றி   னுத்தரந் தனையு மிந்த வுறுதியு நினைத்துத் தேர்ந்தார்.       2.4.62  325   நென்னலேற் றுரையுந் தெய்வ நிகழ்த்திய மொழியும் பார்த்து   முன்னுறு காட்சி யேதோ முடிவதொன் றுளதென் றெண்ணித்   தன்னகத் திருத்திச் செவ்வி முகம்மதின் சார்பை மீட்டு   மன்னுசோ தரியென் றோதும் பாத்திமா மனையிற் சென்றார்.    2.4.63  326   திருமயில் பாத்தி மாவுஞ் செவ்வியல் ஸஹீதுந் தேன்சோர்   மருமலி படலைத் திண்டோன் முகம்மதின் கலிமா வோதிக்   குருநெறி ஹப்பா பென்னுங் குரிசின்முன் னிருந்து செல்வம்   பெருகிய மறைநேர் கேட்டுப் பிரியமுற் றிருக்குங் காலை.    2.4.64  327   எறுழ்வலித் தடக்கை வெற்றி யெழிலும றிவணி னம்பாற்   குறுகின ரென்னச் செல்வக் குலக்கொடி பாத்தி மாவும்   பெறுகதி ஸஹீதுந் தம்மிற் பேதுற்று நெறிஹப் பாபை   மறைபட விருத்திச் செவ்வி மனைத்திரு முன்றி னின்றார்.    2.4.65  328   மென்னபிக் கீமான் கொண்டோ ரிவரெனும் வெறுப்பி னாலும்   பன்னுமா மறைச்சொ லில்லுட் பகர்ந்ததோ ரையத்தாலு   மன்னிய சீல நீக்கி மைத்துனர் ஸஹீதைக் கோபித்   தின்னுயிர் தடிவே னென்ன விருவிழி கனல நின்றார்.   2.4.66  329   கணவனைச் சினந்தா ரென்னக் காரிகை பாத்தி மாகண்   டிணைவிழி முத்தஞ் சிந்த வின்னுயிர்ப் பிறப்பை நோக்கி   மணவலித் தடக்கை வேந்தே மருவலர் போலச் சீற   லணவது நுமக்கொன் றோதி யடர்த்ததை விலக்கா நின்றார்.   2.4.67  330   மடித்தவா ளெயிறு கவ்வி நின்றமன் மடந்தை தன்னை   வெடித்திட வுறுக்கிக் கூறி விழிக்கனல் சிதறச் சீறி   யெடுத்ததோர் கரத்திற் றண்டா லிளம்பிறை நுதற்கு மேல்பா   லடித்தன ருதிர மாரி யாறுபட் டொழுகிற் றன்றே.                2.4.68  331   சிரசுடைந் துதிரஞ் சிந்தித் தேங்கிய மயிலை நோக்கி   விரிகதிர் மணிப்பைம் பூணார் வெகுளியுள் ளடங்க வேங்கி   யரிவைநும் மனைக்கு ணீவி ரடிக்கடி யோதி யோதிப்   பரவிய மாற்ற மென்னே தௌிதரப் பகர்மி னென்றார்.     2.4.69  332   படித்தசொ லியாது வேறு பகர்ந்தவ ரெவர்கொ லென்ன   வடித்தடங் கதிர்வேன் மைக்கண் மடமயின் மறைத்துக் கூறக்   கடித்தடக் கரத்து வேழக் காவலர்க் கசனி யொப்பார்   பிடித்தசொற் றனைம றாது விருப்புற்றுப் பின்னுங் கேட்டார்.   2.4.70  333   உடன்பிறந் திகலா நின்ற வுமறெனு முயிரை நோக்கி   மடந்தையர் திலத மன்ன பாத்திமா மணிவாய் விண்டு   திடந்தவ ழுண்மை வேதந் தௌிந்தசொல் லதனைத் தீனைக்   கடந்தவர் புனித மில்லார் கரத்தளித் திடறீ தென்றார்.        2.4.71  334   முன்னவள் கனிவாய் விண்டு மொழிந்தசொன் மனத்துட் கொண்டு   மன்னவ னபுல்கா சீந்தன் மனத்தௌி வதனின் மிக்காய்ப்   பன்னருஞ் சிறப்பு வாய்ந்த பங்கய வாவி நண்ணித்    தென்னுறு கதிர்வேற் சிங்கஞ் சீதநீ ராடி னாரால்.            2.4.72  335   புனைந்தமென் றுகிலை நீத்து வேறொரு புதிய தூசும்   வனைந்தகம் புனித மாக்கி வாவியங் கரையை நீக்கிச்   சினந்தங்கு கதிர்வேற் கண்ணா டிருமனை புகுந்து நீவிற்   நினந்தவை முடித்தே னியானு நிகழ்த்திய தருள்க வென்றார்.   2.4.73  336   சுந்தரப் புதுநீ ராடித் தூசணிந் திகலி லாது   வந்தபின் னோனை நோக்கி முகம்மதே யுண்மைத் தூதென்   றந்தமி லாதி சொற்ற ஆயத்தும் பொருளுந் தீஞ்சொற்   சிந்துபத் திரத்தை யீந்தார் சிற்றிடைப் பெரிய கண்ணார்.   2.4.74  337   பத்திரங் கரத்தில் வாங்கிப் பார்த்திவ ருமறு கத்தாப்   சித்திர வரியி லொன்றைத் தௌிவுறத் தேர்ந்து வாசித்   தித்தகைக் குரிய ரியாவ ரெவர்மொழி யிதுகொ லென்னப்   புத்தியுட் களித்துத் தேறிப் பொருவிலா வுவகை பூத்தார்.    2.4.75  338   மறைமொழிப் பொருளைத் தேர்ந்து மானுடர் மொழியீ தன்றென்   றிறையவன் மொழியே யென்ன விதயத்தி லிருத்தி வேத   நிறைநிலை மனத்த ராகி நினைத்தவஞ் சகத்தைப் போக்கிக்   குறைபடுங் குபிரைச் சூழ்ந்த குலத்தொடும் வெறுத்து நின்றார்.   2.4.76  339   வழிபிழைத் திருளின் முட்சார் வனத்திடைக் கிடந்துள் ளாவி   கழிபட விடைந்தெற் றோன்றுங் காலைநன் னெறிபெற் றோர்போ   லழிதருங் குபிரை நீக்கி யகுமது தீனை நோக்கிப்   பொழிகதிர் வதனச் செவ்விப் புரவல ருமறு நின்றார்.    2.4.77  340   ஓதுநன் னெறிக்கு நேர்பட் டிசைந்தன ருமறென் றெண்ணிக்   காதர மகற்றி யில்லுட் கரந்தது தவிர்த்து ஹப்பாப்   தாதவி ழலங்கற் கோதைத் தையலும் ஸஹீது முற்ற   வேதிகை யிடத்திற் புக்கு விளைவது காண்ப நின்றார்.       2.4.78  341   மருங்கினி னின்ற ஹப்பாப் மன்னவ ருமறை நோக்கித்   தருங்கர தலத்தோய் நும்பாற் சகத்தினும் விண்ணு மொவ்வா   வருங்கன வெற்றி நன்மா ராயமொன் றடைவ தாக   நெருங்கிய பொருளா யின்றோர் சோபன நிகழ்வ னென்றார்.      2.4.79  342   இணையட றவிர்வெள் வேலோ யின்றிர வுமைதீ னுக்கோர்   துணையென வருள்செய் வாயென் றாதியைத் துதித்துச் செவ்வி   மணவலி புயத்தார் வள்ளன் முகம்மதாண் டிரந்து கேட்ப   வுணர்வுறக் கேட்டே மென்றா ரோங்குநன் னெறியை நீங்கார்.    2.4.80  343   எடுத்திவை யுரைத்த ஹப்பாப் தமைவிளித் திரப்போர்க் கென்றுங்   கொடுத்ததிற் செவந்த செங்கைக் கோளரி யுமறு கத்தாப்   கடுத்தவழ்ந் திருண்டு சேந்த கயல்விழி கதீஜா கேள்வ   ரடுத்துறைந் தவணெங் கென்ன வணியிதழ் வாய்விண் டாரால்.      2.4.81  344                        வேறு   முதிருங் கருஞ்சூற் சலதரத்தை              முடியிற் றாங்கிச் செழுந்தேனை     விதிருஞ் சினைத்தண் டலையுடுத்து              விளங்குங் குவவு சபாவரைக்குச்          சதுரி னணித்தா யொருமனையுண்                 டதனிற் றரித்தா ரகுமதுவு          முதிருங் கலிமா நிலைதவறா                 முதியோர் சிலரு முரணறவே.     2.4.82  345          மறைமா மொழிநா வொழியாது                வளர்க்கு முதியோரினி துரைப்பக்          கறையா ரிலைவேற் கரத்தேந்திக்                கடிதின் விருப்பி னுடனெழுந்து          குறையா மதிய மெனதீனை             வளர்க்குங் குரிசின் முகம்மதுவு          முறைவார் பொழில்சூழ்  வரையினிடத்                 துற்றா ருமறு கத்தாபே.              2.4.83  346          மலையி னிடத்தி னுயர்ந்திருந்த                மனையை நோக்கி யெம்மருங்கும்          குவவ நோக்கி மாந்தருறை                குறிப்புற் றறியத் தோன்றாமல்          விலகுங் கதிர்மெய்க் குரிசினபி                யுறைவ திவணே யெனவிரைவி          னிலைகொள் கபாடந் தனைத்தீண்டி                நின்றா ரறிவு குன்றாரே.                     2.4.84  347          இணைத்தாள் செறித்த மணிக்கதவந்               தீண்டி யிவணி லடைந்தோர்தீ          னணித்தார் புறத்தா ரெனநோக்கி               யுமறென் றறிந்தங் கனைவோரும்          பணித்தாழ் குழியிற் களிற்றினம்போற்               பதறிப் பயந்துள் ளங்கலங்கித்          தணித்தா ரிலைமெய் நடுக்கமுரை               தவிர்ந்தார் முகங்கள் குவிந்தாரோ.   2.4.85  348          வெருவி யுரையா திருந்தவரை                விழித்துக் கரத்தா லடர்களிற்றைப்          பொருவும் ஹம்சா மனம்வெகுண்டு                 புகழ்தற் கரிய திருக்கலிமா             மருவி வருவா ரெனிலுமறு               மதிக்கு மதிக்கும் படியாகப்          பெருகு நலனுஞ் சுவனபதிப்               பேறும் பெறுவ ரெனவுரைத்தார்.     2.4.86  349          இகலுந் தீங்கு மனத்திருத்தி                 யெழுந்தா ரெனிலங் கவர்கரத்திற்          றிகழுங் கதிர்வாட் டனைப்பறித்துச்               சென்னி களைவ தறுதியிதற்          ககலு மனத்தால் வெருவிடலிவ்               வவையீர் மணித்தாள் யெறிகதவந்          தகவல் விடுமி னெனமறுத்து               முரைத்தார் தடத்தார்ப் புயத்தாரே.     2.4.87  350          அறந்தாங் ககத்தார்  ஹம்சாசொல்              லறிவு ளிருத்தி மணிக்கதவந்          திறந்தார் திறந்த மனைநோக்கிச்              செம்மை குடிகொண் டெழுந்தடல்வெம்          மறந்தாங் கியபொற் புயத்துமறு              வந்தார் வரலுஞ் செழுஞ்சோதி          பிறந்தா ரெழினந் நபிக்குரிசில்              பிந்தா திருந்தா ரெழுந்தாரே.           2.4.88  351          நரந்தங் குலவி மரவமலர்               நறுந்தேன் குளிக்கும் புயவரையோ          டுரந்தங் கிடவா ளரியுமறைத்               தழுவி யொளிருங் கரந்தீண்டி          யிருந்திங் கிவணில் வரும்வரவா               றியம்பு மெனக்கென் றெழிலிமுற்றுங்          கரந்தங் கியநல் லருள்பெருகும்               ஹபீபு முகம்ம துரைத்தனரால்.          2.4.89  352          வரிசை நபியே முகம்மதுவே                 வானோர்க் கரசே புவிக்கரசே          யுரிய தனியோன் முதற்றூதே                 யுமது கலிமா வுரைப்படியே          யரிய  மறைதேர்ந் தீமான்கொண்                டறத்தா றொழுகும் படிகருத்திற்          கருதி யிவணி லடைந்தேனென்                றுரைத்தா ருமறு கத்தாபே.           2.4.90  353          கூறுங் கலிமா வுரைத்ததீமான்                 கொள்ளும் படிக்கிங் கடைந்தனெனத்          தேறு மொழிகேட் டகுமதுதஞ்                 செவ்விக் கமல முகமலர்ந்து           பேறு மிதுவே கிடைத்ததெனப்              பெரியோ னாதி தனைப்புகழ்ந்து          மீறுங் களிப்பா நந்தமன               விழைவாற் றக்கு பீறுரைத்தார்.        2.4.91  354          வல்லோ னபியுங் கலிமாவை              வகுத்துக் காட்டி முன்னுரைப்பச்          செல்லேர் கரத்தா ருமறுகத்தாப்              செப்பி யிசுலா நெறிதேக்கி          யல்லார் குபிரைக் கடிதகற்றி             யழியாத் தொழுகை முறிபடித்து          நல்லோர் பரவும் படிவணங்கி            நறுந்தீ னடுக்கந் தனைத்தவிர்த்தார்.        2.4.92  355          விரியுங் கதிர்மெய்ச் சிறைத்தடங்கண்            விண்ணோர்க் கரசர் பொருப்பினிருந்          தருவி யெனச்செய் திடுங்கலிமா              வடங்கா நதியின் பெருக்காக்கிச்          சுருதி மொழித்தீன் பயிர்தழைப்பச்              சுற்றுங் குபிர்வெங் களைதீய்க்குங்          குருவி னெறியான் மனங்களிப்புக்              கொண்டா ரீமான் கொண்டாரோ.           2.4.93  356          விதியின் முறையென் றகுமதுதாம்                 விளக்கு முரைகேட் டுமறுகத்தாப்          மதிமெய் மயங்கி வஞ்சனையின்               மாயத் துறைந்தா ரெனவூரும்          பதியும் பெருக்க வுரைநடத்திப்              பற்றா ரிவரென் றபூஜகல்தன்          புதிய மொழியைத் தொல்கிளைக்குப்             புகழ்ந்தா னபியை யிகழ்ந்தானே.                 2.4.94  357          சரியுந் திரைமுத் தெறிந்திரைக்குஞ்               சலதிக் குபிரி னிடையினடு          விரியு மமுத மெனுங்கலிமா                 மேலோ ரொருமுப் பஃதுடன்மூன்          றறிய மகடூ வறுவரும்                 றரச ரொருவ ரவனியினிற்          றெரியு மிலக்க மிந்நான்கு                பதின்ம ருடனுஞ் சிறந்திருந்தார்.             2.4.95          உமறுகத்தாபு ஈமான் கொண்ட படலம் முற்றிற்று.   ஆகப் படலம் 4க்குத் திருவிருத்தம்...357  உள்ளுறை அட்டவணைக்குத் திரும்ப        2.5    உடும்பு பேசிய படலம் (358-397)     358   வடிவுறு முமறெனும் வள்ள னந்நபி      யுடனுயர் தீனிலைக் குரிய ராயபின்      றிடமுடைத் தவர்களாய்ச் சிந்தை யிற்பெறு      மடமக றரப்பெரு மகிழ்ச்சி யெய்தினார்.             2.5.1  359      செயிரறுந் தீனிலைக் குரிய செவ்விய      பயிரென வருங்கலி மாவைப் பண்பொடு      நயனுறப் பெருக்கிய நண்ப ரியாவரு      முயிரென முகம்மதை யுவந்து காமுற்றார்.              2.5.2  360      உடலுயி ரெனவுவந் துறையு நாளினி      லடலபூ பக்கரு மலியுந் தெவ்வரைக்      கடவிய வேற்கர வுமறுங் கள்ளவிழ்      மடறிகழ் மாலிகை யறபி மன்னரும்.                   2.5.3  361      தோமகன் முகம்மது நபியுஞ் சூழ்வர      மாமதி ணகர்ப்புறத் தெய்தி மற்றொரு      தேமலர்ப் பொழிலிடை தெரிய வைகினார்      காமரு மதியமுங் கணமு மென்னவே.                         2.5.4  362      செல்லிடுங் குடைநபி செவ்வி காண்டலுங்      கல்லொடு மரமும்புற் கானும் வாவியு      மெல்லிய சிறைப்புளும் விலங்கி னங்களு      மொல்லையூர் வனவனத் துகளுஞ் சாதியும்.          2.5.5  363      தோற்றிய தெவ்வையுந் துலங்கக் கேட்பதாய்      மாற்றருஞ் சுருதியின் வசனந் தன்னொடும்      போற்றரும் புகழ்ச்சியாற் புகழ்ந்து பொங்கிய      வூற்றமுற் றுயர்சலா முறைத்து நின்றனவே.               2.5.6  364      கானகத் துற்றகா ரணங்கே ளியாவையுந்      தீனவர் செவியுறத் தேக்கிச் சீர்பெற      வானவர் புகழ்தர மக்க மாநபி      யீனமின் மனையகத் தேகி னாரரோ.               2.5.7  365      அற்றையிற் போழ்தவை யகன்று பின்னைநாள்      வெற்றிவெங் கதிரயில் வீர ரியாவருஞ்      சுற்றிட மெய்யெழி றுலங்க மானபி      மற்றொரு தலத்திடை வைகி னாரரோ          2.5.8  366      நல்லறி வுடையவர் சூழ நந்நபி      யில்லிருந் தெழுந்திவ ணிருப்ப மற்றொரு      வில்லினன் வலையினன் வேடன் கையினிற்      கல்லிய தடியொடுங் கானி லேகினான்.          2.5.9  367      கானகஞ் சுற்றியுங் கல்லைத் தள்ளியு      மானினந் தடைபட வலைகள் வீக்கியுந்      தான்மலை முழைஞ்சினுந் தடவி நோக்கியு      மூன்புசித் திடுவதற் கொன்றுங் காண்கிலான்.         2.5.10  368      அடவியிற் புகுந்தரும் பதுக்கை சுற்றியோர்      புடையினின் முசலிகை புகுதக் கண்டனன்      றடைபட வலைவயின் சாய்த்து மேற்சிலை      யுடைபடத் தாக்கித்தன் னுரத்திற் பற்றினான்.        2.5.11  369      வள்ளுகி ருடும்பினை வலைக்குண் மாட்டிவை      முள்ளுறை கானமு முரம்பு நீக்கித்த      னுள்ளக மகிழ்வொடு முழையர் சூழ்தர      நள்ளுறை முகம்மது நபியை நோக்கினான்.                   2.5.12  370      மன்னிய வறிஞிரி னாப்பண் வைகிய      தென்னிவர்க் குறுஞ்செய  லியாது கொல்லென      முன்னிய வேட்டுவன் மொழிய வாதித      னன்னிலைத் தூதிவர் நபியென் றோதினார்.          2.5.13  371      மைமுகிற் கவிகைநன் னபிமுன் வந்துநின்      றெம்மறைக் குரியவர் நீவி ரெந்நெறி      செம்மையி னடத்துத றௌியச் செப்புமென்      றிம்மொழி யறபிவேட் டுவனி சைத்தனன்.                2.5.14  372      கூறிய வறபியைக் குறித்துக் காசினிக்      கீறினில் வருநபி யான லாதிலை       யூறிய பொருட்புறுக் கானென் றோதிய      தேறுநன் மறையெனக் குற்ற செவ்வியோய்.           2.5.15  373      என்னுரை நின்றிசு லாத்தி லாயினோர்      மின்னொளிர் மாளிகைச் சுவன மேவுவர்      பன்னியிம் மொழிபழு தென்னும் பாவியோர்      வன்னியின் குழியிடைக் கிடந்து மாழ்குவார்.       2.5.16  374      ஈதுநன் றெனமன மிசைந்தென் னாவினி      லோதிய நன்கலி மாவை யோதிநின்      பாதகந் துடைத்துநற் பதவி யெய்தென      வாதிதன் றூதுவ ரறைந்திட் டாரரோ.                  2.5.17  375      தெரிதர நன்மொழி தௌித்த நந்நபி      மரைமலர் செவ்விய வதன நோக்கிநும்      முரைமறுத் திலனெனச் குண்மை யாகவித்      தரையினி னபியெனச் சாட்சி வேண்டுமால்.        2.5.18  376      கானிடை யறபியிவ் வுரையைக் காட்டலுந்      தேனகு மலர்ப்புயச் செவ்வி நந்நபி      வானிடை மண்ணிடைப் படைப்பின் மற்றதி      லீனமில் கரியுனக் கியைவ தேதென்றார்.                      2.5.19  377      கடும்பரற் கான்கவிழ் வலையி னுட்படு      முடும்பென திடத்திலொன் றுளது முள்ளெயி      றிடும்பகு வாய்திறந் தினிதி னாகநும்      மொடும்பகர்ந் திடின்மறுத் துரைப்ப தில்லையே.        2.5.20  378      என்றுரை பகர்ந்தவ னிதயங் கூர்தர       நன்றென முறுவல்கொண் டினிய நந்நபி      குன்றினிற் றிரிதரு முடும்பைக் கூடிய      மன்றினில் விடுகவென் றுரைவ ழங்கினார்.       2.5.21  379      கானிடை திரிந்தறத் தவித்துக் காறளர்ந்      தேனினி விடிலுடும் பௌிதி னெய்திடா      தானதான் மடிமிசை யாக்கி னேனறுந்      தேனவி ழலங்கலோ யென்னச் செப்பினான்.           2.5.22  380      எடுத்துன துடும்பையென் னிடத்தின் முன்னிதாய்      விடுத்திடி லகன்றிடா தெனவி ளம்பலு      மடுத்தமென் மடிபுகு முடும்பை வாங்கியங்      கடுத்தனன் விடுத்தன னறபி வேடனே.                 2.5.23  381      நெடுந்தலை யெடுத்துவா னிமிர்த்து முள்ளெனப்      படுந்தரத் துகிர்நிலம் பதிப்ப வூன்றியெள்      ளிடுந்தரை யகன்றிடா திறைவன் றூதெனத்      திடந்தர மனத்தினிற் றௌிந்து நோக்கிற்றே.     2.5.24  382      ஆரமு தனையசொல் லரிய வாய்திறந்      தோர்மொழி நந்நபி யுடும்பைக் கூவலுஞ்      சீர்பெற விருவிழி திறந்து நோக்கிநின்      றீர்தரு நாவெடுத் தியம்பிற் றன்றரோ.            2.5.25  383      இகம்பர மெனவரு மிருமைக் குண்மையா      யுகம்பல வதிக்குமுன் னுதித்துப் பின்னுதித்      தகம்பயி லாரணாத் துறைந்து செப்புமுச்      சகம்புகழ்ந் திடவருந் தக்க நீதியோய்.          2.5.26  384      அண்டர்கள் பரவுநும் மடியை நாடொறுந்      தெண்டனிட் டிருவிழி சிரசின் மீதுறக்      கொண்டசிற் றடிமையே னுய்யக் கொண்டுவாய்      விண்டெனை விளித்தவை விளம்பு கென்னவே.        2.5.27  385      தேறிய மொழியிவை செவியிற் சார்தலு      மாறிலா தியாரைநீ வணங்கு கின்றனை      வேறற வுரையென விளங்கு நந்நபி      கூறலு முசலிகை மறுத்துங் கூறுமால்.         2.5.28  386      மருமலி வள்ளலியான் வணங்கு நாயக      னொருவனன் னோனெழி லுயர்சிங் காசனம்      பொருவரும் வானில்ரா சாங்கம் பூமியிற்      றெரிதருங் கிருபையோ செம்பொ னாட்டினில்.    2.5.29  387      தீதிக லற்றவன் சினந்து செய்யுமவ்      வேதனை நரகமென் றெரியும் வீட்டினிற்      பேதமி லன்னதோர் பெரிய வன்றனை      யோதியான் வணங்குவ துண்மை யென்றதே.    2.5.30  388      அறத்தொடு முரைத்தனை யென்னை யாரெனக்      குறித்தனை யெனநபி கூறக் கேட்டலுஞ்      சிறுத்தமுள் ளெயிற்றவெண் ணிறத்த செம்முனை      யிறுத்துநூ லிரட்டைநா வெடுத்தி யம்புமால்.     2.5.31  389      பரவைவிண் ணிலமலை பருதி மற்றவு       முரியநும் மொளிவினி லுள்ள வுண்மையிற்       றெரிதர முதலவன் செவ்வித் தூதரா      யிருநில நபிகளி னிலங்கு மேன்மையாய்.    2.5.32  390      ஈறினில் வருநபி யிவணும் வாக்கினிற்      கூறிய மார்க்கமே மார்க்கங் கோதறத்      தேறினர் சுவர்க்கமே சேர்வர் தீதென      வேறுரைத் தவரவர் நரகின் வீழ்வரால்.                 2.5.33  391      இனிதினும் பெயர்க்கலி மாவை யென்னொடும்      வனமுறை யஃறிணை வாழ்த்து கின்றது      நனிபுக ழுண்மைநன் னபியு நீரலாற்      பினையிவ ணிலையென வுடும்பு பேசிற்றே.        2.5.34  392      உடும்பிவை யுரைத்தலு முவந்து தன்மனத்      திடும்பினைத் தவிர்த்துநின் றறபி யென்பவன்      குடும்பமு மௌியெனுங் குபிரி னாற்றினம்      படும்பவந் தவிர்கெனப் பாதம் பற்றினான்.     2.5.35  393      வண்ணவொன் புயநபி பாதம் வைத்தகை      கண்ணினிற் பதித்தகங் கனிய முத்தமிட்      டெண்ணில் வுவகையுற் றெவரும் போற்றிட      வுண்ணெகிழ்ந் தருங்கலி மாவை யோதினான்.           2.5.36  394      புதியவ னபிகலி மாவின் பொற்புற      வொதுவுடன் வருமுறை யொழுகி மாமறை      விதிமுறைத் தொழுகையு மேவி மேதையின்      முதியவ னிவனென முசுலி மாயினான்.           2.5.37  395      உனைப்பிடித் தடர்ந்தன னுனது செய்கையா      லெனைப்பிடித் தடர்பவ மின்று போக்கினேன்      மனைத்தட வளைசெலென் றுடும்பை வாழ்த்தினான்      பனைத்தடக் கரக்களி றனைய பண்பினான்.       2.5.38  396      உறைதருங் குழுவின ருவப்ப நோக்கித்தன்      னறபிதன் முகமல ரதனை நோக்கிமெய்      மறைநபி பங்கய வதன நோக்கிப்பின்      னிறைதரு மகிழ்ச்சிபெற் றுடும்பு நின்றதே.          2.5.39  397      மருப்புய நபிதிரு மதுர வாய்திறந்      திருப்பிடத் தேகென வுடும்புக் கின்புற      வுரைப்பது கேட்டுளங் கனிந்து கானிடை      விருப்பொடும் போயது விலங்கின் சாதியே.             2.5.40          உடும்பு பேசிய படலம் முற்றிற்று.    ஆகப் படலம் 5க்குத் திருவிருத்தம்...397.  உள்ளுறை அட்டவணைக்குத் திரும்ப   2.6     உத்துபா வந்த படலம் (398 - 418)     398    அடவியினி லுடும்பகல அறபிவே          டனுமறிவுள் ளகத்திற் றேக்கிப்      புடையகலா நிழல்போலுந் தோழருட              னகுமதையும் புகழ்ந்து போற்ற      மடலவிழ்பைங் குவளைசெறி மடுச்சூழு              நீள்புரிசை மக்க மீதி      லுடுவினமு நடுவுறையு நிறைமதியு              நிகர்த்திடவந் துறைந்தா ரன்றே.                     2.6.1  399      திரைக்கடலி னடுவெழுந்த மதிக்கதிர்போன்            முகம்மதுதஞ் செழுந்தீன் செவ்வி      நிறைத்தெழுந்த பயிர்போலத் தழைத்தோங்க              நிலைநிறுத்தி நிகழுங் கால      முரைக்கடங்கா வெகுளிபொங்கு மனத்தினராய்க்             குபிர்த்தலைவ ரொருங்கு கூடி     வரைத்தடத்தைக் கொலுகினங்க ளரிப்பதெனச்             சிலவசனம் வளர்க்கின் றாரால்.                2.6.2  400      தண்டரளக் கதிர்வடிவின் முகம்மதினைக்              குறைபடுத்தி யவர்தம் வாக்கின்      விண்டுரைக்கு மறைமொழியை யௌியமொழி             யெனவாக்கி வினவி யீமான்      கொண்டவர்க டமையுமவர் மனையும்புறம்              படுத்திநமர் குலத்துக் காகாத்      தண்டனைகள் படுத்திடவும் பலபலதந்             திரவசனஞ் சாற்றி னாரால்.                   2.6.3  401      பிறவியா திவனுரையா தெனவிரித்துப்             பகுத்தறியாப் பேத மாக      அறபியா கியகுபிரர் பலர்கூறு            மொழிவழிகேட் டவரை நோக்கி      யிறபியா தரும்புதல்வ னிரங்காத             கெடுமனத்த னென்று நீங்கா      வுறவியா னென்பவரைப் பகையாக்கும்             விடனாக்கி னுரைக்கின் றானால்.           2.6.4  402      முகிற்கவிகை முகம்மதிடஞ் சென்றுசிறி             துத்தரத்தை மொழிந்தி யோனோர்      பகற்பொழுதி னவனுரையா லவனெடுத்த            நெறியனைத்தும் பழுதி லாக்கி      நிகர்க்கரிய குபலலது முதற்பிறிதொன்            றில்லையென நிறுத்தி மேலும்      விகற்பமிலை யெனப்படுத்தி வருவனென            மொழிந்தெழுந்தான் வீரர்க் கன்றே.          2.6.5  403      ஒருகாலுந் தறுகாது குணக்கெழுந்து             குடக்கோடற் குறும்வெய் யோனை      யிருகாலும் வழங்காதான் முன்னோடி            மறிப்பனெனு மியற்கை போலக்      குருகாலு மலர்வாவி புடைசூழு             மக்கநகர்க் குரிசி றன்பாற்      பொருகாலக் கதிரிலைவேல் வலனிலங்க          விரைவினொடும் புறப்பட் டானே.            2.6.6  404      உத்துபா வரபினைக்கண் டுருட்டுவார்            திரைக்கரத்தி னோடிச் சோர்ந்து      கத்துவால் வளைத்தாளங் கதிர்த்துவார்ந்             தொழுகுமணிக் கடலி னாப்பண்      வைத்துவாழ்ந் தெழுங்கதிர்போற் கதிர்கான்ற            முகம்மதுள மகிழ்ந்து நோக்கித்      தத்துவாம் பரிவயவ ருடனணித்தங்             குறைகவெனச் சாற்றி னாரால்.              2.6.7  405      இகல்பொருந்து முளத்தோடு மிறபியா            தரும்விடலை யிருந்து சோதி      முகம்மதினை முகநோக்கிச் சூழ்ந்திருந்த             பெரியோரை மதித்துப் போற்றிப்      பகருமொழி சிறிதுளதென் னிடத்திலம்             மொழியனைத்தும் பரிவிற் கேட்டுப்      புகரறநும் மனத்தாய்ந்து தௌியுமென              மறுத்துமுரை புகல்கின் றானால்.      2.6.8  406      பெருந்தவத்தால் வரும்புகழோய் தனியிறைவ             னொருவனெனப் பெருக்கும் பேச்சு      மிருந்தமறை யனைத்தையும்விட் டெனதுமொழி            மறைமொழியென் றிசைக்கும் வாக்குந்      திருந்துநெறி புதுநெறியொன் றுளதெனமுன்             நெறிவழுவாய்ச் செப்பு மாறும்      வருந்தமர்க்குந் திசையோர்க்கு மறையோர்க்கு             மனம்பொருந்த மன்று தானே.         2.6.9  407      ஒருவனென வுரைத்தீரிந் நிறத்தவனி             ணுளனெனக்கண் ணுறச்செய் தீரிற்      றிருவணக்க மெனத்தொடுத்தீர் முகங்கைகா           றனைத்தோய்த்தோர் திசையை நோக்கித்      தரையினுத றைவரலா யடிக்கடித்தாழ்ந்              தெழுந்திருகை தன்னை யேந்தி      வருவதலா லொருகுறிப்பு மிலையெவர்க             ளிவ்வணக்கம் வணங்கி னோரே.      2.6.10  408      முதல்வன்றன் றிருத்தூத ரெனப்பேரிட்             டரியமறை மொழியென் றேத்திப்      புதியமொழி யுரைத்தீமான் கொள்வித்தீ            ரிசுலாத்திற் புக்க பேரி      லிதமுறநம் மிறைவனிவ னெனக்கண்டோ           மெனவுரைத்தோ ரில்லை மேலும்      பதவியுள வெனிலதுவு மெவரறிவர்           சரதமெனப் பரிதி வேலோய்.         2.6.11  409      மந்திரமொன் றுருவேற்றிக் கண்கட்டா            யுடும்பினொடும் வசனித் தோமென்      றந்தரத்தைக் காரணமாய் விளைவித்தீர்           விச்சையலா லருளோ நாளும்      புந்தியினிற் சிறியோர்க ளறியாது           மயக்குறுவர் பொருவி லாத      தந்திரமும் மறையோர்க ளிதனையொரு           பொருளாகச் சார்ந்தி டாரே.                       2.6.12  410      குலத்தினுக்கு மரசருக்கு முதியோர்க்கு             மறையோர்க்குங் கோதி லாதித்      தலத்தினுறை குபலெனுமத் தம்பிரான்             றனக்குமெந்தச் சமயத் தோர்க்கு      நலத்தகைமைத் தலக்கேடும் பிறர்சூடும்             பெரும்பகையு நடவா முன்ன      மிலத்தொடொழு கினத்தொடுறைந் திவைதவிர்வெண்           ணிணம்பருதி யிலங்கும் வேலோய்.           2.6.13  411      தந்தைதாய் தமர்வணக்க முறையொழுகிப்            பழையமறை தழுவி னீரேல்      வந்தமா வினைநீங்கு மினத்தோர்க            ளெவருமன மகிழ்ச்சி யாகிக்      கந்தடர்வெங் கரியிரதம் பரிநெருங்கப்            படைசூழக் கவிகை யோங்க      விந்தமா நிலத்தரசா மிறைஞ்சுவது             சரதமென வியம்பி னானால்.             2.6.14  412      அச்சமணு விலதகத்தி னுத்துபா             வுரைத்தமொழி யனைத்துங் கேட்டு      முச்சகமும் புகழ்முகம்ம துறசூல்தம்             மிதழினிற்புன் முறுவ றோன்றி      விச்சையெனத் தௌிந்துபல பலசூழ்ச்சி           விரித்தறத்தை விளங்கி யென்னோ      டிச்சைபெற வுரைத்தனைநன் கியானுரைத்தல்            கேட்டியென விசைக்கின் றாரால்.             2.6.15  413      எனக்கிறையோ னுரைத்தமறை மொழிவசனந்           திறத்ததல வென்னக் கூறல்      மனக்குறையோ வலதுனது மதித்திறனோ            வறிகிலன்மும் மறையுந் தேர்ந்தோய்      கனக்கமொழி யென்றெடுத்துக் காட்டுகநீ           யெனதுமொழிக் கவினைப் பின்ன      ருனக்குரைப்பக் கேட்டுமொழித் திறனறியென்          றெடுத்துரைத்தா ரொளிரும் பூணார்.         2.6.16  414      தரளவொளி தனிலுருவா யுதித்தமுகம்          மதுவிதனைச் சாற்றக் கேட்டுப்      பெருகுமுதன் மறைவசன மெவ்வுலகு         மறிவதியான் பேசி லென்னே      யிருமையினுங் கதிதருநும் புதுமொழியை          யெனதுசெவிக் கியைவ தாக      வுரையுமென வெடுத்துரைத்தா னிறபியா          தரும்புதல்வ னுத்து பாவே.             2.6.17  415      ஆதிதனை யுளத்திருத்தி பிசுமிலெனு              முரைதிருத்தி யமுத மூறும்      வேதமெனும் புறுக்கானி லொருசூறத்              தெடுத்தோதி விரிவ தாகப்      போதமுறு முபனிடதப் பொருளனைத்துந்              தொகுத்துரைத்தார் பொருவி லாத      சீதரவொண் கவிகைநிழ றனிலுலகம்              புரந்தளிக்குஞ் செவ்வி யோரே.             2.6.18  416      இரவியெனுங் கலிமாவிற் குபிர்த்திமிர              மடர்த்தெரியு மிறசூ லுல்லா      தெரிமறையி னுரைகேட்டுப் பொருடேர்ந்து             பகுப்பவதி சயித்து நோக்கி      யுருகிமதி மயங்கியெதி ருரையாம            லூமனென வொடுங்கி வான்றோய்      பெருவரையின் மடங்கலெதிர் வரையாடு           நிகர்வதெனப் பேதுற் றானே.            2.6.19  417      அலங்குளைவா லரியேறு முகம்மதுநா             விற்பிறந்த தன்றித் தீஞ்சொ      லிலங்கமர ரிறைமொழிகேட் டிவர்க்குரைத்த            தறுதியென விதயத் தோர்ந்து      கலங்குமனந் தௌிந்துநபி கமலமலர்           முகநோக்கக் கண்க ணாணி      விலங்கினமொத் தெவரோடு மொழியாது            தனியெழுந்து விரைவிற் போனான்.    2.6.20  418      கலைமறைதேர் முகம்மதுட னுரையாம           லெழுந்துதலை கவிழ்ந்து நாணி      நிலமையட லறிவகன்ற நெஞ்சினொடும்           புலம்பிநெடு மூச்சிற் சோர்ந்து      சிலைவயவர்க் கெதிருரைப்ப தென்னெனச்சஞ்             சலத்தினடுத் தியங்கி வாடிக்      குலைகுலைந்து குலத்தவரு மபூஜகிலு            மிருந்தபெருங் குழுவைச் சார்ந்தான்.              2.6.21       உத்துபா வந்த படலம் முற்றிற்று.    ஆகப் படலம் 6க்குத் திருவிருத்தம்...418  உள்ளுறை அட்டவணைக்குத் திரும்ப   2.7    ஹபீபு மக்கத்துக்கு வந்த படலம் (419 - 510)   419   உள்ளறிவு குடிபோக்கி யிருந்தவன்றன்          முகநோக்கி யுரவ நீயவ்      வள்ளலிடஞ் சென்றதுவு மிருந்ததுவும்          நிகழ்ந்ததுவும் வகுத்துக் கூறென்      றள்ளிலைவே லவர்கேட்ப முகம்மதுசொற்          கெதிராக வமர ராலும்      விள்ளரிதிந் நிலத்திலெவ ரெதிருரைப்ப          ரெனுமொழியை விளம்பி னானே.   2.7.1  420      அரியலம்பும் புயவிடலை மனமயக்குற்          றுரைத்தவைகேட் டறிவின் மாந்தர்      பெருகுமஃ றிணைச்சாதி யுளமனைத்தும்          பேதுறுத்திப் பெட்பி னோடு      முறைதரச்செய் துவரிவரை நிலைமாறச்          செய்பவனில் வுத்து பாதன்      றிருமனத்தைப் பேதுறுத்த லவற்கரிதோ          வெனநகைத்துச் செப்பி னாரால்.                 2.7.2  421      கனைத்தமுரட் கரிநிகர்த்த  வுத்துபா          கலங்கியகட் டுரையு நேர்ந்தங்      கினத்தவர்க ளுரைத்ததுவுஞ் சரதமெனச்          சிரந்தூக்கி யெண்ணித் தேர்ந்து      மனத்தடக்கி தீனெனுமோர் பெரும்பயத்தைப்          புறத்தாக்கி வரிவி லேந்து      முனைத்தடக்கை யபூஜகில்தன் குலத்தோரை          யெதிர்நோக்கி மொழிவ தானான்.       2.7.3  422      எத்திறத்து மெப்புதுமை விளைத்திடினு          மம்மாயத் திடைப்ப டாத      புத்தியினும் வாள்வலியின் றிடத்தானும்          வஞ்சனையைப் பொதிந்து தோன்றுஞ்      சத்துருவா முகம்மதுத னுயிர்விசும்பு          குடிபுகுதக் தக்க தாக்கும்      பத்தியின னினைத்தபடி முடித்திடுவன்          பார்மினெனப் பகர்ந்து மாதோ.         2.7.4  423      தேறாத மதியாலு முற்றாத          வலியாலும் செவ்வி யோர்க்கு      மாறாத பெரும்பகையாய் முகம்மதென          வுதித்தோன்றன் மாயந் தானோர்      பேறாக நினைத்துமறு கத்தாபைப்          போலமனம் பேது றேனியான்      வீறாரும் வேல்வேந்தீ ரிவைசரத          மெனமறுத்தும் விளம்பி னானே.        2.7.5  424      மதியார்தஞ் செவிக்கியைய வாக்கினா          லிவையுரைத்து மனத்தி னூடு      கொதியார்வெவ் விடவரவின் வாய்த்தேரை          யெனவறிவு குலைந்து மேனாள்      விதியாதென் றறியாத கொடும்பாவி          யவைநீங்கி விண்ணி னூடும்      பதியாகப் படுத்தகொடி மணிமாட          மனைபுகுந்தான் பண்பி லானே.       2.7.6  425      அற்றையினி லிரவகற்றி யறிவினா          லுயர்ந்தோரை யாவி போலு      முற்றவரை மதிக்கேற்ப வுரைகொடுக்குந்          திறத்தவரை யுறவி னோரை      வெற்றியொடு மினிதழைத்தங் கோர்மாடத்          திடத்திருத்தி வியந்து நோக்கிக்      குற்றமற அபூஜகில்த னுளத்தினுறும்          வரலாறு கூற லுற்றான்.              2.7.7  426      பிறந்தகுலந் தனைவழுக்கி நமர்க்குமொரு          பெரும்பகையாய்ப் பேதி யாத      மறந்தவழு மனத்தினனா யிருந்தமுகம்          மதுவையுயிர் மாய்த்தல் வேண்டு      நிறந்தவழுங் கதிர்வேலீ ரில்லெனில்தீ          னிலைபெருகி நிலத்தின் மீது      புறந்தயங்கப் படர்ந்துநமர் குலஞ்சமயந்          தேய்த்தமிழ்த்திப் போடுந் தானே.                 2.7.8  427      பகையினைநல் லுடல்வருத்து நோயதனைக்          கொடுநெருப்பைப் பாரின் மீதிற்      றொகுவிடத்தைத் தோற்றரவிற் பரிகரித்த          லியாவருக்குஞ் சூழ்ச்சித் தாகு      மிகுமெனிலிந் நிலமாக்கண் மதியாலும்          வலியாலும் வெல்வ தாகா      நிகரரும்வெஞ் சமர்தொலைத்து நிறங்குருதி          பிறங்கியொளிர் நிணங்கொள் வேலீர்.                     2.7.9  428                         வேறு  குடிமை யின்னமர் குலத்தையு மனத்தினிற் குறித்து   மடிமை யாயிருந் தேமெனின் முகம்மது தனக்கே   யடிமை யாயவன் றண்டனைக் கடல்வலி யிழந்து   மிடிமை யாகுதல் சரதமின் னவிர்கதிர் வேலீர்.                    2.7.10  429   உறைந்த வர்க்கிடர் வருமுன மொருமனத் துணிவாய்   மறந்த ரித்திடுஞ் திரளினைத் தொடுமுகம் மதுவை   யிறந்தி டும்படிக் கியற்றுவ மெனிமனர்க் கௌிதி   னறந்த ரும்பர கதியுடன் புகழுமுண் டாமால்.       2.7.11  430   இந்த வல்வினை தவிர்த்திடற் கெனதுளம் பொருந்தச்   சிந்தி டாதுறு மொழிபல ருளத்தினுந் தேர்ந்து   மந்தி ரத்தொடு வழுவறு முரைவழங் கிடுமென்   றந்த மன்னவர் தமக்குரைத் தபூஜகில் கேட்டான்.              2.7.12  431   மாறு கொண்டகு மதுநடத் திடும்வர லாற்றை   வேறு கொண்டபூ ஜகில்விளம் பியமொழி யனைத்துங்   கூறு கொண்டவர் சிந்தையிற் பலபல குறித்து   வீறு கொண்டொரு மொழிப்பட வெதிர்விளம் புவரால்.     2.7.13  432   உரைத்த வாசக நன்குன துறுமொழிக் கெதிராய்த்   திருத்தி வேறுரை பகரவல் லவரெவர் திறலோய்   விரித்து மேலுரை பகரவு நமர்குலம் விளங்கப்   பொருத்த வும்நினை யலதுவே றிலைசெழும் புவிக்கே.    2.7.14  433   சிதைவி லாமனத் திறல்வலிச் செயலினுக் கேற்ற   மதிவ லோமியா மலமின நும்மதிக் கியையப்   புதிய சூழ்ச்சியொன் றுரைத்தியே லெங்கள்புந் தியிற்கும்   விதிய தாமவை நடத்துக வெனவுரை விரித்தார்.      2.7.15  434   உற்ற செய்திக ளனைத்தையு மோர்ந்துணர்ந் துரவோர்   வெற்றி வாண்முக நோக்கிவெவ் வினைமுகம் மதுவைப்   பற்ற றாக்கொலை படுத்திட னமரொடு பரிவின்   முற்று மிந்நகர்ப் படைகொடு முடித்திட லரிதே.      2.7.16  435   வஞ்ச னைத்தொழி லினின்முகம் மதினொடும் வாதா   விஞ்சை கற்றவ ராயிர ரெதிரினும் விளையா   தஞ்ச லாதுரு வேற்றிடி லேறுரு வனைத்து   நஞ்ச மாம்நம துயிரினைக் செகுத்திட நடக்கும்.          2.7.17  436   வன்ம திட்புறத் தாலயத் துறைந்ததே வதத்தை   யென்ம னக்குறை தவிர்த்திடர் தவிர்த்தியென் றிசைக்கி   னன்மை யாயுரைத் திடுவதோ நமர்குலப் பவத்தாற்   றின்மை யாயுரைத் திடுவதோ வெனத்தெரி கிலமால்.         2.7.18  437   ஆய்ந்து ணர்ந்துளத் தெண்ணிய காரிய மனைத்துந்   தேய்ந்த தல்லது தேறிய தெருட்சிய தன்றே   வாய்ந்த புந்தியொன் றுளதினந் தௌிந்திடு மதிப்பாய்க்   காய்ந்த செங்கதிர் வேல்வல னேந்திய கரத்தீர்.         2.7.19  438   உரனி னம்பெருங் குலத்தினி லரசரி னுயர்ந்தோன்   மரைம லர்த்தடஞ் சூழ்திமஷ் கதிபதி மாலிக்   கருள்ஹ பீபெனு மரசனுக் கறிந்திட வுரைத்து   விரைவி னம்பெரும் பகையினைத் துடைத்திடல் வேண்டும்.   2.7.20  439   ஈத லாற்பிறி திலையென அபூஜகி லிசைப்ப   வாத ரத்துடன் கேட்டவ ரனைவரு மகத்திற்   கோத றத்தௌிந் திம்மொழி நன்கெனக் குறித்து   மாதி ரப்புயம் வீங்கிட மகிழ்ந்துசம் மதித்தார்.   2.7.21  440   மாந்த ரியாவரு மொருப்பட வெழுந்தொரு மருங்கிற்   போந்தி ருந்துநல் லறிவினிற் கேள்வியிற் புகழிற்   சார்ந்த வுத்தரப் பிரத்தியுத் தரத்திவன் றனைப்போ   லாய்ந்த பேரிலை யெனவொரு வனைக்குறித் தழைத்தார்.    2.7.22  441   பத்தி ரம்மிவன் வரைந்திடிற் காரியம் பலிக்கும்   புத்தி யிற்றிறத் தவனிவ னெனப்பல புகழ்ந்து   முத்தி ரைப்பட முறையொடுந் தேர்ந்தியா மொழிந்த   வுத்த ரந்தனை வரைகென யாவரு முரைத்தார்.   2.7.23  442   காசி லாதுரை வரைபவன் கேட்டுளங் களித்து   மாசி லாப்பெருந் தலைவரைத் தாழ்ந்துற வாழ்த்திச்   சூசி யுங்கடு தாசியு மெடுத்துமை தோய்த்துப்   பாசு ரந்தனை யுரைமின்க ளெனுமுரை பகர்ந்தான்.   2.7.24  443   எழுது கின்றன னென்றது மவனிருந் ததுவும்   பழுதி லாதிற்றை முகுர்த்தமு நிமித்தமும் பார்க்கின்   முழுதும் வெற்றியே யலதிட ரிலையென முதலோர்   தொழுது புத்தினைப் புகழ்ந்துவக் கணைதொகுத் துரைப்பார்.    2.7.25  444   ஆதி நூலுரை தெரிதரு ஹபீபர சறிக   வோது நன்னெறி மக்கமா நகரினி லுறைந்த   சாதி யோர்களுந் தலைவரு மபூஜகில் தானுங்   கோதி லாதவிண் ணப்பமென் றிருகரங் குவித்தே.   2.7.26  445   குபலு றைந்தநற் றலத்தினில் ஹாஷிமா குலத்தி   லபுதுல் லாவயி னவதரித் தாமினா மகவாய்த்   தவமி லாமுகம் மதுவெனும் பெயரினைத் தரித்துப்   புவியி கழ்ந்திடப் பிறந்திருந் தன்னொடு புதியோன்.    2.7.27  446   சலதி யூடுறை கொடுவிட மெனத்தலை யெடுத்திட்   டுலைவொ டன்னையுந் தந்தையு மிழந்தொரு தனியா   யலகி லாதவஞ் சனைவிதத் தொழில்படித் ததனால்   விலகு தற்கரி தாகிய மாயங்கள் விளைத்தான்.   2.7.28  447   அந்த நாட்குவை லிதுமக ளரசெனு மயிலைப்   பிந்தி டாமண முடித்தன னவர்பெரும் பொருளாற்   சிந்தை யிற்கரு விதத்தொடு மதத்தொடுஞ் சிலநா   ளெந்த மன்னவர் தம்மையு மாசரித் திணங்கான்.    2.7.29  448   ஆண்டு நாற்பது சென்றபி னவனியி லெவருந்   தூண்டி டாப்பெருங் கோட்டிக டொடுத்தவன் றுணிவாய்க்   காண்ட காவிறை யொருவனுண் டெனுமொழி கணித்து   மீண்டு மன்னவன் றூதனியா னெனுமுரை விரித்தான்.   2.7.30  449   தூத னியானெனக் காதிதன் றூய்மொழி புறுக்கான்   வேத மொன்றிறங் கிற்றெனப் பலரொடும் விரித்தான்   பூத லத்திலெவ் விடத்தினுஞ் சிரந்தரை புரள   வீத லானெறி யிலையென விழுந்தெழுந் திடுவான்.       2.7.31  450   எனக்கு றுங்கலி மாவுரை தனக்கியை யாதான்   றனக்கே ரிந்திடு நரகமென் றிசைத்தவன் றனக்குக்   கனக்க மேம்படு மவர்கடாங் கனகநன் னாட்டின்   மனைக்குள் வாழ்குவர் சரதமென் றுரைவழங் குவனால்.    2.7.32  451   தேறி லாதகட் டுரையினிற் புதுநெறி திருத்தி   மாறு பட்டவ ரெவரையுந் தன்வசப் படுத்தி   வீறு கொண்டநம் வேத மனைத்தையும் விழலா   யேறு மாறுகொண் டிரும்புகல் லெனவிகழ்ந் திடுவான்.   2.7.33  452   ஆல யங்களைக் காண்டொறுங் கண்புதைத் தகல்வன்   மேலை யோர்செயும் வணக்கங்க ளனைத்தையும் வெறுப்பன்   பாலை நேர்மறைக் குருக்களைத் தினம்பழித் திடுவன்   சால வும்மனப் பெருமையிற் கிளையொடுஞ் சாரான்.    2.7.34  453   அகில மீதுறை யரசர்க ளெவரையு மடிக்கீழ்ப்   புகவி டுத்துவ னென்பது சரதமாய்ப் புகலவன்   பகும னத்தறி வினிற்றௌி வினிற்பல நெறியி   லிகலி யென்னுட னெதிர்ப்பவ ரிலையென விசைப்பன்.   2.7.35  454   வாதி யாயித லாற்சில வாய்க்கொளா வசனங்   காதி னாற்கொளப் படுவதன் றிழிந்தகட் டுரையை   யோதி யோலையிற் தீட்டவு முடிவதன் றுடையோன்   றூத னியானென வுரைத்தவ னுரைத்திடுந் துணிவே.    2.7.36  455   மறந்த வழ்ந்திடு முகம்மது விரித்தசொன் மனுவாய்ப்   பிறந்த வர்க்கிடர் வடுவலாற் பெறுபய னிலையா   லறந்த ழைத்திடுந் தலத்துறை யறபிக ளெவரு   மிறந்தி டாவயி ராய்த்தலை கவிழ்ந்திவ ணிருந்தோம்.     2.7.37  456   இந்த வாசக மறிந்திவ ணிடத்தெழுந் தருளி   வந்து பார்த்திடின் முகம்மது மாயவஞ் சனையும்   விந்தை யேற்றுரு மந்திரச் சூழ்ச்சியும் வீறுஞ்   சிந்தி நங்கிளை யவர்மனத் துன்பமுஞ் சிதையும்.   2.7.38  457   இனைய பாசுர மனைத்தையும் விரித்தெடுத் திசைத்து   வனையும் வார்கழ லறபிக ளனைவரும் வகுத்தார்   தினையி னவ்வள வென்னினுஞ் சிதைவிலா வண்ண   நினைவி னேர்வழி தொடுத்தெழு தினன்வரி நிரைத்தே.    2.7.39  458   எழுது பத்திரந் தனைமடித் திலங்குபட் டதனான்   முழுதி னும்பொதிந் திருவயின் முத்திரை பதித்துக்   குழுவி லாய்ந்தொரு விரைவினன் கரத்தினிற் கொடுப்பத்   தொழுது வாங்கினான் காலினுங் காலினிற் றொடர்வான்.   2.7.40  459   எடுத்த முத்திரைப் பத்திரஞ் சிரமிசை யேற்றிக்   கொடுத்த மன்னரைப் பணிந்துகொண் டறபிகள் குழுவை   விடுத்து வீதிநன் னிமித்தமெய் திடவிரை வுடனே   தடத்து கிற்கொடி நுடங்கிய மதிட்புறஞ் சார்ந்தான்.  2.7.41  460   கரட முகம்மதக் கரிநிகர் துறையபுல் காசீ   மிரவ லர்க்களித் தவனிரு நிதிபெரு கினபோன்   மரும லர்த்தட வாவியுங் கழனியும் வழிதேன்   முருகொ டுங்கனி தரும்பொழி லனைத்துமுன் னினனால்.              2.7.42  461   குன்றுங் கானமு மடவியு நதிகளுங் குறுகிக்   கன்று மென்மயிர்க் கவரியுந் திரிவனங் கடந்து   வென்றி வெய்யவன் கதிரினு மனத்தினும் விரைவா   யென்றும் பூமகள் பொருந்திய திமஷ்கினை யெதிர்ந்தான்.   2.7.43  462   மின்னெ னக்கதிர் தருமணி குயிற்றிவெண் கதையாற்   றென்னு லாவிய மேனிலை மாடமுஞ் செறிந்த   பொன்னி னன்கதிர் குலவிய கொடிகளும் பொருவாக்   கன்னி மாமதிட் புரிசையுந் திமஷ்கையுங் கண்டான்.     2.7.44  463   திரையெ டுத்தெறிந் திரைதரு கடலினுஞ் செழித்து   விரைக மழ்ந்தமென் குவளையும் வனசமு மேவிக்   கரைத தும்பிய சீகரத் தகழினைக் கடந்து   புரிசை வாயிலுங் கடந்தரும் பெரும்பதி புகுந்தான்.   2.7.45  464   நிரைகொ ணித்திலத் தாவண வீதியு நிமிர்ந்த   வரையெ னத்திகழ் மண்டப மறுகையுங் கடந்து   பரக திப்பரி கரியொடு படைக்கலம் பரப்பி   யரசு தங்கிய கோயிலின் வாயிலி னானான்.          2.7.46  465   மெய்யின் வேண்டுகிற் கஞ்சுகி யணிந்தடல் விளைந்த   கையின் வேத்திர மேந்திய வாயில்கா வலரை   யையு றாதடுத் தவரொடும் வரவெடுத் தறைந்தான்   றுய்ய நன்னினை வகற்றிய அபூஜகில் தூதன்.      2.7.47  466   வந்த தூதுவ னுரைத்தலும் வாயிற்கா வலவர்   பிந்திடாதெழுந் தெண்ணரும் படைக்கலம் பிறங்கத்   தந்தி ராதிபர் மந்திரத் தலைவர்சொற் றண்வாச்   சிந்தை யன்ஹபீ பெனுமட லரசன்முன் சென்றார்.      2.7.48  467   போற்றி நின்றுகும் பிட்டணி யொதுக்கிவாய் புதைத்துத்   தூற்று தேம்பொழின் மக்கமா நகரவர் தூதன்   மாற்ற ருங்கதிர் வாயிலில் வந்தன னெனுஞ்சொற்   சாற்றி னார்செழும் பொன்மழைக் கரதலன் றனக்கே.  2.7.49  468   கரைகொ ளாப்பெருஞ் சேனையங் கடனடுக் கடிதின்   வரவி டுத்துக வென்றலும் வாயில்கா வலவர்   விரைவி னேகியத் தூதனை விளித்துமின் னணிபூ   ணரசர் நாயகன் றிருமுன மழைத்துவந் தனரால்.   2.7.50  469   எதிர்ந்த தூதுவன் றரையினிற் றெண்டனிட் டெழுந்து   முதிர்ந்த பேரவை யரசனை முறைமுறை பணிந்து   பதிந்த முத்திரை புணர்த்திய விண்ணபத் திரத்தைப்   பொதிந்த மென்றுகி லொடுந்திறற் புரவலற் கீய்ந்தான்.      2.7.51  470   ஈய்ந்த முத்திரைப் பத்திர மதனையோ ரிளவல்   வாய்ந்த செங்கரத் தேந்திமுத் திரைத்துகில் வாங்கி   யாய்ந்த பாசுர மனைத்தையுந் தெரிதர வணியாய்ச்   சாய்ந்தி டாதபொன் மணிமுடி யவர்க்குரைத் தனனே.             2.7.52  471   வனைந்த பாசுர மனைத்தையும் வரன்முறை கேட்டுச்   சினந்த யங்குவே லவன்மன முறச்சிரந் தூக்கி   யினந்த னிற்பெரி யவர்மறை யவர்க்கெடுத் தியம்பிப்   புனைந்த பொன்முடி மண்டப மாளிகை புகுந்தான்.          2.7.53  472   தனித்தி ருந்தொரு மண்டபத் தரசர்க டமையு   நினைத்த சூழ்ச்சியை யுரைதரு நிருபர்க டமையு   மனத்தி னின்புற வழைத்தரு கிருத்திமும் மறையின்   றொனித்த செய்தியு நிகழ்ந்ததுந் தொகுத்தெடுத் துரைத்தான்.    2.7.54  473   அரசன் சொற்றவை கேட்டவ ரனைவருந் தௌிந்து   புரிசை சூழ்தரு மக்கமா நகரியிற் புதுமை   விரைவிற் காண்குவ துண்டெனச் சூழ்ச்சியின் விரித்தார்   மரைம லர்த்தடஞ் சூழ்தரு திமஷ்குமன் னனுக்கே.   2.7.55  474   கேட்டு மன்னவ னன்கெனக் கிளரொளி வடிவாட்   பூட்டுந் திண்கர வீரரு மடற்புர விகளுங்   கோட்டு வாரணத் தொகுதியு மரசர்கள் குழுவு   மீட்டு மிற்றையி லெழும்புற விடுதியி லென்றான்.          2.7.56  475                         வேறு  நிருபர்கோ னெழுக வென்ன நிகழ்த்தமந் திரத்தின் மிக்கார்   புரவியுந் தறுக ணால்வாய்ப் புகர்முகக் களிறுந் தேரு   மரசரும் வருக வென்ன வணிமணிக் கனக மாடத்   தெருவினு நகர முற்றுஞ் செழுமுர சறைவித் திட்டார்.          2.7.57  476   முரசதி ரோதை கேட்டு முரண்மற முதிர்ந்து வெற்றி   மருமலி வாகை தாங்கு மன்னவர் திரளிற் கூண்டு   திருநகர்ப் புறத்துங் கோயிற் றெருவினுஞ் செறிந்து தூளி   பருதியும் விசும்புந் தூர்ப்பப் படைக்கலம் பரப்பி வந்தார்.     2.7.58  477   சேனையிற் றிரளிற் செம்பொற் செழுங்கொடி நுடங்க வெற்றி   வானதி ரசனி யொப்ப மதகரி முரச மார்ப்பக்   கானமர் கூந்தற் செவ்வாய்க் கடுவடர் கொடிய வாட்கட்   டேனிதழ் மடவார் சூழச் சீயமொத் தெழுந்தா னன்றே.      2.7.59  478   திக்கடங் காத வெற்றித் திறற்படை ஹபீபு வேந்த   னொக்கலின் புறப்ப தாதி யுவர்க்கடல் கடுப்பப் பொங்கித்   திக்கிரு நான்குந் தூது செலத்துக ளமரர் போற்று   மக்கமா நகரை நோக்கி நடந்தனன் வயங்க மாதோ.       2.7.60  479   வண்டுக ளுண்டு பாட மணிச்சிறை மயில்க ளாடக்   கொண்டல்கண் டூங்குஞ் செந்தேன் கொழுங்கனி குழைபைங் காவு   முண்டகத் தடமுஞ் செவ்வி முருகவிழ் கழனிக் காடுந்   தெண்டிரை பரந்த தென்னத் திரட்படை படர்ந்த தன்றே.     2.7.61  480   வரிவளைக் குலத்தின் குப்பை வாசியின் குரத்திற் றாக்கி   விரிகதிர்த் தரளஞ் சிந்தும் விளைநிலங் கடந்து செந்தே   னருவிகள் வரையிற் செம்போ னணிவடம் புரள்வ போல   நிரைநிரை செறிந்து தோன்று நெடுமுடிக் குறிஞ்சி சார்ந்தார்.     2.7.62  481   கண்விரித் தனைய தூவிக் கலாபமா மயிலுங் கீதப்   பண்விரித் தென்னப் பேசுந் தத்தையும் பறவை யாவும்   விண்படர்ந் திரியச் செந்தேன் விளைதருப் படிந்து தோன்றா   மண்பட நெரியத் தாவும் விலங்கின மலைய வந்தார்.           2.7.63  482   வரிப்புலிக் குழுவு மாறா மதகரித் திரளுஞ் செங்கட்   டிருக்கறத் திசைக ணோக்குஞ் சீயமும் வெருவி யோடிப்   பொருப்புறைந் தொதுங்கித் தென்றாற் புரவலன் சேனை வீரர்   விருப்புறும் வீரத் தன்மை யாவரே விரிக்கற் பாலார்.     2.7.64  483   நெடுவரைக் குறிஞ்சி நீந்தி நிரைதொறு புகுதச் சேர்த்தி   யிடுகுறு நுனைமுள் வேலி யிடையர்தம் பாடி யேங்கப்   படர்கொடி நுடங்கு முல்லைப் பரப்பையு நீந்தி யீந்தி   னடவிகள் புடையிற் றோன்று மறபுநாட் டகத்திற் புக்கார்.    2.7.65  484   மதிதவழ் குடுமி மாட மக்கமா நகர மென்னும்   பதியினுக் கடுப்ப மற்றோர் பாடியி னிழிந்து பாயுஞ்   சதிகதிப் பரியு நீண்ட தடக்கைமா கரியும் பொங்கக்   கதிரயின் மன்ன ரீண்ட ஹபீபர சிருந்தா னிப்பால்.    2.7.66  485   மைக்கருங் கவிகை வள்ளன் முகம்மதுக் குதவி யாகத்   தக்கவ னருளாற் செம்பொற் றலத்தினும் பாரிற் றோன்றுந்   திக்கினுங் கதிர்கு லாவுஞ் செழுஞ்சிறைத் தடங்கட் செவ்வி   மிக்குயர் வடிவ தாக ஜிபுறயீல் விசும்பில் வந்தார்.      2.7.67  486   ஆயிரஞ் சிறையு மொவ்வா வாயிரஞ் சிரசு மாயீ   ராயிரம் விழியுந் தோன்ற வாயிர முகமு மாகி   யாயிர நாவி னாலு மகுமதே யென்னக் கூவி   யாயிரம் பெயரி னான்றன் சலாமென வருளிச் செய்தார்.    2.7.68  487   விரைவினிற் சலமென் றோது மொழிவழி விசும்பை நோக்கிக்   கரையிலா வடிவு தோன்றுங் காரணங் கண்டி யாரோ   தெரிகில மென்ன வுள்ளந் தெருமந்து வருத்த முற்றார்.                          மரையிதழ் வனப்பு மொவ்வா மலர்ப்பத முகம்ம தன்றே. 2.7.69  488   குரிசிறன் னுளத்தி னச்சஞ் ஜிபுறயீல் குறித்துப் பின்னும்   வரிசையின் விழித்துச் சோதி முகம்மதே வருந்தன் மேலோன்   பரிவுட னும்பால் வெற்றிப் பதவிக ளளித்த தியாவுந்   தெரிதரக் கேண்மி னென்னச் செய்யவாய் திறந்து சொல்வார்.   2.7.70  489   வானுல கினினீ ராடை மண்ணுல கினில்வெண் டிங்கள்   பானுவி னரிதா யுள்ள படைப்பினி லெவைக்கு மேலா   மீனமின் முகம்ம தைப்போ லிலையென வரிசை மேலுந்   தானவன் பெருமை மேலு மாணையிற் சாற்றி னானால்.   2.7.71  490   செந்நெலங் கழனி சூழுந் திமஷ்கினின் ஹபீபு வேந்தன்   பொன்னணிப் புரோசை நால்வாய்க் களிறொடும் புரவி யோடு   மிந்நகர்ப் புறத்திற் சார்ந்தங் கிருந்தன னதனால் தீனின்   மன்னவ துன்ப மென்ப வருவதொன் றில்லை யன்றே.  2.7.72  491   கடற்படு நிலத்தி லில்லாக் காரணங் களைஹ பீபு   தொடுத்துரைத் திடுவன் கேட்டு மகிழ்ச்சியிற் றுவாச்செய் வீரா   லடுத்திருந் தவர்க்குந் தூரத் தவர்க்குங்கண் டறிய வல்லே   படைப்புள தெவைக்குந் தோன்றப் பலித்திடுங் கடிதின் மாதோ.   2.7.73  492   உடற்றசை திரண்ட தல்லா லுறுப்பொன்று மிலதாய்ப் பின்னோர்   மடக்கொடி தனைக்கொ ணந்தான் வடிவுசெய் திடுமி னென்னத்   துடக்குறக் கேட்பன் கேட்கு முரைப்படி துஆச்செய் வீராற்   கடற்படு புவிக்குட் காணாக் காரணந் தோன்று மாதோ.          2.7.74  493   வாட்படைத் திமஷ்கு வேந்தன் மறையுணர் தௌிவா லெண்ணிக்   கேட்பதெவ் வழிக்கு நுந்தங் கிளரொளித் திருவாய் விண்டு   கோட்பட வுரையு மென்ன ஜிபுறயீல் கூறி னார்தேந்   தோட்படு மரவ மாலை துலங்கிய குரிசிற் கன்றே.      2.7.75  494   அமரர்கோ னினைய மாற்ற மாதிதன் பருமான் மேற்கொண்   டிமைநொடிப் பொழுதிற் றோன்றி யியம்பிய திணங்கா ரான   திமிரவெம் பகைக்குத் தோன்றுந் தினகர னாகப் பூத்த   கமலவொண் வதனச் செவ்வி முகம்மது களிப்புக் கொண்டார்     2.7.76  495   என்னுயிர்த் துணைவ ரான ஜிபுறயீ லிருகண் ணார   முன்னுறு கோலம் போல முகத்தெதிர் நிற்பப் பேதந்   தன்னைமாற் றுகவென் றாதி தன்னுட னிரந்து நின்றார்   மன்னிய ஜிபுற யீலு மறுத்துமுன் வடிவம் போன்றார்.   2.7.77  496   அவிரொளி ஜபுற யீல்முன் வடிவெடுத் தடுத்துப் பேசிப்   புவியினின் றகல்வான் புக்கார் பொருந்தல ருயிரை மாந்திக்   கவினுறு நெடுவே லேந்துங் கரதல முகம்ம தென்னு   நபியினி திருந்தா ரிப்பா னடந்தவா றெடுத்துச் சொல்வாம்.    2.7.78  497   மறுகிவெள் ளெகினஞ் சிந்த வரிவராற் றாவும் வாவி   செறிதிமஷ் கிறைவன் செல்வத் திருநக ரடுத்த சீறூர்ப்   புறனிடத் துறைந்தா னென்னப் பொருவருந் தடக்கை வெள்வே   லறபிகட் குறைத்தார் தூத ரபூஜகி லறிய வன்றே.      2.7.79  498   கவனவாம் பரியு நால்வாய்க் கரியுடன் ஹபீபு வேந்த   னிவணில்வந் தடைந்தா னென்ன அபூஜகி லிணைத்தோள் வீங்கி   யவிர்கதிர்க் கலன்க டாங்கி யகுமதை வெல்வேன் மேலும்   புவனியி லெதிரியா ரென்னப் புதுமதிக் களிப்புப் பூத்தான்.     2.7.80  499   நிகரரும் பதிக்குட் செவ்வி நெடுந்தெரு வனைத்துந் தூதைப்   புகவிடுத் தறிவிற் றேர்ந்த புரவலர் தம்மைக் கூவி   முகிலுறை கனக மாட முன்றிலி னிருத்திச் சேர்ந்த   தொகுதியில் ஹபீபு வேந்தன் வந்தவை யெடுத்துச்  சொன்னான்.   2.7.81  500   நெறிகுலஞ் சமயஞ் சாயா நிறுத்திட வந்த வேந்தைத்   திறைகொடு பணிந்து வேறோர் திருமனை யிடத்திற் சேர்த்தி   மறுவறும் படிகுற் றேவல் வகுத்தவை நடத்தப் போதல்   பொறியென வெவர்க்குஞ் சொன்னான் பொறியறிந் துரைக்க லானே. 2.7.82  501   மனமதிக் குறியன் கூறும் வசனங்கேட் டறபி மன்ன   ரனைவரு மிதுநன் கென்ன வகத்தினிற் கொண்டு வேறோர்   புனைகதிர் விடுதி மாடம் புதியதொன் றியற்றிச் செம்பொற்   கனைகழ லரசைக் சேர்த்திக் கவல்வது கரும மென்றார்.   2.7.83  502   மரவினை யவர்க்குஞ் சிற்ப மறுவறு தொழிலி னோர்க்குந்   திரகம தளித்துச் செவ்விச் செழுமடிக் கனக மாட   நிரைநிரை யியற்றிச் சுற்று நெடுமதி றிருத்தி வாயில்   விரிகதிர்க் கபாடஞ் சேர்த்தி வீதிகள் பலவுஞ் செய்தார்.      2.7.84  503   பந்தரிட் டலர்க ணாற்றிப் பருமணிக் கலன்க டூக்கிச்   சந்தனம் பனிநீர் சிந்தித் தரைமெழுக் கெறிந்து சோதி   யந்தரத் துடுவின் கூட்ட மனைத்தும்வந் தடைந்த தென்னச்   சிந்துவெண் டரள ராசி செறித்தலங் காரஞ் செய்தார்.  2.7.85  504   கண்படைத் தவர்க ளியாருங் கண்டதி சயிப்பக் காந்தி   விண்படர் மாட வாயின் வௌியினிற் படங்கு கோட்டிப்   பண்பட ரிசையின் வாய்ந்த பழக்குலைக் கதலி நாட்டி   மண்பட ருலகி னில்லா வளம்பல செய்வித் தாரால். 2.7.86  505   மேதினித் துறக்க மென்ன விடுதிக ளியற்றி யோதும்   வேதியர் குழுவும் வெள்வேல் வீரர்க டலைவ ரோடு   மேதமில் திமஷ்கில் வாழு மிறைவனை யெதிரிற் காணக்   காதலித் தினத்தி னோடு மபூஜகில் கடிதிற் போனான்.  2.7.87  506   மாலமர் நகர மாக்க ளபூஜகில் மரபி னோடு   நால்வகைப் பதாதி சூழ நனிபல திறைக ளீய்ந்து   நீலவா ருதியே யன்ன நெடும்படைக் கடலி னாப்பண்   காலைவெங் கதிரிற் றோன்றும் ஹபீபெனு மரசைக் கண்டார்.   2.7.88  507   கண்டுகண் குளிர நோக்கிக் கரஞ்சிரங் குவித்துக் கான   வண்டம ரலங்கற் றிண்டோண் மன்னவர் மருங்கு நிற்பத்   தெண்டிரைப் புவனங் காக்குந் திறல்வலி யரசர் கோமான்   விண்டநல் லுரையி னோடு மிருகமென விரைவிற் சொன்னான்.     2.7.89  508   போதலர் கழனி சூழ்ந்த திமஷ்கினைப் புரந்த வேந்துங்   கோதறு மக்க மென்னுங் கொழும்பதித் தலைவ மாரு   மாதரத் துடனு மொன்றா யளவளா மகிழ்ச்சி பொங்கிப்   பேதமின் மனத்த ராகிப் பிரியமுற் றெழுந்தா ரன்றே.    2.7.90  509   குரகதத் திரளி னோடுங் கொலைமதக் கரியி னோடும்   விரிகதி ரெஃகங் கூர்வாள் வில்லுடைத் தலைவ ரோடு   மருமலர்ச் சோலை சூழு மக்கமா நகரஞ் சேர்ந்து   புரவலர்க் கரியே றன்னான் புதியமண் டபத்திற் புக்கான்.      2.7.91  510   செய்யவா யொளிவெண் மூரற் சிறுநுதற் பெரிய கண்ணாற்   கையின்வெண் ணிலவின் காந்திக் கவரிகா லசைப்ப நீண்ட   வையக முழுதுங் காக்கு மணிக்குடை நிழற்ற வெற்றி   வெய்யவ னிருந்த தென்ன் விருந்தனன திமஷ்கு வேந்தன்.                     2.7.92       ஹபீபு மக்கத்துக்கு வந்த படலம் முற்றிற்று.       ஆகப் படலம் 7க்குத் திருவிருத்தம்...510  உள்ளுறை அட்டவணைக்குத் திரும்ப   2.8    மதியை அழைப்பித்த படலம் (511-698)   511   தவிசினி லிருந்து வெற்றித் தடமுடி யரசர் கோமா   னபுஜகில் தன்னைக் கூவி யணிநகர்க் கழைத்த மாற்றங்   கவரற மனத்தி னுற்ற கருமங்க ளனைத்து நாளுங்   குபலினை மனத்திற் கொண்டோய் கூறெனக் கூறி னானால்.          2.8.1  512   ஒலிதுத்து பாவு மாறா வுக்குபா வுமையா சைபா   மலிதருங் கொடுமை பூண்ட மனத்தபூ ஜகிலு மொன்றாய்   நலிதலி லெழுந்து போற்றி நமர்க்கல ருற்ற யாவு   மலர்தலை யுலகம் போற்று மரசுகேட் டருள்க வென்றார்.     2.8.2  513   முகம்மதென் றொருத்தன் றோன்றி வணக்கமு நெறியு மிந்த   வகலிடந் தோன்றத் தோன்று மாலய முழுது முன்னோர்   புகலுநன் மறையுஞ் சூழ்ந்த பொருவருங் குலமு மற்று   மிகலொடுங் கெடுத்து நின்றா னிவையிவண் விளைந்த தையா.   2.8.3  514   அகலிடம் விளக்குஞ் செங்கோ லணிமணித் தீப மேநேர்   புகலுமும் மறையுந் தேர்ந்த புந்தியிற் கடலே நாளு   மிகலுடை யரசர்க் கெல்லா மெதிரிடி யேறே வானுஞ்   சகமுமெண் டிசையுந் திக்கும் வெண்புகழ் தடவும் வேந்தே.     2.8.4  515   மறுவற வுலகி னில்லா வயதொரு நூற்றின் மேலு   மறுபது மிருந்தோய் நுந்த மறிவினா லறியா தில்லைச்   சிறியவ ருரைத்த தல்லாற் செவியினுந் தெரிவ தாகுங்   கறையற விற்றைப் போதிற் கண்ணினுங் காண்பி ரென்றார்.     2.8.5  516   ஓலையுத் தரமு மியாங்க ளுரைத்தது முகம்ம தென்போன்   பாலினின் முரணி னூறு பங்கினி லொன்றுங் காணா   தோலிடுங் கடன்மாச் சேனை யுரவவென் றுரைப்ப மூன்று   காலமுந் தெரிந்து நோக்குங் காவலன் செவியிற் கொண்டான்.  2.8.6  517   உரைத்தவிவ் வசன மெல்லா முள்ளுறப் பொருத்தி நாளை   வரைத்தடப் புயத்து வீர முகம்மதை விளித்து மார்க்கம்   பொருத்தறப் புகன்ற செய்தி யறிகுவ மிற்றைப் போதிற்   றிருத்தகு மனையின் கண்ணே யாவருஞ் செல்க வென்றான்.  2.8.7  518   அரசுரை கேட்டு வீர ரவரவர் மனையிற் சார்ந்தார்   கரைதிரை புரட்டு மேலைக் கடலிடைக் கனலி சார்ந்தா   னிரவினைப் பகலைச் செய்யு மெழின்மணித் தவிசின் மீதிற்   குரவர்கண் விழிப்ப வோசைக் குணகடல் வெளுத்த தன்றே.        2.8.8  519   விடிந்தபி னவனிப் பொன்னா டெனும்விறற் பதியின் வீர   ரிடந்தரு திமஷ்கின் வேந்தைக் காண்பதற் கெழுந்தார் வெற்றிப்   படர்ந்தரு கொடியிற் றூண்டும் பகைப்பெருங் கடலைக் கையாற்   கடந்தவே லபித்தா லீபு கலன்பல வணிவ தானார்.              2.8.9  520   வையகம் புரந்து தீனை வளர்த்திடு மிபுறா கீந்தங்   கையொலி யலைச்செங் கையா லரையினிற் கவினச் சேர்த்தித்   துய்யவன் றூதர் முன்னந் தோன்றிய ஆத மென்போர்   மெய்யணி குப்பா யத்தை வியன்பெற மெய்யிற் சேர்த்தான்.        2.8.10  521   கருவிமென் மிடற்றிற் றீண்டாக் காரண ரிசுமா யீல்தஞ்   சருவந்து சிரசிற் சேர்த்தித் தாரணி தனிற்பொன் னாட்டு   மருமலர்ப் புயத்திற் றாங்கி வளர்நபி சீது மெய்யிற்   றருகதி ருத்த ரீயந் தனையெடுத் தணிந்தா ரன்றே.                         2.8.11  522   சூலினைத் தரித்த கொண்டற் சுகைபுநன் னபிதஞ் செம்பொற்   காலிணைக் கபுசை வீரக் கழலடி பொருந்தச் சேர்த்திக்   சாலவுங் குலத்து முன்னோர் தரித்திடுங் கலன்க டாங்கி   வேலினைக் கரத்தி லேந்தி வீரவாண் மருங்கு சேர்த்தார்.         2.8.12  523   தனக்குறுங் குலத்தி லாய்ந்த தலைவரின் முதியார் பாரிற்   சினக்கதிர் வேற்கை கொண்ட செல்வர்நாற் பதின்மர் தம்மைக்   கனக்குற மருங்கு கூட்டிக் காவல ரபித்தா லீபு   வனக்கட கரியை நேராய் மகிழ்வொடும் புறப்பட் டாரால்.          2.8.13  524                          வேறு    மாதிர மெனக்கனக மண்டப நெருங்கும்        வீதியிடை புக்குவிறன் மன்னர்புடை சூழக்        கோதறு மறக்கொடு வரிக்குழுவி னாப்ப        ணேதமற வந்தவரி யேறென நடந்தார்.                        2.8.14  525        நித்தில நிரைத்துமலர் நீடொடைய னாற்றிப்        புத்தரி சொழுக்குமுயர் பந்தரிடை புக்குச்        சித்திர விறற்குரிசில் செவ்வியழி யாத        மத்தகரி யைத்திமஷ்கு மன்னையெதிற் கண்டார்.         2.8.15  526        கங்கமுல வுங்கதி ரயிற்கடவு டன்னை        மங்குலக லொண்கதிர் மணிக்கடக மின்ன        வங்கையிணை தொட்டினி தழைத்தரு கிருத்தி        யிங்கித மொடுந்திமஷ்கி னுக்கிறை யிருந்தான்.    2.8.16  527        மூரியட லேறபுதுல் முத்தலிபு மைந்தர்        மாரிபொரு வாதகர மன்னவனை நோக்கித்        தேருமதி யாற்பல தெரிந்தபுக ழோடு        மாரமுத மானசில நன்மொழி யறைந்தார்.        2.8.17  528        ஓதுநெறி நீதியபித் தாலிபுரை கேட்டுச்        சீதமதி போலுமொளிர் செம்முக மிலங்க        வாதரவி னோடுமகிழ் வின்சிர மசைத்துச்        சோதிமதிள் சூழ்திமஷ்கி னுக்கிறைசொல் வானால்.    2.8.18  529        இந்நகரி யிற்றலைவ ரியாவரினு மிக்கோய்        மன்னுகிளை யிற்பகை வரத்தவிர்தல் செய்யா        தன்னவர் துணிந்தவை துணிந்தனை யறத்தோ        ருன்னவு மிழுக்கென வுளத்திலிவை கொள்ளார்.      2.8.19  530        சீலமறி யாதசிறி யோர்கள்பிழை செய்யின்        மேலவர்கள் கண்டவை விலக்கல்கட னல்லாற்        கோலிய பெரும்பகை குலத்தினில் விளைத்த        மாலுற வளர்த்தன்மட மைத்தகைமை யாமால்.                 2.8.20  531        ஆதியொரு வன்றனிய ணுண்டெனவ வன்றன்        றூதனபி யானளவில் சோதியுரை யான        வேதமென தின்சொலென விஞ்சையின் விளைத்த        பேதமொழி வஞ்சமொடு பேசு வது மன்றே.                   2.8.21  532        மாறுபக ரற்கரிய மக்கநக ரத்திற்        றேறுமறை மன்னவர் செழுங்குறைஷி மன்னர்        கூறுவதி லொன்றுபடி றின்றுகுல முற்றும்        வேறுபடல் வேதவிதி யன்றுபுகழ் மிக்கோய்.       2.8.22  533        காரண நினைத்தவர் கருத்துற முடித்திப்        பாரிலிறை தூதுவ ரெனப்பகர்தல் வேண்டும்        வேருமொரு தூருமிலை யென்பதொரு விஞ்சை        யார்வமொடு கொண்டுநபி யென்பதியல் பன்றே.    2.8.23  534        நன்றிவை யறிந்திடுவ துண்டுநபி தம்மை        யின்றவை யிடத்தினி லழைத்திடுக வென்ன        வென்றிவிறல் சேருமபித் தாலிபை விளித்து        மன்றல்கம ழுந்திமஷ்கு மன்னவ னுரைத்தான்.       2.8.24  535        மந்தர மதிற்றிமஷ்கு மன்னவ னுரைப்பச்        சிந்தைகளி கொண்டபுதுல் முத்தலிபு செல்வ        ரிந்தமொழி நன்கென வெடுத்துற வியத்திச்        சந்தென வொருத்தனை யழைத்தனர் தனித்தே.     2.8.25  536        மங்குறவ ழுங்கவிகை வள்ளலை விரிந்த        பங்கயப தக்குரிசி லைப்பரிவி னோடு        மிங்கினித ழைத்தவரு கென்றனர் விரைந்தே        பொங்கிய புயங்கள்புள கங்கொள வெழுந்தான்.    2.8.26  537        ஊதையை நிகர்த்தகதி யொண்புரவி மேற்கொண்        டேதமறு மாநகர வீதியிடை புக்கி        யாதமுத லானநபி நாயகம னாதி        தூதுவரை வந்தநர தூதனெதிர் கண்டான்.      2.8.27  538        கண்டுகடி திற்பரி யிழிந்திருகை யார        முண்டக மலர்ப்பத மிருத்திமுடி மீது        கொண்டுற வணங்கிநய னங்கள்களி கூர        வண்டென மலர்க்கர வனப்பினை நுகர்ந்தான்.  2.8.28  539        மாதவமு கம்மதின் வனப்பினை நுகர்ந்த        தூதனொரு வில்லினிடு தூரமதி னின்று        காதலொடு மெய்யிணி கலன்கலை யொதுக்கிச்        சூதற விரிந்தமணி வாய்புதைத்துச் சொல்வான்.    2.8.29  540        பவக்கட னடுப்படு மனுப்பகுதி யெல்லா        முவப்பொடு கரைப்படு மரக்கலம் தொத்தே        நவப்பட வுதித்தநபி நாயக விளக்கே        துவர்க்கமுடி விற்கொரு சுடர்க்கதிரின் மிக்கோய்.            2.8.30  541        தேனமர் பொழிற்றிமஷ்கு மன்னொடு செறிந்திம்        மானகரின் வீரரு மதிக்குடை கவித்த        கோனபுதுல் முத்தலிபு புத்திரரு முற்றே        யீனமற நும்மைவர வென்றனர்க ளென்றான்.        2.8.31  542        வருகவென நன்மொழி வகுத்தனர்க ளென்ன        வருகினிது றைந்தவ னறைந்தது தௌிந்தே        தருமநெறி நந்நபி தருக்கொடு மகிழ்ந்தே        மருமலர் பொதிந்தமணி மாளிகை புகுந்தார்.       2.8.32  543        மாசகல வந்தகுல மாதினை விளித்துப்        பாசனபில் ஹக்கமொடு பற்பல ருடன்று        பூசலை நினைத்தெழுதி விட்டதும் புரிந்தே        யாசில்திமஷ் கிக்கிறை யடைந்ததுவு மன்றே.        2.8.33  54        துன்றுமடல் வெம்புரவி சேனைபுடை சூழ        வன்றிறல மச்சரொடி ருந்துமதி வல்லோன்        வென்றிகொ ளயிற்படை யொருத்தனை விடுத்தே        யொன்றிய மறத்தொடு மழைத்தது முரைத்தார்.           2.8.34  545                        வேறு   மறத்திகன் மனத்தவர் திரண்டு மாநகர்ப்        புறத்திருந் தழைத்தன ரென்னும் புன்மொழி        நறைத்தடப் புயநபி நவிலக் கேட்டலு        நிறைத்தகற் புடைமையா ரறிவு நீங்கினார்.         2.8.35  546        காரதி ரிடிக்கெதிர் கலங்கித் தன்னுடல்        சோர்தரு மயிலெனச் சோர்ந்து கண்ணினீர்        வார்தரு கலன்கலை நனைப்ப வார்குழல்        பார்தர விரிப்பமெய் பதைத்து வாடினார்.            2.8.36  547        மறைத்திடா மதியென வளருந் தீனிலை        நிறைத்தநற் பதவியை நிலத்தி லெங்களுக்        குறத்தரு மிறைவவுன் றூத ருன்றிருப்        புறத்தினி லடைக்கல மென்னப் போற்றினார்         2.8.37  548        நவ்விபின் பெரும்புன னடந்த நந்நபி        மௌவலங் குழற்கதி ஜாதம் வாட்டங்கண்        டவ்வயி னினிதுற வடுத்து நன்மறைச்        செவ்விய தெருட்சியிற் றௌியச் செப்புவார்.         2.8.38  549        குவைலிதுக் கரும்பெருங் குலத்திற் றீபமே        புவியில்விண் ணவர்தினம் போற்றும் பூவையே        கவினுமென் னுயிரன்னீர் கவலல் காவலோ        னவனரு ணம்மிடத் தகல்வ தில்லையால்.       2.8.39  550        மன்பெரும் புவியினில் வாழு மாந்தரிற்        றுன்புறா தவரிலைத் துன்பைத் துன்புறா        தின்பமே கொள்பவ ரிலங்கும் பொற்பதிக்        கன்பரா யிருப்பரென் றறிவு சொற்றதே.                2.8.40  551        இனப்படைக் கடனடு விருந்து ளோமியாந்        தனிப்பவ னருண்மரக் கலத்தின் சார்பினாற்        பனிப்படா மகிழ்கரைப் படுத லல்லது        துனிப்பட லறிவெனுஞ் சூழ்ச்சித் தன்றரோ.               2.8.41  552        கொதிப்படர் குபிரெனுங் குறுக லார்திர        ளதிர்ப்படர் தீன்படைக் கலத்தி னாக்கம்போ        லெதிர்ப்படுந் துன்பெனு மிருளை யுண்மகிழ்         மதிப்பெனுங் கதிரினான் மாய்த்தல் வேண்டுமால்.           2.8.42  553        தன்மமே பொருளெனத் தவத்தின் மேற்செலு        நன்மனத் தவர்க்கொரு நாளுந் தீங்கெனும்        புன்மைவந் தடைந்திடா தென்னப் பூவினின்        முன்மறை தௌிந்தவர் மொழிந்த வாய்மையே.      2.8.43  554        இன்னன பலமொழி யியம்பிக் கற்பெனு        நன்னிலைக் கொடிமன நடுக்கந் தீர்த்தொரு        மின்னகத் திருந்தெழு மேக நீழலிற்        பொன்னணி முன்றிலின் புறத்தி லாயினார்.     2.8.44  555        உள்ளகக் களிப்பொடு முவந்து நந்நபி        விள்ளரும் விசும்பினி னோக்க வெள்ளிடைத்        தெள்ளிய பெருஞ்சிறை ஜிபுற யீல்தமைக்        கள்ளவிழ் தாமரைக் கண்ணுற் றாரரோ.     2.8.45  556        முரணுறும் வானர்கோ னொடுமூ வாயிர        வரமுறு மலக்குகள் வந்து தோன்றினர்        சிரமொரு கிரியெனத் திகழச் செவ்விய        கரதலம் புயவரை ககனந் துன்னவே.        2.8.46  557        பெரும்படைப் பெனுமவர் பிடித்த வல்லய        மரும்பெரும் பொருளவன் முனிவி லாயது        தருமபெருங் கதிரவன் றனினும் வெய்யதா        யிரும்பெரும் புவிக்கட லேழு முண்ணுமால்.        2.8.47  558        அறத்தனிப் படைப்பவர் கரத்தி லாயவை        மறத்தினைத் திரட்டியோர் வடிவு கொண்டென        வுறைத்தெழுங் கொழுந்தழு லோங்கி யொவ்வொரு        புறத்தினி லெழுபது தலைக்கும் பொங்குமால்.   2.8.48  559        வருமெழு வான்படு வானென் றோங்கிய        விருதிசைக் கிருதலை யிடமுந் தீண்டுந்தீப்        பொருகதி ரயிற்கெதிர் பொருவ வாயிரம்        பருதியுஞ் செழுங்கதிர் பரப்ப வெட்குமால்.       2.8.49  560        அப்பெருந் திறலயி லங்கை யேந்திநன்        மைப்படி திரளென வந்த வானவர்        செப்பருஞ் சலாமெனச் செய்ய வாய்திறந்        தொப்பரும் புகழ்நபிக் கோதி னாரரோ.           2.8.50  561        முருகலர் தொடைப்புய முகம்ம தேயெமக்        கருளினன் பெரும்பொரு ளாதி நாயக        னிருளற நும்விரும் பேவல் செய்திடத்        திரளொடும் வந்தனஞ் செகத லத்தினே.                    2.8.51  562        கொலைமனக் கொடியவர் கூட்டத் தான்மன        மலையனீ ரேவிடின் மாந்தர் சேனைக        ளலைகட லாயினு மணுவன் றாதித        னிலைபெறுந் தீனெறி நிறுத்தல் வேண்டுமால்.     2.8.52  563        இருங்கலைக் குரிசிலெம் மேவல் காண்பிராற்        கருங்கட லேழையுங் கலக்கி நீறதாய்ப்        பெருங்கிரி யனைத்தையும் பிதிர்த்திட் டோர்நொடி        யருங்கதிர்ப் பொழுதினி லடைகு வோமென்றார்.       2.8.53  564        விண்ணவ ருரைத்தவை கேட்டு மெய்சிலிர்த்        துண்ணிறை மகிழ்வொடு முணர்ந்து தேர்ந்தியன்        மண்ணகத் தென்னொடும் வந்து சென்மினென்        றண்ணலும் பொறுமையி னவர்கட் கோதினார்.    2.8.54  565        அமரருக் கினிதுரை யருளிச் செய்தபின்        றமர்வரத் திறலபூ பக்கர் தம்மொடு        முமறுது மானலி யும்வந் துற்றன        ரிமையினி லடலரி யேறு போலவே.      2.8.55  566        காரண மெனும்பல கலன்க டாங்கிமே        லாரண வெற்றிவெள் ளலங்கல் சூடியோர்        வீரவே லெனுங்கதிர் பிசுமி லேந்தினற்        பூரண மதியெனப் புறப்பட்ட டாரரோ.                        2.8.56  567        தீனெனுங் கொடிமுத னிறுத்திச் செவ்வியீ        மானெனு மதகரி மருங்கு சூழ்வரப்        பானல னெனுங்கலி மாப்ப ரந்திடத்        தானவ னருளெனுந் தானை முன்செல.   2.8.57  568        மூதுரை யென்னுந் தீன்தீன் முகம்மதென்        றோதிய பெருமுர சொலிப்ப நால்வரு        மாதித னமரரு மணிய தாய்வர         வீதியி னடந்தனர் வேத வீரத்தார்.       2.8.58  569        அடனபி வருவது கேட்ட பூஜகி        லுடலுயிர் மனமறி வொடுங்கி யெவ்வண        முடிவதோ வெனத்திமஷ் கிறைமுன் னேகியோர்        வடிவுறுங் கவிதையின் வாழ்த்திச் சொல்லுவான்.   2.8.59  570        மறைதெரி யறிவன்மா லிக்கு செய்தவ        முறைதர வுருவெடுத் துதித்த தீபமே        குறைபடாப் பெருங்குலக் காக்குங் கொற்றவ        நிறைபட வுலகினைப் புரக்கு நேமியோய்.     2.8.60  571        மருப்பொதி முகம்மது வாக்கி னாற்றின        முரைப்பது படிறலா லுண்மை யில்லையா        னிரைத்தடர் வஞ்சனை நிறுத்தி யாரையு        மொருப்பட மாயத்து ளொடுக்கி னானரோ.   2.8.61  572        வஞ்சனை யாகிய வலயி னுட்படு        நெஞ்சரல் லானெறி நிலைநின் றாரிலை        வெஞ்சமர்க் கவனொடும் வீரம் போக்கிநின்        றஞ்சின ரலதெதிர்ந் தவரு மில்லையால்.    2.8.62  573        வருந்திட முகம்மதின் மாய வெள்ளமே        பரந்ததி லமிழ்ந்துமுன் பரிவிற் றாங்குதற்        கருந்தவ மரக்கல மாக வந்திவ        ணிருந்தனை மார்க்கமு மிறத்த லில்லையால்.      2.8.63  574        நிரைதிரைக் கடற்படை நிரப்பி நாமிது        வரையினு மிவணிடை வருவ தில்லையா        லிருநில மாந்தர்க ளியாருஞ் சூறையிற்        சொரிதரு பூளையொத் திடுவர் சொல்லினே.   2.8.64  575        நனிபல புதுமையி நபிகள் வேடமா        யினமொடு வருகுவ னியாவ ராயினு        மனமலைத் திடமொழி வளர்ப்பன் மெய்யெனக்        கனவினு மனத்தினிற் கருதல் காவலோய்.    2.8.65  576        அடுத்துறைந் தபூஜகி லளவி லாதசொல்        லெடுத்திசைத் திடதிமஷ் கிறைவன் கேட்டுளங்        கடுத்திலன் களித்திலன் கவிதை யாற்சில        தொடுத்துரை யெடுத்தவை யெவர்க்குஞ் சொல்லுவான்.    2.8.66  577        தன்றுணைத் தவத்தினர் தீயற் தன்மையிற்        குன்றிலர் நாடொறுங் குளத்தைப் பல்லுறத்        தின்றிடி லிரதமே செனிக்கு மியாவரு        மென்றிடி லினியவை வேம்புக் கில்லையால்.        2.8.67  578        பொய்மையோர் நொடிவரைப் பொழுதிற் றீீர்ந்திடு        மொய்மைசூழ் கடலினும் விளங்கித் தோன்றுமாற்        கைமதக் கரியினைக் கருப்பை மாய்த்திடா        துய்மதிப் பெரியவ ருளத்தில் காண்பரால்.    2.8.68  579        வஞ்சனைக் கீழ்மையோர் மாயக் காரண        மெஞ்சலி லுளதில தென்னத் தோன்றிடு        மஞ்சலி லிறைவன்றூ தவர்கள் காரணம்        விஞ்சையன் றுலகெலாம் விளங்கி நிற்குமால்.  2.8.69  580        தூயவன் மறைவழித் தூதர் செய்கையு        மாயமந் திரத்தவர் வழக்கின் வண்ணமு        நேயமு மும்மறை நிகழ்த்துங் கேள்வியி        னாயுநல் லறிவினு மறிவ தாகுமால்.              2.8.70  581        வரியளி மலர்த்தடத் திமஷ்கு மன்னவன்        குருநெறி முகம்மது கொண்ட பெற்றியை        யெறிகதிர் படுமுன மிற்றைப் போதினிற்        றெரிவதுண் டெனப்பல கவியிற் செப்பினான்.             2.8.71  582        செவியினு முளத்தினுங் காயத் தீயசொ        லபுஜகி லுரைத்ததுந் திமஷ்கி னாதிபன்        கவியினிற் சொற்றதுங் கேட்டுக் கல்வியின்        மவுலுவர் குரிசின்முத் தலிபு மைந்தரே.                     2.8.72  583        அறிவினிற் குணத்தினி லெவர்க்கு மன்பினிற்        பொறுமையி னன்னெறிப் புகலிற் செய்கையிற்        றிறன்முகம் மதினொடு முவமை செப்புதற்        குறுபவ ரெவருமிவ் வுலகி லில்லையால்.                 2.8.73  584        மைதருங் கவிகையின் வள்ளல் வாக்கினிற்        பொய்யெனப் பிறந்தசொற் புகல்வ தில்லையாற்        கைதவச் சூனியங் கற்று மந்திரஞ்        செய்பவ ரிடத்தினுஞ் சேர்ந்த தில்லையால்.                 2.8.74  585        பெற்றனன் வளர்த்தனன் பிறந்த நாட்டொடுத்        திற்றைநாள் வரையினு மெவரொ டாயினும்        வெற்றிகொண் டிணங்குதல் விருப்ப மல்லது        குற்றமென் றொருமொழி குறித்த தில்லையால்.           2.8.75  586        பிறபல மொழியினைப் பிதற்ற லென்கொலோர்        சிறுநொடிப் பொழுதிவண் சேர்வர் கண்களாற்        றிறனுறக் கண்டவர் செப்புஞ் செய்தியு        மறிகவென் றெடுத்தபித் தாலி போதினார்.        2.8.76  587        இவ்வணம் பலமொழி நிகழு மெல்வையின்        மைவணக் கவிகையர் மெய்யின் மான்மத        மவ்வவைக் குற்றதூ தாக முன்னமே        செவ்விநன் னெறித்திமஷ் கிறைமுன் சென்றதே.         2.8.77  588        திசைகதிர் தரநபி நடந்து தீனென        வசையறும் புகழபுல் காசி மன்னனுக்        கிசைதரா மருவல ரிதயம் போலநின்        றசைதருங் கொடிமதிள் வாயி லாயினார்.         2.8.78  589        மெய்யொளி பரப்பிட விரிந்த வாயிலின்        மையலங் கடகரித் திரளும் வாசியும்        பெய்கழற் சேனையு நீக்கிப் பெட்புறத்        துய்யவன் றிருமறைத் தூதர் தோன்றினார்.     2.8.79  590        மான்மதங் கமழ்ந்திரு மருங்கு மெய்யெழில்        பான்மதிக் கதிரொளி பரப்ப வந்தநந்        நாமறைக் குரிசிலைக் கண்டு நண்பொடுந்        தேனவிழ் தொடையலா னெதிரிற் சென்றனன்.            2.8.80  591        அணிதிமஷ் கிறையெழுந் தெதிரி னன்பொடு        மணியொளி முகம்மதை மருங்கி ருத்திநற்        பணிவிடை யொடும்பல பகர்ந்த டிக்கடித்        தணிவிலா மகிழ்மொழி சார நோக்கினான்.       2.8.81  592        மருங்கினி லிருத்திமா லிக்கு தன்மக         னிருங்குழு நாப்பணி னிருப்பக் காபிர்க        ளொருங்குற நோக்கியுள் ளுடைந்து மாமுகம்        பெருங்குகை வங்கமொத் தழுங்கிப் பேசுவார்.    2.8.82  593        கன்னலங் கழனிசூழ் திமஷ்குக் காவல        னின்னண மெழுந்தெதி ரிறைஞ்சிப் போந்தனன்        முன்னமியா னினைத்தவை முடிவ தென்கொலென்        றன்னவர் சஞ்சலித் தவல முற்றனர்.    2.8.83  594        திருந்திலாக் காபிர்கள் சிந்தை நொந்தவ        ணிருந்ததும் ஹபீபுட னபியி  ருந்த தும்        பொருந்துறக் கண்டுபொற் புரிசை சூழ்தர        வருந்திமஷ் கவர்சில வசனங் கூறுவார்.      2.8.84  595        நிலந்தனிற் சுவடில நிழலுந் தோன்றில        கலந்துமெய் யொளியொடு நறைக மழ்ந்தன        சலந்தரு கவிகையொன் றெழுந்து சார்ந்தன        குலந்தரு மனுவல ரென்னக் கூறுவார்.     2.8.85  596                          வேறு      அருளி னோக்கமு மமுதுகு வசனமு மழகா     யிருளி லாதமெய் யவயவத் தாசிலக் கணமுந்     தெருளுங் கல்வியும் பொறுமையு நிறைந்தவிச் சேயை     மருவி லாதள விடற்கரி தெனச்சிலர் மதிப்பார்.     2.8.86  597     இறைவன் றூதுவ ரென்றது மிறைதிரு வசன     மறையி றங்கிய தென்றது மார்க்கமென் றதுவு     நிறையும் வாக்கினிற் றெரிவது நிகரிலிந் நகரா     ரறையும் வாசகம் படிறெனச் சிலரெடுத் தறைவார்.      2.8.87  598     மதியி லாமனத் தபுஜகில் வரைந்தபத் திரத்துக்     கிதய நேர்ந்திவண் வந்தன மிவன்மொழி கேட்கி     லதிக பொன்னுல கிழந்துபாழ் நரகடை வதலாற்     பதியி னல்லறி விலைநமக் கெனச்சிலர் பகர்வார்.     2.8.88  599     பத்தி ரத்தினாற் கடிதினிப் பதியடைந் திவர்த     முத்த ரத்தினுக் கொழுகியுற் பவிபவந் துடைத்து     முத்தி யெய்துதற் கெழுதிய முதல்விதி யியற்றுஞ்     சித்தி ரத்திற னிஃதெனச் சிலரெடுத் திசைப்பார்.    2.8.89  600     கண்ப டைத்தவ ரிவரெழிற் காண்பவர் முகத்திற்     புண்ப டைத்தவ ரிவர்தமைக் காண்கிலார் புதியோன்     பண்ப டைத்தசொன் மறைநபி பதம்பணி யாதார்     மண்ப டைத்ததிற் படைப்பல ரெனச்சிலர் வகுப்பார்.            2.8.90  601     அண்டர் நாயக முகம்மதின் காரண மனைத்துங்     கண்டு நல்வழி யொழுகிப்பொன் னுலகுகை விலையாய்க்     கொண்டு போவதங் கடைந்தன மெனச்சிலர் குழுமி     விண்டு மெய்புள கெழக்களிப் பொடும்விரித் துரைப்பார்.      2.8.91  602     உறுதி யாநம தரசபு ஜகிலுரை கேட்டு     மறுகும் வெம்பகை விளைத்திடி லனைவரு மதியா     தறுதி யீதென வரசுட னபுஜகில் தனையுந்     தெறுத லேதுணி வெனச்சிலர் தௌிந்துசெப் புவரால்.      2.8.92  603     முகம்மது தமக்கிடர் செயத்தி மஷ்குமன் னவனுஞ்     செகத லத்துறை மன்னவ ரடங்கலுஞ் சினந்தே     யிகல்பொ ரத்துணிந் தெதிரினு மிருங்கதிர்ப் பனியா     யகல்வ தல்லது முடிவதில் லெனச்சில ரறைவார்.        2.8.93  604     ஈத லாற்சில வுரைபிறர் தரத்திமஷ் கிறைவன்     காத லான்முகம் மதுதிருக் கவின்முக நோக்கி     மூது ரைத்தௌி வினுமறை யினுமுதிர் மொழியாய்ப்     போத ரத்தொடும் புகழொடு மிதத்தொடும் புகல்வான்.                2.8.94  605     வரிசை ஹாஷிமென் குலத்தினி லுதித்தமா மணியே     தரும லர்ப்புய அப்துல்லா தருதிரு மகவே     யிருநி லத்தவர்க் கிசைந்திட வெனதுளத் திருந்த     வுரையி னிற்சில கேட்டியென் றினிதெடுத் துரைப்பான்.          2.8.95  606     தந்தை தாய்தமர் தம்வழி யொழுகிலா ததுவு     மெந்த னாயக னொருவனுண் டென்றது மெழிலா     யந்த நாளையின் வருங்குப லினைப்பழித் ததுவும்     வந்த தென்றனக் கருமறை யெனவகுத் ததுவும்.       2.8.96  607     நபியு நானலா லினியிலை யெனநவின் றதுவும்     புவியு ளோர்க்கெலா மொருகலி மாவெனப் புகன்று     செவிசு டச்சுட வுரைத்ததுங் குலத்தொடு தினமுந்     தவிர்கி லாப்பகை கொண்டதுந் தகுவதன் றுமக்கே.     2.8.97  608     இன்ன வாசகங் கூறநம் மிறையவன் றூதாய்     மன்னு நன்னபி மார்க்குறுந் தொழின்முதன் மறையோர்     சொன்ன சொற்படிப் பெரியர்க்குஞ் சிறியர்க்குந் தோன்ற     முன்னி லைப்படி மிகுதிகா ரணங்களை முடிப்பார்.          2.8.98  609     பிறந்த பல்லுயி ரனைத்துமுற் பிரளய மதனி     லிறந்தி டாவகை நூகுநன் னபியினி தளித்தார்     நிறந்த ழீ இயிபு றாஹிநன் னபிபெரு நெருப்பைச்     சிறந்த மென்மலர் வாவியிற் குளிர்தரச் செய்தார்         2.8.99  610     முரணி டும்பிரு வூன்முன மறைநபி மூசா     கரத லத்துறை கோறனைக் பெருமலை கடுப்ப     வரவ மாக்கின ரரியதா வூதுவல் லிரும்பை     யுருகு மென்மெழு காக்கினர் செறுநர்நெஞ் சுருக.                2.8.100  611     நிறைந்த நீணதி யிடங்கரின் வாயிடை நெடுநா     ளிறந்த வர்க்குயிர் கொடுத்தனர் மறைநபி யீசா     வறைந்த வெண்டிரைக் கடற்படு தலத்திவை யறியா     துறைந்த பேரெவ ராமினா வயிற்றினி லுதித்தோய்.                 2.8.101  612     பண்டு மேலவர் காரணப் படிக்கவர் கலிமா     கொண்டி ருந்தவர் சிலரினங் குவலயத் துரவோர்     கண்டு தேறிடும் படிதருங் காரண ருளரேற்      றொண்டு செய்திடா ரெவரெனத் திமஷ்கிறை சொன்னான்.      2.8.102  613     வேத நந்நபி கேட்டெதி ரரசனை விளித்திப்     போது ரைத்தனை நடுநிலை நின்னுளம் பொறுத்த     தேது காரண காரியங் குறித்தெடுத் தெனக்குக்     கோதி லாதுரை யெனவுரைத் தனர்நபிக் குரிசில்.               2.8.103  614     குரிசி லாகிய முகம்மதி னுரைசெவி குளிர     வருளி னோக்கொடு மனக்களிப் பொடுஞ்சிர மசைத்துத்     தெருளி னாடொறுந் தெரிந்துதன் சிந்தையாற் றிரட்டும்     பொருள தாகிய நன்மொழி திமஷ்கிறை புகல்வான்.               2.8.104  615     மதியி னுஞ்செழுங் கதிர்தரு முகமுகம் மதுவே     கதிரின் வெய்யவன் மேற்கடற் புகக்ககன் முழுது     முதிரும் வல்லிருள் பரந்திட வேண்டும்பின் முரம்பாற்     பொதிய பூக்குபை சென்கிரிக் குடுமியிற் புகுந்தே.         2.8.105  616     நின்று நீரம வாசையிற் கலைநிறை மதியம்     வென்றி வெண்டிரைக் கடன்முகட் டெழச்செயல் வேண்டுங்     குன்றி டாதெழுந் தந்தரங் குலவிப்பின் னிறங்கித்     தொன்று தோன்றுகஃ பாமிசை தோன்றவும் வேண்டும்.         2.8.106  617     இருந்த பூரண மதியநன் னிடத்திடை யிறங்கி     வருந்தி டாதுகஃ பாவினை யெழுதரம் வலமாய்த்     திருந்த வந்துபின் னுட்புகுந் திறைவனைச் சிரஞ்சாய்த்     தருந்த லத்தொடு மிதயமன் புறத்தொழ வேண்டும்.        2.8.107  618     வணங்கி யங்கிருந் தெழுந்துபொன் வாயிலைக் கடந்து     கணங்கொண் மாந்தரி னடுநடந் தழகொடு கடிதி     னிணங்கொண் மால்வரை யேறிநின் றும்முட னியல்பாய்ப்     பிணங்கி லாதநன் மொழிபல பேசவும் வேண்டும்.             2.8.108  619     ஆதி நாயக னொருவனுண் டெனவுமங் கவன்றன்     றூதர் நீர்நபி யென்பது மறபெனுஞ் சொலினாற்     பாத லத்தினி லிவாயருஞ் செவியுறப் பகர்ந்தப்     போதி னுந்திருச் சட்டையுட் புகுதவும் வேண்டும்.        2.8.109  620     அங்கி ருந்திரு பிளவதா யணிசெழும் வலது     செங்க ரத்துறை சட்டயிற் புறப்படத் திறத்தோர்     பங்கிடக்கரச் சட்டையிற் புறப்படப் பரிவா     யிங்கி தத்தொடுங் குறையற வெதிரவும் வேண்டும்.  2.8.110  621     ஒருப குப்பெழு வானினிற் புகுந்தொரு பகுப்பு     விரிதி ரைப்படு வான்புகுந் தந்தரம் விளங்கப்     பொருவி லாதிரு பங்குமோர் மதியெனப் பொருந்திப்     பருதி வானகத் திடைக்கதிர் பரப்பவும் வேண்டும்.      2.8.111  622     பரப்பும் வெண்மதி பின்னுமிப் பாரெலா மறிய     வுரப்பி நாயக னொருவனென் றவன்மறைக் குரித்தாய்     வரப்ப டுந்திறன் முகம்மதென் றருமொழி வகுத்து     விரிப்பர் தீனிலை யென்பதும் விளக்கவும் வேண்டும்.    2.8.112  623     ஈதெ லாமுடித் திடுவிரே னும்முரைக் கிணங்கிக்     காத லாலிணை யடிமிசைச் சிரமுகங் கவிழ்த்தி     யாத ரத்திலென் றிரளொடுந் தீனிலைக் காகிப்     போது வேனென வுரைத்தனன் திமஷ்கினைப் புரப்போன்.     2.8.113  624     உள்ள மீதினி லிதுகொலோ வின்னுமற் றுளவோ     விள்ளு வாயென நபிதிமஷ் கிறைவனை விளித்துக்     கிள்ளை யின்றிர ளரசருஞ் சேனையுங் கேட்பக்     கள்ள நெஞ்சபூ ஜகில்மனங் கருகக்கட் டுரைத்தார்.         2.8.114  625     புகலுஞ் சொற்செவி புகத்திமஷ் கினிற்புர வலனு     மகம கிழ்ச்சிகொண் டிவையலால் வேறென்னென் றறைய     விகன்ம னத்தவர் முகமரைக் கிருஞ்சசி யெனலாய்     மகித லம்புகழ் நபியெழுந் தனர்திரு மனைக்கே.    2.8.115  626     கரிந்த சிந்தைய னபூஜகில் கடிதினி லெழுந்து     புரிந்த பொன்மலர்ப் புயத்திமஷ் கிறைவனைப் போற்றி     வருந்தி லாதுசம் மதித்தனன் முகம்மது மினிமேற்     றெரிந்த தங்கவன் படிறென வுரைத்தயல் சேர்ந்தான்.  2.8.116  627     வாய்ந்த பேரவை விடுத்தின மாந்தரை விளித்துச்     சாய்ந்த புந்தியன் முகம்மதின் சரிதையும் வலியு     மாய்ந்த வேதமு மார்க்கமும் வணக்கமு மறிவுந்     தேய்ந்த தின்றென அபூஜகில் குலுங்கிடச் சிரித்தான்.   2.8.117  628     மருவ லாருரை செவிக்கிடா தெழின்முகம் மதுமப்     பொருவி லாவணங் கடந்துதந் திருமனை புகுந்து     பெருகுங் கேள்வியின் குவைலிது தவத்தினிற் பிறந்த     விரிம லர்க்குழற் றெரிவையை யருகினில் விளித்தார்.   2.8.118  629     அடர்ந்த வேல்விழி மடந்தையை யருகுற விருத்தித்     திடந்த ருங்கதிர் வேறகர தலத்திமஷ் கிறைமு     னடந்த வுத்தர மனைத்தயும் வரன்முறை நவின்றார்     மடந்த ராதநன் மறைமன வலிமுகம் மதுவே.    2.8.119  630     அடிகள் கூறிய மொழிவழி கேட்டகந் துணுக்கிக்     கடிகொண் மென்மலர்ப் பல்லவச் செழுங்கர மேந்தி     நெடிய வாவென துயிரவர் மனத்தினி னினைத்த     படிமு டித்தரு ளென்றிறை யொடுபகர்ந் திரந்தார்.       2.8.120  631     அன்று நந்நபி தனித்தொரு வயினுறைந் தறிவா     னின்றி ரண்டிறக் அத்துநன் னெடியனை வணங்கி     வென்றி தாவென விருந்தனர் விரைவின்வந் தடைந்தார்     தென்றி றற்றம துயிரென வருஞ்ஜிபு ரீலே.                          2.8.121  632     எனக்கு றுந்துணை யேயுயி ரேமுத லிறையென்     றனக்கு மக்குச லாமெடுத் துரையெனச் சாற்றிச்     சினக்குங் காபிர்க ளொடுந்திமஷ் கிறைவன்செப் பினதும்     நினைக்கு முன்வரு மென்றன னெனநிகழ்த் தினரால்.      2.8.122  633     மன்றன் மெய்முகம் மதினுரை மறுத்திடா தேவ     லென்றுஞ் செய்தவர்க் கமைத்தனன் மதியையென் றிறையோன்     வென்றி யாய்ப்பினு முரைத்தன னெனுமுரை விரித்தார்     குன்றி லாப்பெருஞ் சிறைசெறி வானவர் கோமான்.    2.8.123  634     விண்ண வர்க்கிறை யிவையலாற் பலபல விரித்து     மண்ண கத்திருந் தரும்விசும் படைந்தபின் மகிழ்வா     யண்ண லாகிய முகம்மது மகத்தினிற் களிப்புற்     றெண்ண மின்றியங் கிருந்தனர் திருந்தல ரிடியின்.    2.8.124  635     மருவ லர்க்கரி நிகரபித் தாலிபு மன்னர்     திரும னைப்புகுந் திருந்துதம் முளத்தினிற் செனித்த     பருவ ரற்பெரு நோயினாற் றனித்துடல் பதைத்துத்     தெரியுந் தேற்றமு நலக்கமும் வரச்சில புகல்வார்.  2.8.125  636     கான கச்சுரத் திடைநதி யழைத்தனர் கடிதி     னூன ருந்திய புலிபணி தரவெதி ருரைத்தார்     பானு வின்கதிர் மணிமுடி யரவொடும் பகர்ந்தா     ரீனர் வன்கொலைக் கறுங்கரம் பொருந்தியங் கிருந்தார்.     2.8.126  637     நிலவ ழைத்திடத் திமஷ்கிறை நிகழ்த்தின னவன்மு     னலைவி லாதெதிர்ந் தறுதிசொற் றனருல கறிய     விலகு காரண மெவ்வெண முடியுமோ வெனத்தம்     மலைவி னாலுடன் மதியற மயங்கிடுங் காலை.       2.8.127  638     இருந்த வில்லகத் தொருமதி ளிடியென முழங்கி     விரிந்த செங்கதிர் வேலபித் தாலிபை விளித்துத்     திருந்தும் பொன்னகர் வானவர் மொழியெனத் தௌியப்     பொருந்த நன்குறத் தெரிதர வினியன புகலும்.    2.8.128  639     மெலிவு மெண்ணமுங் கவலையும் விரைந்தெடுத் தெறிமின்     வலிய வன்னரு ணின்மக விடத்தினின் மலிவாய்த்     தொலைவி லாப்பெருங் காரணம் விளைப்பதாற் சுடர்வெண்     ணிலவு மிற்றையில் வரூஉமது மறுவற நிறைந்தே.    2.8.129  640     மருவ லார்பெருங் கிளையொடுங் குழுவொடும் வதனங்     கருகி யங்கவர் வலியிழந் திடுதல்கண் டறிமி     னரிய தீனெனுஞ் செழுங்கதிர்க் குபிரிரு ளறுத்துப்     பெருகு மென்பதுங் கேட்டன ரறிவினிற் பெரியோர்.      2.8.130  641     நிகதி பெற்றிலா வதிசய மிஃதென நினைத்து     முகம்ம தின்றிரு மனைபுகுத் தவர்வயி னுறைந்து     பகர ருஞ்சுதை மதிண்முறை பகர்ந்ததைப் பகர்ந்தார்     செகத லத்தினும் விண்ணினும் பெரும்புகழ் சிறந்தோர்.    2.8.131  642     தந்தை கூறிட வானந்த முளத்தடந் ததும்பி     யெந்தை யீரெனப் போற்றிவிண் ணவர்க்கிறை யிசைத்த     மந்தி ரத்தையும் வரன்முறை வகுத்தெடுத் துரைத்தார்     கந்த மென்மலர்ப் புயவபித் தாலிபுங் களித்தார்.    2.8.132  643     அவிரு மெய்யொளி முகம்மதே யும்மிடத் தவனாற்     புவியின் மிக்குயர் செல்வமும் பெரும்புது மைகளுந்     தவிர்கி லாதுவந் தடைவதுண் டெனப்பல சாற்றித்     திவளு மாலைக டுயல்வர மனைவயிற் சேர்ந்தார்.           2.8.133  644     அற்றை நாளகன் றரும்பெரும் புகழ்முகம் மதுவு     மற்றை நாளுயிர்த் தோழர்க டமைவர வழைத்துக்     குற்ற மற்றதம் பெருங்குலத் தவரையுங் கூட்டி     யொற்றர் முன்புகப் பின்னெழுந் தனர்குழு வுடனே.    2.8.134  645     கொடிய பாதகம் வஞ்சனை குபிர்கொலை யனைத்து     மடிய நல்லறங் குருவொடும் வருவன போன்றுங்     கடிகொண் மான்மதங் கமழ்தரத் தெருத்தலை கடந்து     முடியின் மைதவழ் ககுபத்துல் லாவைமுன் னினரால்.    2.8.135  646     உயிரு றுந்துணைத் தோழமை நால்வர்க ளுடனே     வயிர வொண்கதிர்க் ககுபத்துல் லாவலஞ் சூழ்ந்து     செயிர றத்தொழு திருந்தினத் தவருடன் சிறப்ப     வியல்பெ றுந்தனி மறைமுகம் மதுநபி யெழுந்தார்.   2.8.136  647     வடிவு றுஞ்சல தரக்குடை நிழற்றிட வானோர்     நெடுவ சும்பிடை யிடனறத் திசைதிசை நெருங்க     வுடலு றும்படைப் பெவையுநல் வாழ்த்தெடுத் தொலிப்பப்     புடைப ரந்தினம் வரநபி பொருப்பினி லானார்.      2.8.137  648     சிறுவ ருந்துணை முலையணை பிரிந்திடாச் சேயு     மறுகு மைக்கய லஞ்சன விழிமடந் தையருந்     தெறுக திர்ப்படைப் பன்னகர் மாக்களுஞ் சிலையக்     குறுகி நின்றனர் நால்வகைக் குலந்தலை மயங்க.     2.8.138  649     கனைகு ரற்சிறு கட்பெருஞ் செவிமத கரியும்     புனைம யிர்க்கடு விசைவளை முகப்புர விகளு     மினம ணிக்கடற் சேனையும் புறப்பட வெழுந்தான்     வனச மென்மலர்த் தடந்திகழ் திமஷ்குமன் னவனே.     2.8.139  650     திவட டங்கடற் சலஞ்சல முரறரத் திசைவிண்     டவழ்த ருங்குடைத் திரள்களுங் கவரியுந் தயங்கத்     துவட ருங்கொடி மலிதரப் பல்லியந் தொனிப்பக்     குவட டங்கலுஞ் செருகின நிறைந்தன குழுமி.                 2.8.140  651     முருக லர்த்தருப் பொருப்பிடந் தொடுத்தணி முதிர்ந்த     தெருவும் வீதியுங் கானமும் பார்த்திடுந் திசையு     மிருதி லத்திடை யெள்ளிட விடமரி தெனலாய்ப்     பெருகி நின்றது நிறைதரு மனுப்பிர ளயமே.       2.8.141  652     கலையி ழந்தன மானின மடிசுரை கவிழ்பான்     முலையி ழந்தன கன்றுகள் விலங்கின முழுது     நிலையி ழுந்தன பறவைக ணெடும்விசும் பெழுந்த     மலைய மிழ்ந்திய திரைதரு வெனுமனுக் கடலுள்.    2.8.142  653     எறிந்த வெண்டிரைக் கடன்முகட் டெழுந்துவிண் ணேகிச்     செறிந்த பார்மனுக் கடலினைக் கண்களாற் றெரிசித்     துறைந்த திண்கதி ராயிரங் கரங்களு மொடுக்கிக்     குறைந்த காந்திகொண் டிரவிமேற் கடலிடைக் குதித்தான்.  2.8.143  654     அடரும் வான்றிரிந் துடலிளைப் பாற்றுதற் கணிமேற்     கடல ணைத்திரைத் துகிலினிற் கதிர்க்கர மூன்றி     யுடல்கு ழைத்திடச் செக்கரின் படத்தினுள் ளுறைந்து     படரும் பேரொளி மறைந்திடப் படுத்தனன் பருதி.    2.8.144  655     மதியி னைப்பகிர் தரநபி மலைமிசை வானோர்     துதிசெ யத்தனி நின்றனர் கதிரையுந் தொடர்ந்து     பதியி னிற்றரு கென்றிடிற் பகர்வதென் னெனத்த     னிதய மச்சமுற் றடைந்தபோ லடைந்தன னிரவி.   2.8.145  656     அந்த ரத்தமா வாசையி னபிமதி யழைப்ப     வந்தி ருந்தனர் வானவ ரெவருமெண் ணிலத்தி     லிந்த வானகத் திருப்பது பழுதென விரவி     சிந்து வெண்டிரைக் குடகட லிடத்தினிற் சேர்ந்தான்.   2.8.146  657     மாதி ரப்புய நபிமனங் களிப்புற மதியைக்     கோதி லாதிவண் கொடுவரு வேனெனக் குறித்து     வீதி வானக வழியினைத் தொடர்ந்துமேற் கடலுட்     டூது போனவ ரொத்தனன் சொரிகதிர்ச் சுடரோன்.       2.8.147  658     வெய்ய வன்கடற் புகுந்தபின் செக்கர்மே லெழுந்த     துய்யு மென்மறை முகம்மதின் மொழியிலொன் றதனைப்     பொய்யென் பார்கிளை யொடுமுடல் பொரிதரப் புழுங்கி     யைய மற்றெழு நரகிடை நெருப்பென லாமால்.    2.8.148  659                      வேறு  விரிதரும் பகுதிக் கதிர்களைத் தேக்கி             மேற்கடல் கொப்பளித் தனபோற் றெரிதரச் சேந்து செக்கர்விண் ணிலங்கச்               செழுமறை புகழ்முகம் மதுபூச்         சொரிமது விதிர்க்கும் பொரியரைத் தருக்கள்              சுற்றிய வரைமிசை யேறி         மரைமலர் பொருவா விருகர மேந்தி              வல்லவன் றனையிரந் துரைப்பார்.                     2.8.149  660         ஆதிநா யகனே யழிவிலா தவனே              யளவறுத் திடற்கரும் பொருளே         சோதியே யெவையி னுவமையில் லவனே              தொடரின்ப துன்பமற் றவனே         நீதியே குபிரர் தௌிதரும் படியா               னினைத்தவை முடித்திடென் றுருகிக்      கோதற மனமும் வாக்குமொன் றாகிக்               குதாதனை யடிக்கடிப் புகழ்ந்தார்.         2.8.150  661         இரந்துநின் றதற்கா யாதிவல் லவனு           மிருட்டறை மலக்கினைக் கூவிப்         பரந்திட விருளிற் சிறிதெடுத் தூசித்                துளையினுட் படவிடு கென்னத்         திருந்திட வுரைப்ப அம்மலக் கெழுந்து             செறியிருட் பிழம்பினிற் சிறிது         பொருந்திட விடுத்தார் ககனமும் புவியும்            பொதுவற விழுங்கிய தன்றே.              2.8.151  662         மனுநெறி பிழைத்த அபுஜகில் கொதித்த               மனத்தினு மிருண்டமைக் கடலொன்         றினமணி கொழிக்கும் பரவையுங் கிரியு           மெடுத்தகட் டிடைமடுத் தெரியுந்         தினகர னுலவும் விண்ணினைத் தடவித்              திசைதிசை யிடனறச் செருகித்         தனிநிலை பெருகும் பிரளய மெனலாய்ச்              சகத்தினிற் பரந்தவல் லிருளே.       2.8.152  663         கரைபுர ளிருளா லக்கினிக் கொழுந்துங்              கரிந்துகண் ணினிலொளி மறுகி         விரிகதிர் மணியின் குலங்களு மிருண்டு              விசும்பிடைக் கணங்களு மறைந்து         சொரிமத கரியும் பரியொடி ரதமுந்              துவண்டணி மறுகிலந் தோன்றா         தொருவருக் கொருவர் வதனமுந் தெரியா                துலகமெங் கணுமயங் கியதே.        2.8.153  664         முடிவுறுங் காலத் தியற்கையோ வலது             முகம்மதைக் குறைபட நினைத்த         கொடியவர் பொருட்டால் விளைத்திடும் பவமோ              குவலயத் துதித்திடு மாந்த         ரிடருற வெவர்க்குங் கண்ணொளி மழுங்கி            யிருந்ததோ மதிமயங் கியதோ         படர்விட முலகிற் பரந்ததோ வெவையென்           றுரைப்பரி தெனப்பதை பதைத்தார்.       2.8.154  665         கனமுகிற் கவிகை முகம்மது விளைத்த              காரண முளதிதன் றென்பார்         தினகர னிறந்து பேரிரு ளரசு              செலுத்திடுங் காலமீ தென்பார்         மனமகிழ் தரவந் தடைந்தவ ரெவரு              மனையிடம் புகலரி தென்பா         சினமொரு கடிகைப் பொழுதினிற் றெரியா           திறந்திடுங் காலமீ தென்பார்.         2.8.155  666         அன்பினர்க் கிரங்காத் தறுகணன் கொடிய                னபூஜகி லொழியுநா ளளவுந்         துன்பமு மொழியா தினம்பெருங்  கேடு               சூழ்தர விளைந்திடு மென்பா         ரின்புறு நபிசொற் கிணங்கிலா ரிருக்கு                நகரினு மிருக்கொணா தென்பார்         வன்பெரு மிருடீர்ந் துய்விரே னடக்கு               மாற்றமு மிஃதென மதிப்பார்.      2.8.156  667         மல்விதம் பயின்று திரடரும் புயத்தார்             முகம்மதைக் தினந்தொறும் பகைத்துச்         செல்வுழி மறுத்த அபுஜகி லழைத்த             திமஷ்கினுக் கிறைவனைச் சினந்து         கொல்விதச் சூழ்ச்சி யிதுகொலென் றுரைப்பார்              குதாதிரு வருளினால் வானில்         வெல்விதப் புதுமைக் காரண மலது               வேறுதுன் பிலையென விரிப்பார்.       2.8.157  668         உயிரினும் பிரியாத் துணைவரைக் காணா               துலைந்திடு மடந்தையர் சிலரே         செயிரறு மகவைத் தவறவிட் டலைந்து               திரிந்திடு மடந்தையர் சிலரே         குயில்புரை யமுதக் கிளிமொழி மடவார்                குழுப்பிரிந் தழுங்குவர் சிலரே         மயலுறழ்ந் தணியும் பணியிழந் திரங்கி               மறுகுறு மடந்தையர் சிலரே.                 2.8.158  669         தெரிதரா விருளா லரசருந் தேர்ச்சித்             துணைவரும் வரிசைமன் னவரும்         பரியினின் றிழிந்த வீரரு  மற்றப்               படைக்கலத் தவர்களு நகரிற்         பெருகிய மாந்த ரனைவரு நிறைந்த             பெண்ணினத் துடன்றலை மயங்கி         விரிதருந் தலைமத் தெறிதருந் தயிரின்              மிக்குடைந் தறமிடைந் தனரே.     2.8.159  670         புதுநற வருந்தி வரிச்சுரும் பிரைக்கும்              பொழிலுடைப் பொருப்பிடைத் திரண்ட         முதுமரத் துறைந்த பறவைக ளனைத்து              முயங்கிய பெடையினைக் காணா         ததிர் தரும் வாய்விட் டந்தர முழுது               மரற்றுவ தகுமது நொடிக்குண்         மதியழைத் திடுவ ரையுற லெனுஞ்சொன்           மானிடர்க் குரைப்பன போலும்.                 2.8.160  671         விலங்கினங் கலையப் பறவைகண் மறுக                மேதினிப் படைப்புள வெவையுங்         கலங்கிடக் கலங்கித் திமஷ்கினுக் கரசன்               கண்கொளாப் புதுமையாய்ச் சிறந்த         நிலங்கொள நிறைந்த மறைமுகம் மதுவை             நெஞ்சுறப் புகழ்ந்துமுன் னிலையாய்ப்         பலன்கொளும் பதமும் படைத்தன மென்னப்             பண்பொடு களித்தெழுந் திருந்தான்.       2.8.161  672         மீனக டுரிஞ்சுங் குவட்டிடை வடிவாய்            விளங்கிய முகம்மதை விளித்து         வானமட் டிருண்ட கொடியவல் லிருளை              மறைபட நொடியினின் மாற்றிப்         பாலனங் கொழிக்கு நிறைந்தவெண் மதியைப்              பரவையின் முகட்டெழப் படுத்தி     யீனமற் றிவணில் வரவழைத் திடுக               வென்றனன் திமஷ்கினுக் கிறைவன்.       2.8.162  673         திரைத்தடத் தலர்த்தேன் சேலினஞ் சிதறுந்              திமஷ்கினுக் கிறையவன் றெரிய         வுரைத்தசொ லுளத்தூ டிருத்திநந் நபியு              முடையவ னிடத்தினி நோக்கி         நிரைத்தவல் லிருளைச் சடுதியி லகற்றி              நீணிலாக் கதிர்கள்கொப் பளிப்பத்         தரைத்தலம் புகல முழுமதி யழைத்துச்              தருகவென் றினிதுரைத் தனரே.         2.8.163  674         இறையவன் றனைநன் னயமனத் திருத்தி            யிரந்துநின் றிடும்பொருட் டதனா         லறைதருந் திரைமுத் திறைத்தபைஞ் சலதி             யகட்டிடை யிருந்துவெண் கலைக         ணிறைபடப் பரப்பி விசும்புறத் தடவி              நெடும்புவி யடங்கலு நயினார்         மறைபடாப் புகழின் கொழுந்தினிற் பூத்த              மலரென வெழுந்தது மதியம்.           2.8.164  675         திணிசுடர்ச் சுவனத் தரம்பைய ரமரர்             தினந்தொறும் பரவிய நயினா         ரணிபெறத் திமஷ்குக் கிறைமனங் களிப்ப             வவனியில் தீன்பயிர் படரப்         பணிநெடும் படத்திற் கிடந்தபா ருடுத்த            பரவைவேந் தனுக்குவெண் டரள         மணியினி லமைத்த செழுமுடி நிகர்ப்ப            வந்தது நிறைந்தவெண் மதியம்.       2.8.165  676         இடனறக் கலைகள் பெருகிய மதிய              மெங்கணுங் கதிர்கள்விட் டெறிந்து         கடுகவிட மனைய விருட்குல மறுத்துக்              ககன்முகட் டொளிசுதை தீற்றி         மடலவிழ் குவளை மதுமலர் மலர்த்தி              முகம்மதைத் தௌிதர நோக்கி         மிடலுடைக் குபிர ரகமுகங் கருக்கி           விண்ணகத் தினிதெழுந் ததுவே.        2.8.166  677         விண்ணகத் தமுதங் கான்றவெண் மதிய               மீனடு மதியினிற் றிகழ்ந்து         மண்ணக நோக்கி மெலமெலத் தாழ்ந்து               மக்கமா நகரியிற் ககுபா         நண்ணிவிண் முகட்டி னடுநிலை நோக்கி                நலங்கெழுங் கலைநிலா வொழுகப்         பண்ணுதற் கியைந்த வெள்ளிவெண் குடம்போற்               பரிவுற வினிதுவந் துறைந்த.         2.8.167  678         படியினிற் சுவனப் பதிநிகர்த் தனைய              பழமறைப் பள்ளியிற் சிறந்த         கொடுமுடி யெனலா யுறைந்தவெண் மதியங்              குவலயத் திடத்தினிற் றாழ்ந்து         வடிவுறுங் ககுபா வாயிலி னெதிர்ந்து           மகிழ்வொடு மெழுதரம் வலம்வந்         துடல்குழைத் தரிதி னுள்ளுறப் புகுந்தங்           குறைந்தது திசைதிசை யொளிர.       2.8.168  679         நறைகுடிப் புகுந்த ககுபத்துல் லாவி              னடுவிருந் தொளிருமா மதிய         மிறைவனைப் பரிவி னொடுமனப் பயத்தா              லிருந்தரை யிடத்தினிற் றொழுது         முறைமுறை பணிந்து பலதரம் புகழ்ந்து              முகம்மது நபியையும் வாழ்த்தி          நிறைமதிக் கதிர்த்தாள் வாயிலைக் கடந்து              நின்றது நிலம்பிறங் கிடவே.         2.8.169  680         முதிர்கதி ரெறித்த ககுபத்துல் லாவின்              முன்றிலிற் சிறந்தவெண் மதிய         மதுவிரி பொழில்சூழ் வரையிடை நோக்கி             வந்துமா மறைமுகம் மதுவை         யெதிர்தரப் பணிந்து சலாமெடுத் தோதி              யிணைமரை மலர்ப்பதம் போற்றி         விதியவன் றூதர் பேரினிற் கலிமா              விரைந்தெடுத் துரைத்துநின் றதுவே.            2.8.170  681         திருந்திநற் கலிமா வோதிமுன் னெதிர்ந்த             சிறப்பினை நோக்கிநன் னெறியாய்         வருந்திடா தெனது வரவினை யெவர்க்கு                மவுலென முகம்மது மவுலப்         பொருந்திய மனத்திற் களிப்பொடும் வாக்கிற்             புகழொடும் பொழிநிலா மதிய         மிருந்தவ ரெவர்க்குந் தெரிதர வறபி             மிசையினிற் றௌிதர வியம்பும்.          2.8.171  682         நெடியவன் படைப்பெப் பொருட்குமுன் னொளியாய்              நின்றுபி னப்துல்லா வயிற்றில்         வடிவுறு மரசா யுதித்தநன் னபியே             முகம்மதே தனியவன் றூதே         படியினுங் கலிமாப் பகர்ந்தவர் சுவனப்              பதியிடை குவர்பக ராதார்         கெடுநர கடைவர் சரதமென் றெவர்க்குங்               கிளத்திநின் றதுசெழு மதியம்.              2.8.172  683         பாரினி லெவர்க்குந் தோன்றிட மதியம்                பழமறை முகம்மதின் மெய்யிற்         போர்வையிற் புகுந்தங் குரனடு விருந்து          பொருவற விருபகுப் பாகிச்         சீர்பெற வலது கரத்திடை யொருபாற்           செழுமிடக் கரத்தினி லொருபா         லேர்பெற வெழுந்து முகம்மதுக் கெதிரா               யிருபிறை யிலங்கநின் றனவே.                2.8.173  684         முன்னெதிர்ந் திலங்கு மொருபகுப் பெழுவான்               முரிதிரைக் கடன்முகட் டேகிப்         பின்னொரு பகுப்புக் குடகடற் புகுந்து                பெருவிசும் பிடையினிற் பிறங்கித்         தன்னிரு பகுப்பு மந்தரத் துலவித்         தவணிலாக் கதிரொடுந் தாழ்ந்து         மன்னிய ககுபாக் குடுமிமேற் சிறந்து           மறுவறப் பொருந்திய தன்றே.               2.8.174  685         உலகெலாம் விளங்கச் செழுங்கதிர் பரப்பி              யொளிர்தர வயங்குமா மதிய         நிலமிசை யுதித்த முகம்மதே யெவர்க்கு               நெடியவன் றூதரென் றிசைத்துக்         குலவுமெப் படைப்பு மிவர்தமக் கீமான்              கொண்டது சரதமென் றறைந்து         மலிதர நபிக்குச் சலாமெடுத் தேத்தி               வளர்ந்தது வானகத் திடத்தில்.              2.8.175  686        வானகத் துலவி யமுதவெண் கதிர்க்கான்             மாநிலப் பரப்பெலாம் பரப்பி        மீனொடுஞ் செறிந்து தன்னர சியற்றி             விரைவொடு மேற்றிசை படர்ந்து        தேனின மிருந்து புதுநற வருந்திச்             செழித்திடும் பெருந்தடத் திருந்த        பானலங் குவியக் குடகடற் றிரைக்குட்             பாய்ந்தது புதுமுழு மதியம்.                 2.8.176  687        மதிவர வழைத்துக் காரணம் விளைத்த              முகம்மதின் பொருட்டினாற் சுவனக்        கதிபத மடைந்தே மெனச்சிர மசைத்து           ஹபீபுதன் னகத்தினிற் களித்து          முதிர்கலை நூலோர் தமக்கெடுத் திசைத்து             முன்மறை விளக்கமும் விளக்கி        யெதிரிவர்க் கிலையென் றதிசயம் பிறப்ப            வெவரொடுந் தனித்தினி யிசைத்தான்.          2.8.177  688        மாதவன் திமஷ்குக் கிறையுரைத் ததுவு             முகம்மது விளைத்தகா ரணமும்        பூதலத் தினிற்கண் டறிகொணாப் பெரிய           புதுமையிற் புதுமைகொ லென்னச்        சீதவொண் கமல முகமலர் மலர்ந்து            தேர்ச்சியிற் றுணைவர்மன் னவரும்        பேதுற லகற்றிச் சிந்தையிற் றேறிப்             பெரியவன் றூதினைப் புகழ்ந்தார்.            2.8.178  689       மருவலர்க் கரியே றெனுந்திமஷ் கிறைவன்             மனக்களிப் புடனெழுந் திருந்து       குருமுகம் மதுதம் மிணையடி மலரைக்            கொழுமலர்க் கரத்தினாற் றடவி       யிருவிழி குளிர வைத்துமுத் தமிட்டீ             மானினை யுளத்தினி லிருத்தித்       திருமுக மலர்ந்து மணியெயி றிலங்கச்              செவ்விதழ் திறந்துசெப் புவனால்.      2.8.179  690       ஆதிதன் றூதே பேரின்ப விளக்கே           யமருல கினுக்கும்நல் லரசே       மாதலத் தெவர்க்கும் பவக்கடல் கடப்ப            வருமொரு திருமரக் கலமே       தீதற வெனது கருத்துறு மறிவே            தீனிலை நிறுத்துநா யகமே       பூதரத் துறைந்த முழுமணிச் சுடரே              புண்ணியந் திரண்டமெய்ப் பொருளே.            2.8.180  691       உமதுரை திருத்து மவர்கள்பொற் பதியோ            ருமதுரை படிறென வுரைத்தோர்       தமரொடு நரகிற் புகுவர்நும் மரிய            தண்ணளி யெவரறி குவரிந்       நிமிர்தருங் குடுமிக் கிரியின் றிறங்கி            நிரைமணி ,மாளிகை புகுமென்       றமரரும் புகலு முகம்மதுக் குரைத்தா              னணிமதிட் டிமஷ்கினுக் கதிபன்.        2.8.181  692       குருத்துவெண் ணிலவு கொப்பளித் தெரியுங்           கொடிமதிள் திமஷ்கினுக் கிறைவ       னுரைத்தசொற் றவறா தழகொளிர் நயினா                 ருலகெலாஞ் செழும்புகழ் விளங்கத்       திருத்திய வகுதைப் பதியபுயல் காசீஞ்                 சிந்தையிற் பலன்பெறத் தினமு       மிருத்திய மரைத்தா டருங்கதிர் குலவ                விறும்பினின் றிருநிலத் திழிந்தார்.                2.8.182  693       மண்டலத் தரிய புதுமதி விளங்கி                வானெழுந் தகத்தடைந் தனபோல்       விண்டுநின் றிறங்கி முகம்மது நபியும்                 விரிகதிர் மாளிகை புகுந்தார்       திண்டிறற் பரியுஞ் சேனையு மிடையுந்                 திமஷ்கிறை யவனிடஞ் சேர்ந்தா       னெண்டிசை யவரு நகரவ ருடனு                 மின்புறக் கலந்தயல் போனார்.      2.8.183  694       மக்கமா நகரக் குறைஷிகள் பலரு              மதியிலி யபூஜகி லுடனிவ்       வொக்கலுந் துன்புற் றெழின்முகம் வௌிறி               யுள்ளுணர் நினைவறக் கருகித்       தக்கவ ரொருவர்க் குரைகொடுப் பதற்குத்               தங்களிற் றனிதடு மாறிப்       புக்கிடம் புகுதற் கருநெறி யறியாப்                புல்லறி வினிற்சில புகல்வார்.                  2.8.184  695       வருடமீ ரைம்பா னறுபதின் மேலு                மிருந்துமா மறைகளைத் தௌிந்த       புருடரா திபனிம் முகம்மதிங் கியற்றும்               புன்மைவஞ் சனையிடத் தடைந்து       திருடர்போல் விழித்தா னென்னிலிந் நிலத்திற்               றௌிமறை தௌிந்தசிந் தையினு       மிருடரா திருந்த லரிதெனச் சினந்த               விடரொடும் படிறெடுத் திசைப்பார்.                    2.8.185  696       விறற்பெரும் படைகொண் டபூஜகில் விளைக்கும்                  வினைகளு மிகுந்ததந் திரமு       மறற்பல கொழிப்ப நதிசுரத் தழைத்த                  அகுமதி னிடத்தினி லணுகாப்       புறப்பல நகரிற் சமயமுஞ் சிதையப்                  புதுமறை யெனும்புறுக் கானி       லுறப்படுத் துலக மடங்கலு மிவன்ற                 னுள்ளடி படுக்குமென் றுரைப்பார்.       2.8.186  697       தெரிமறை மாலிக் கருளர சறியாச்                 சிந்தைய னெனவுமா மதியை       வரவழைத் தரிய காட்சியை முடித்த                 முகம்மதை வஞ்சக னெனவும்       பெருகிய குபிரர் தனித்தனி யுரைப்பப்                பெருஞ்சிறை திரண்டமுள் வளைவாய்க்       குருதிகொப் பளித்த வேதினச் சூட்டுக்                 குக்குடந் திசைதொறுங் கூய.                                2.8.187  698       இனவளை முரலுந் தடத்தன மிரைப்ப                விசைக்குரற் கோகில மியம்ப       மனநிலை யுணராக் குபிரர்தம் முளத்தில்               வல்லிருட் குலம்புகுந் தொளிப்ப       நனிபொருண் மறைதீ னவர்மனத் தௌிவி                னடுநிலந் தௌிதரத் குணக்கிற்       றினகரன் கதிர்கள் வௌிறிடப் பரப்பித்                 தெண்டிரைக் கடன்முளைத் தெழுந்தான்.                       2.8.188              மதியை அழைப்பித்த படலம் முற்றிற்று.        ஆகப் படலம் 8க்குத் திருவிருத்தம்...698 உள்ளுறை அட்டவணைக்குத் திரும்ப     This file was last revised on 13 May 2003  Please send your comments to the webmasters of this website.    