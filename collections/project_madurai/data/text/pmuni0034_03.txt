 
 sKandha Guru Kavasam  (in tamil script, Unicode/UTF-8 format)
 Sri sKanda Guru kavacam (in tamil script, Unicode/UTF-8  format)ஸ்ரீ கந்த குரு கவசம் 

Etext Preparation (input) : Mrs. Vijaya Mallikarjunan, Blacksburg, VAEtext Preparation (proof-reading) : Mrs. Vijaya Mallikarjunan, Blacksburg, VA Etext Preparation (webpage) : Kumar MallikarjunanThis webpage presents the Etxt in Tamil script but in Unicode encoding. 
To view the Tamil text correctly you need to set up the following: 
i). You need to have Unicode fonts containing Tamil Block (Latha,
Arial Unicode MS, TSCu_Inaimathi, Code2000, UniMylai,...) installed on your computer 
and the OS capable of rendering Tamil Scripts (Windows 2000 or Windows XP). 

ii)Use a browser that is capable of handling UTF-8 based pages
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. .© Project Madurai 1999Project Madurai is an open, voluntary, worldwide initiative devotedto preparation of electronic texts of tamil literary works and todistribute them free on the Internet. Details of Project Madurai areavailable at the website https://www.projectmadurai.orgYou are welcome to freely distribute this file, provided this header page is kept intact.


ஸ்ரீ கந்தகுரு  கவசம் 
ராகம்: நாட்டைகலியுகத் தெய்வமே கந்தனுக்கு மூத்தோனேமூஷிக வாகனனே மூலப்பொருளோனேஸ்கந்தகுரு கவசத்தை கலிதோஷம் நீங்கிடவேதிருவடியின் திருவருளால் செப்புகிறேன் காத்தருள்வாய்சித்தி வினாயக ஜயமருள் போற்றுகிறேன்சிற்பர கணபதே நற்கதியும் தந்தருள்வாய்கணபதி தாளிணையைக் கருத்தினில் வைத்திட்டேன்அச்சம் தீர்த்தென்னை ரக்ஷ¢த்திடுவீரேராகம்: நாட்டைஸ்கந்தா சரணம் ஸ்கந்தா சரணம்சரவணபவ குஹா சரணம் சரணம்குருகுகா சரணம் குருபரா சரணம்சரண மடைந்திட்டேன் கந்தா சரணம்தனைத் தானறிந்து நான் தன்மயமாகிடவேஸ்கந்தகிரி குருநாதா தந்திடுவீர் ஞானமுமேதத்தகிரி குருநாதா வந்திடுவீர் வந்திடுவீர்அவதூத ஸத்குருவாய் ஆண்டவனே வந்திடுவீர்அன்புருவாய் வந்தென்னை ஆட்கொண்ட குருபரனேஅறம் பொருளின்பன் வீடுமே தந்தருள்வாய்தந்திடுவாய் வரமதனை ஸ்கந்தகுருநாதாஷண்முகா சரணம் சரணம் ஸ்கந்த குரோகாத்திடுவாய் காத்திடுவாய் ஸ்கந்தகுரு நாதாபோற்றிடுவேன் போற்றிடுவேன் புவனகுரு நாதாபோற்றி போற்றி ஸ்கந்தா போற்றிபோற்றி போற்றி முருகா போற்றிஅறுமுகா போற்றி அருட்பதம் அருள்வாய்தகப்பன் ஸ்வாமியே என் இதயத்துள் தங்கிடுவாய்ஸ்வாமி மலைதனில் சொன்னதனைச் சொல்லிடுவாய்ராகம்: சகானாசிவகுரு நாதா செப்பிடுவாய் ப்ரணவமதைஅகக்கண் திறக்க அருள்வாய் உபதேசம்திக்கெலாம் வென்று திருச்செந்தில் அமர்ந்தோனேஆறுமுக ஸ்வாமியுன்னை அருட்ஜோதியாய்க் காணஅகத்துள்ளே குமரா நீ அன்புமயமாய் வருவாய்அமரத் தன்மையினை அனுக்ரஹித்திடுவாயேவேலுடைக் குமரா நீ வித்தையும் தந்தருள்வாய்வேல் கொண்டு வந்திடுவாய் காலனை விரட்டிடவேதேவரைக் காத்த திருச் செந்திலாண்டவனேதிருமுருகன் பூண்டியிலே திவ்யஜோதியான கந்தாபரஞ் ஜோதியுங்காட்டி பரிபூர்ண மாக்கிடுவாய்திருமலை முருகா நீ திட ஞான மருள்புரிவாய்செல்வமுத்துக் குமரா மும்மலமகற்றிடுவாய்அடிமுடி யறியவொணா அண்ணா மலையோனேஅருணாசலக் குமரா அருணகிரிக் கருளியவாதிருப்பரங்கிரி குகனே தீர்த்திடுவாய் வினை முழுதும்திருத்தணி வேல்முருகா தீரனாய் ஆக்கிடுவாய்எட்டுக்குடிக் குமரா ஏவல்பில்லி சூனியத்தைபகைவர் சூதுவாதுகளை வேல்கொண்டு விரட்டிடுவாய்எல்லாப் பயங்களும் எனக்குக் கிடைத்திடவேஎங்கும் நிறைந்த கந்தா என்கண் முருகா நீஎன்னுள் ளறிவாய் நீ உள்ளொளியாய் வந்தருள்வாய்திருப்பேரூர் மாமுருகா திருவடியே சரணமய்யாஅறிவொளியாய் வந்து நீ அகக்கண்ணைத் திறந்திடுவாய்ராகம்: கல்யாணிதிருச்செந்தூர் ஷண்முகனே ஜகத்குருவிற் கருளியவாஜகத்குரோ சிவகுமரா சித்தமல மகற்றிடுவாய்செங்கோட்டு வேலவனே சிவானுபூதி தாரும்சிக்கல் சிங்காரா ஜீவனைச் சிவனாக்கிடுவாய்குன்றக்குடிக் குமரா குருகுகனாய் வந்திடப்பாகுமரகிரிப் பெருமானே மனத்தையும் மாய்த்திடுவீர்பச்சைமலை முருகா இச்சையைக் களைந்திடப்பாபவழமலை ஆண்டவனே பாவங்களைப் போக்கிடப்பாவிராலிமலை ஷண்முகனே விரைவில் நீ வந்திடப்பாவயலூர் குமாரகுரோ ஞானவரமெனக் கருள்வீரேவெண்ணை மலைமுருகா மெய்வீட்டைத் தந்திடுவீர்கதிர்க்காம வேலவனே மனமாயை அகற்றிடுவாய்காந்த மலைக் குமரா கருத்துள் வந்திடுவீர்மயிலத்து முருகா நீ மனத்தகத்துள் வந்திடுவீர்கஞ்சமலை சித்தகுரோ கண்ணொளியாய் வந்திடுவீர்குமரமலை குருநாதா கவலையெல்லாம் போக்கிடுவீர்வள்ளிமலை வேல்முருகா வேல்கொண்டு வந்திடுவீர்வடபழனியாண்டனே வல்வினைகள் போக்கிடுவீர்ஏழுமலை யாண்டவனே எத்திக்கும் காத்திடுவீர்ஏழ்மை யகற்றி கந்தா எமபயம் போக்கிடுவீர்அசையாத நெஞ்சத்தில் அறிவாக நீ அருள்வாய்ஆறுபடைக் குமரா மயிலேறி வந்திடுவாய்பணிவதே பணியென்று பணித்தனை நீ எனக்குபணிந்தேன் கந்தா உன்பாதம் பணிந்துவப்பேன்அருட்பெருஞ் ஜோதியே அன்பெனக் கருள்வாய்ராகம்: ஆனந்தபைரவிபடர்ந்த அன்பினைநீ பரப்பிரம்மம் என்றனையேஉலகெங்கு முள்ளது ஒருபொருள் அன்பேதான்உள்ளுயிராகி இருப்பதும் அன்பென்றாய்அன்பே குமரன் அன்பே ஸ்கந்தன்அன்பே ஓமெனும் அருள்மந்திரம் என்றாய்அன்பை உள்ளத்திலே அசையாது அமர்த்திடுமோர்சக்தியைத் தந்து தடுத்தாட் கொண்டிடவும்வருவாய் அன்பனாய் வந்தருள் ஸ்கந்தகுரோயாவர்க்கும் இனியன்நீ யாவர்க்கும் எளியன்நீயாவர்க்கும் வலியன்நீ யாவர்க்கு மானோய்நீஉனக்கொரு கோயிலைஎன் அகத்துள்ளே புனைவேனேசிவசக்திக் குமரா சரணம் சரணமையாஅபாயம் தவிர்த்து தடுத்தாட் கொண்டருள்வாய்நிழல்வெயில் நீர்நெருப்பு மண்காற்று வானதிலும்பகைமையை அகற்றி அபயமளித்திடுவீர்உணர்விலே ஒன்றி என்னை நிர்மலமாக்கிடுவாய்யானென தற்ற மெய்ஞ் ஞானம தருள்வாய்நீமுக்திக்கு வித்தான முருகா கந்தாராகம்: கேதார கௌளம்சதுர்மறை போற்றும் ஷண்முக நாதாஆகமம் ஏத்தும் அம்பிகை புதல்வாஏழையைக் காக்கநீ வேலேந்தி வந்திடுவாய்தாயாய்த் தந்தையாய் முருகா தக்கணம் நீ வருவாய்சக்தியும் சிவனுமாய்ச் சடுதியில் நீ வருவாய்பரம்பொருளான பாலனே ஸ்கந்தகுரோஆதிமூலமே அருவாய் உருவாய் நீஅடியனைக் காத்திட அறிவாய் வந்தருள்வாய்உள்ளொளியாய் முருகா உடனே நீ வா வா வாதேவாதி தேவா சிவகுரோ வா வா வாவேலாயுதத்துடன் குமரா விரைவில் நீ வந்திடப்பாகாண்பன யாவுமாய்க் கண்கண்ட தெய்வமாய்வேதச் சுடரோய் மெய்கண்ட தெய்வமேமித்தையாம் இவ்வுலகை மித்தையென் றறிந்திடச்செய்அபயம் அபயம் கந்தா அபயமென் றலறுகின்றேன்அமைதியை வேண்டி அறுமுகவா வாவென்றேன்உன்துணை வேண்டினேன் உமையவள் குமரா கேள்அச்சம் அகற்றிடுவாய் அமைதியைத் தந்திடுவாய்வேண்டிய துன்னருளே அருள்வதுன் கடனேயாம்உன் அருளாலே உன்தாள் வணங்கிட்டேன்அட்டமா சித்திகளை அடியனுக்கருளிடப்பாஅஜபை வழியிலே அசையாம லிருத்திவிடுசித்தர்கள் போற்றிடும் ஞானசித்தியும் தந்துவிடுசிவானந்தத் தேனில் திளைத்திடவே செய்துவிடுஅருள்ஒளிக் காட்சியை அகத்துளே காட்டிவிடுஅறிவை அறிந்திடும் அவ்வருளையும் நீ தந்துவிடுஅனுக்ரஹித்திடுவாய் ஆதிகுரு நாதா கேள்ஸ்கந்தகுரு நாதா ஸ்கந்தகுரு நாதாதத்துவம் மறந்து தன்னையும் நான் மறந்துநல்லதும் கெட்டதும் நானென்பதும் மறந்துபாவ புண்ணியத்தோடு பரலோகம் மறந்திடச்செய்அருள்வெளி விட்டிவனை அகலா திருத்திடுவாய்அடிமையைக் காத்திடுவாய் ஆறுமுகக் கந்தகுரோசித்தியிலே பெரிய ஞானசித்தி நீ அருளசீக்கிரமே வருவாய் சிவானந்தம் தருவாய்சிவானந்தம் தந்தருளி சிவசித்தராக்கிடுவாய்சிவனைப் போலென்னைச் செய்திடுவதுன் கடனேசிவசத் குருநாதா சிவசத் குருநாதாராகம்: ஷண்முகப்ரியாஸ்கந்த குருநாதா கதறுகிறேன் கேட்டிடுவாய்தாளினைப் பிடித்தேன் தந்திடு வரமெனக்குதிருவருட் சக்தியைத் தந்தாட் கொண்டிடுவாய்சத்ரு பகைவர்களை ஷண்முகா ஒழித்திட்டுகிழக்குத் திசையிலிருந்து க்ருபாகரா காப்பாற்றும்தென்கிழக்குத் திசையிலிருந்து தீனபந்தோ காப்பாற்றும்தென்திசையிலு மென்னைத் திருவருளால் காப்பாற்றும்தென்மேற்கிலு மென்னைத் திறன்வேலால் காப்பாற்றும்மேற்குத் திக்கிலென்னை மால்மருகா ரக்ஷ¢ப்பாய்வடமேற்கிலு மென்னை மயிலோனே ரக்ஷ¢ப்பாய்வடக்கிலென்னைக் காப்பாற்ற வந்திடுவீர் சத்குருவாய்வடகிழக்கில் எனக்காக மயில்மீது வருவீரேராகம்: பீம்ப்ளாஸ்பத்துதிக்குத் தோறுமெனை பறந்துவந்து ரக்ஷ¢ப்பாய்என்சிகையையும் சிரசினையும் சிவகுரோ ரக்ஷ¢ப்பாய்நெற்றியும் புருவமும் நினதருள் காக்கட்டும்புருவங்களுக்கிடையே புருஷோத்தமன் காக்கட்டும்கண்களிரண்டையும் கந்தவேல் காக்கட்டும்நாசிகளிரண்டையும் நல்லவேல் காக்கட்டும்செவிகளிரண்டையும் சேவற்கொடி காக்கட்டும்கன்னங்களிரண்டையும் காங்கேயன் காக்கட்டும்உதட்டினையும் தான் உமாசுதன் காக்கட்டும்நாக்கை நம் முருகன் நயமுடன் காக்கட்டும்பற்களைக் கந்தன் பலம்கொண்டு காக்கட்டும்கழுத்தைக் கந்தன் கைகளால் காக்கட்டும்தோள்களிரண்டையும் தூய வேல் காக்கட்டும்கைகள் விரல்களைக் கார்த்திகேயன் காக்கட்டும்மார்பையும் வயிற்றையும் வள்ளிமணாளன் காக்கட்டும்மனத்தை முருகன்கை மாத்தடிதான் காக்கட்டும்ஹ்ருதயத்தில் கந்தன் இனிது நிலைத்திருக்கட்டும்உதரத்தை யெல்லாம் உமைமைந்தன் காக்கட்டும்நாபிகுஹ்யம் லிங்கம் நவயுடைக் குதத்தோடுஇடுப்பை முழங்காலை இணையான கால்களையும்புறங்கால் விரல்களையும் பொருந்தும் உகிர் அனைத்தையுமேஉரோமத் வாரமெலாம் உமைபாலா ரக்ஷ¢ப்பாய்தோல்ரத்தம் மஜ்ஜையையும் மாம்ஸமென்புமே தஸையும்ராகம்: மோஹனம்அறுமுகவா காத்திடுவீர் அமரர் தலைவா காத்திடுவீர்என் அஹங்காரமுமகற்றி அறிவொளியா யிருந்தும்முருகா வெனைக்காக்க வேல் கொண்டு வந்திடுவீர்பாபத்தைப் பொசுக்கிப் பாரெல்லாம் சிறப்புறவேஓம் ஸௌம் சரவணபவ ஸ்ரீம் ஹ்ரீம் க்லீம் என்றும்க்லௌம் ஸௌம் நமஹவென்று சேர்த்திடடா நாள்தோறும்ஓமிருந்து நமஹவரை ஒன்றாகச் சேர்த்திடடாஒன்றாகக் கூட்டியுமே உள்ளத்திலே இருத்திஒருமனத் தோடுநீ உருவையும் ஏத்திடடாமுருகனின் மூலமிது முழுமனத் தோடேத்திட்டால்மும்மல மகன்றுவிடும் முக்தியுந்தன் கையிலுண்டாம்முக்தியை வேண்டியுமே எத்திக்கும் செல்ல வேண்டாம்முருகன் இருப்பிடமே முக்தித் தலமாகுமப்பாஹ்ருதயத்தில் முருகனை இருத்திவிடு இக்கணமேஇக்கணமே மூலமந்த்ரம் ஏத்திவிடு ஏத்திவிடுமூலமதை ஏத்துவோர்க்கு காலபய மில்லையடாகாலனை நீ ஜயிக்க கந்தனைப் பற்றிடடாசொன்னபடிச் செய்தால் சுப்ரமண்ய குருநாதன்தண்ணொளிப் பெருஞ்சுடராய் உன்னுள்ளே தானிருப்பான்ஜகமாயை ஜயித்திடவே செப்பினேன் மூலமுமேமூலத்தை நீ ஜபித்தே முக்தனுமாகிடடாஅக்ஷர லக்ஷமிதை அன்புடன் ஜபித்துவிடில்எண்ணிய தெலாம்கிட்டும் எமபய மகன்றோடும்மூவுலகும் பூஜிக்கும் முருகனருள் முன்னிற்கும்பூவுலகில் இணையற்ற பூஜ்யனுமாவாய் நீகோடித்தரம் ஜபித்துக் கோடிகாண வேண்டுமப்பாகோடிகாணச் சொன்னதை நீ நாடிடுவாய் மனமேஜன்மம் கடைத்தேற ஜபித்திடுவாய் கோடியுமேவேதாந்த ரகசியமும் வெளியாகுமுன்னுள்ளேவேத சூக்குமத்தை விரைவாகப் பற்றிடலாம்சுப்ரஹ்மண்யகுரு ஜோதியாயுள் தோன்றிடுவான்அருட்பெருஞ்ஜோதியான ஆறுமுக ஸ்வாமியுமேஅந்தர் முகமிருந்து ஆட்கொள்வான் சத்தியமாய்சித்தியையும் முக்தியையும் ஸ்கந்தகுரு தந்திடுவான்ராகம்: அடாணாநின்னையே நான்வேண்டி நித்தமும் ஏத்துகிறேன்மெய்யறிவாகக் கந்தா வந்திடுவாய் இவனுளே நீவந்திடுவாய் மருவிடுவாய் பகுத்தறிவாகவே நீபகுத்தறி வோடிவனைப் பார்த்திடச் செய்திடப்பாபகுத்தறிவான கந்தன் பரங்குன்றில் இருக்கின்றாய்பழனியில் நீயும் பழம்ஜோதி யானாய் நீபிரம்மனுக் கருளியவா ப்ரணவப் பொருளோனேபிறவா வரமருளி ப்ரம்ம மயமாக்கிடுவாய்திருச்செந்தூரில் நீ சக்திவேல் தாங்கி விட்டாய்பழமுதிர் சோலையில் நீ பரஞ்ஜோதி மயமானாய்ஸ்வாமி மலையிலே சிவஸ்வாமிக் கருளிய நீகுன்றுகள் தோறும் குருவாய் அமர்ந்திட்டோய்ஸ்கந்த குருநாதா ஸ்கந்தாஸ்ரம ஜோதியேபிறப்பையும் இறப்பையும் பெயர்த்துக் காத்திடுவாய்பிறவாமை என்கிற பெருவரம் நீ தந்திடுவாய்தத்துவக் குப்பையை மறந்திடச் செய்திடுவாய்எந்த நினைப்பையும் எரித்து நீ காத்திடுவாய்ஸ்கந்தா சரணம் ஸ்கந்தா சரணம்சரணம டைந்திட்டேன் சடுதியில் வாருமேசரவண பவனே சரவண பவனேஉன்னருளாலே நான் உயிரோடிருக்கின்றேன்உயிருக்குயிரான கந்தா உன்னிலென்னைக் கரைத்திடப்பாராகம்: சிம்மேந்திர மத்யமம்என்னிலுன்னைக் காண எனக்கு வரமருள்வாய்சீக்கிரம் வந்து சிவசித்தியும் தந்தருள்வாய்இடகலை பிங்கலை ஏதும் அறிந்திலேன் நான்இந்திரிய மடக்கி இருந்து மறிகிலேன் நான்ஸ்கந்தா உன் திருவடியைப் பற்றினேன் சிக்கெனவேசிக்கெனப் பற்றினேன் செப்பிடுவீர் உபதேசம்காமக் கசடுகள் யாவையும் களைந்திடுவாய்சித்த சுத்தியும் ஜபமும் தந்திடுவாய்நினைப்பெலாம் நின்னையே நினைந்திடச் செய்திடுவாய்திருமுருகா உன்னைத் திடமுற நினைத்திடவேதிருவருள் தந்திடுவாய் திருவருள்தான் பொங்கிடவேதிருவருள் ஒன்றிலே நிலைபெறச் செய்திடுவாய்நிலைபெறச் செய்திடுவாய் நித்யானந்தமதில்நித்யானந்தமே நின்னுரு வாகையினால்அத்வை தானந்தத்தில் இமைப்பொழுது ஆழ்த்திடுவாய்ஞான பண்டிதா நான்மறை வித்தகா கேள்ஸ்கந்த குருநாதா ஸ்கந்தகுருநாதா கேள்மெய்ப்பொருள் காட்டி மேன்மை அடைந்திடச்செய்வினைகள் யாவையுமே வேல்கொண்டு விரட்டிடுவாய்தாரித் திரியங்களையுன் தடிகொண்டு விரட்டிடுவாய்துக்கங்க ளனைத்தையும் தொலைதூரம் போக்கிடுவாய்பாப உடலைப் பரிசுத்த மாக்கிடுவாய்இன்ப துன்பத்தை இருவிழியால் விரட்டிடுவாய்ஆசைப் பேய்களை அறவே நசுக்கிடுவாய்அகந்தைப் பிசாசை அழித்து ஒழித்திடடாமெய்யருளாம் உன்னருளில் முருகா இருத்திடுவாய்ராகம்: தன்யாஸிகண்கண்ட தெய்வமே கலியுக வரதனேஆறுமுக மானகுரோ அறிந்திட்டேனுன் மஹிமைஇக்கணமே வருவாய் என்ஸ்கந்த குருவே நீஎன்னைக் காத்திடவே எனக்கு நீ அருளிடவேஅரைக் கணத்தில் நீயும் ஆடி வருவாயப்பாவந்தெனைத் தடுத்து வலிய ஆட்கொள் வரதகுரோஅன்புத் தெய்வமே ஆறுமுக மானவனேசுப்ரஹ் மண்யனே சோகம் அகற்றிடுவாய்ஞான ஸ்கந்தரே ஞானம் அருள்வாய் நீஞான தண்ட பாணியே என்னை ஞான பண்டிதனாக்கிடுவாய்அகந்தையெல்லா மழித்து அன்பினை ஊட்டிடுவாய்அன்பு மயமாக்கி ஆட்கொள்ளு வையப்பாஅன்பைஎன் உள்ளத்தில் அசைவின்றி நிறுத்திவிடுஅன்பையே கண்ணாக ஆக்கிக் காத்திடுவாய்உள்ளும் புறமும் உன்னருளாம் அன்பையேஉறுதியாக நானும் பற்றிட உவந்திடுவாய்எல்லையில்லாத அன்பே இறைவெளி என்றாய் நீஅங்கிங்கெனாதபடி எங்கும் அன்பென்றாய்அன்பே சிவமும் அன்பே சக்தியும்அன்பே ஹரியும் அன்பே பிரமனும்அன்பே தேவரும் அன்பே மனிதரும்அன்பே நீயும் அன்பே நானும்அன்பே சத்தியம் அன்பே நித்தியம்அன்பே சாந்தம் அன்பே ஆனந்தம்அன்பே மௌனம் அன்பே மோக்ஷம்அன்பே ப்ரமமும் அன்பே அனைத்துமென்றாய்அன்பிலாத இடம் அங்குமிங்கு மில்லையென்றாய்எங்கும் நிறைந்த அன்பேஎன் குருநாதனப்பாஅன்பில் உறையும் அருட்குரு நாதரே தான்ஸ்கந்தாஸ் ரமத்தில் ஸ்கந்தகுரு வானான்காண்மூவரும் தேவரும் முனிவரும் போற்றிடவேஸ்கந்தாஸ் ரமந்தன்னில் ஸ்கந்த ஜோதியுமாய்ஆத்ம ஜோதியுமாய் அமர்ந்திட்ட ஸ்கந்தகுருஇருளை அகற்றவே எழுந்திட்ட எங்கள் குருஎல்லை யில்லாதஉன் இறைவெளியைக் காட்டிடுவாய்முக்தியைத் தந்திடுவாய் மூவரும் போற்றிடவேநம்பினேன் உன்னையே நம்பினேன் ஸ்கந்தகுரோஉனையன்றி இவ்வுலகில் ஒன்றுமில்லை என்றுணர்ந்தேன்ராகம்: காம்போதிநன்கறிந்து கொண்டேன் நானும் உனதருளால்விட்டிட மாட்டேன் கந்தா வீட தருள்வீரேநடுனெற்றித் தானத்து நானுனைத் த்யானிப்பேன்ப்ரம்ம மந்திரத்தைப் போதித்து வந்திடுவாய்சுழுமுனை மார்க்கமாய் ஜோதியை காட்டிடுவாய்சிவயோகி யாகஎனைச் செய்திடும் குருநாதாஆசை அறுத்து அரனடியைக் காட்டிவிடும்மெய்யடி யராக்கி மெய் வீட்டில் இருத்திவிடும்கொங்கு நாட்டிலே கோயில் கொண்ட ஸ்கந்தகுரோகொல்லிமலை மேலே குமரகுரு வானவனேகஞ்சமலை சித்தர் போற்றும் ஸ்கந்தகிரி குருநாதாகருவூரார் போற்றும் காங்கேயா கந்தகுரோமருதமலைச் சித்தன் மகிழ்ந்துபணி பரமகுரோசென்னிமலைக் குமரா சித்தர்க் கருள்வோனேசிவவாக்கிய சித்தருனைச் சிவன் மலையில் போற்றுவரேபழனியில் போகருமே பாரோர்வாழப் ப்ரதிஷ்டித்தான்புலிப்பாணி சித்தர்களால் புடை சூழ்ந்த குமரகுரோகொங்கில் மலிந்திட்ட ஸ்கந்த குருநாதாகள்ளம் கபடமற்ற வெள்ளையுள்ளம் அருள்வீரேகற்றவர்க ளோடென்னைக் களிப்புறச் செய்திடுமேஉலகெங்கும் நிறைந்திருந்தும் கந்தகுரு உள்ளஇடம்ஸ்கந்தகிரி என்பதை நான் கண்டுகொண்டேன் கண்டுகொண்டேன்ராகம்: ஹம்ஸானந்திநால்வர் அருணகிரி நவமிரண்டு சித்தர்களும்பக்தர்களும் போற்றும் பழிநிமலை முருகா கேள்கொங்குதேசத்தில் குன்றுதோறும் குடிகொண்டோய்சீலம் நிறைந்த சேலம்மா நகரத்தில்கன்னிமார் ஓடையின்மேல் ஸ்கந்தகிரி அதனில்ஸ்கந்தாஸ் ரமத்தினிலே ஞானஸ்கந்த சத்குருவாய்அமர்ந்திருக்கும் ஜோதியே ஆதிமூல மானகுரோஅயர்ச்சியை நீக்கிடுவாய் என் தளர்ச்சியை அகற்றிடுவாய்சுகவனேசன் மகனே சுப்ரமண்ய ஜோதியேபேரின்ப மகிழ்ச்சியையும் பெருகிடச் செய்திடப்பாபரமானந்த மதில்எனை மறக்க பாலிப்பாய்மால் மருகா வள்ளி மணவாளா ஸ்கந்தகுரோசிவகுமரா உன்கோயில் ஸ்கந்தகிரி என்றுணர்ந்தேன்ஜோதிப் பிழம்பான சுந்தரனே பழனியப்பாபழம்நீ என்றதினால் பழனிமலை யிருந்தாயோதிருவா வினன்குடியில் திருமுருகனானாயோகுமரா முருகா குருகுகா வேலவனேஅகத்தியர்க் குத்தந்து ஆட்கொண்டாய் தமிழகத்தைகலியுக வரதனென்று கலசமுனி உனைப்புகழ்ந்தான்ஔவைக்கு அருள் செய்த அறுமுருகா ஸ்கந்தகுரோஒழுக்கமொடு கருணையையும் தவத்தையும் தந்தருள்வாய்போகருக்கருள் செய்த புவன சுந்தரனேதண்டபாணித் தெய்வமே தடுத்தாட் கொண்டிடப்பாஆண்டிக் கோலத்தில் அணைத்திடுவாய் தண்டுடனேதெய்வங்கள் போற்றிடும் தண்டாயுத ஜோதியேஸ்கந்தகிரி மேலே ஸ்கந்தஜோதி யானவனேகடைக்கண்ணால் பார்த்திடப்பா கருணையுள்ள ஸ்கந்தகுரோராகம்: பிலஹரிஏழையைக் காத்திடப்பா ஏத்துகிறேன் உன்நாமம்உன்னையன்றி வேறொன்றை ஒருபோதும் நம்புகிலேன்கண்கண்ட தெய்வமே கலியுக வரதனேகந்தனென்ற பேர்சொன்னால் கடிதாக நோய்தீரும்புவனேஸ்வரி மைந்தா போற்றினேன் திருவடியைதிருவடியை நம்பினேன் திருவடி சாக்ஷ¢யாகபுவனமாதா மைந்தனே புண்ணிய மூர்த்தியேகேள்நின் நாமம் ஏத்துவதே நான்செய்யும் தவமாகும்நாத்தழும் பேறவே ஏத்திடுவேன் நின்நாமம்முருகா முருகாவென்றே மூச்செல்லாம் விட்டிடுவேன்உள்ளும் புறமும் ஒருமுருகனையே காண்பேன்அங்கிங் கெள்தபடி எங்குமே முருகனப்பாமுருகன் இலாவிட்டால் மூவுலக மேதப்பாஅப்பப்பா முருகாநின் அருளே உலகமப்பாஅருளெல்லாம் முருகன் அன்பெல்லாம் முருகன்ஸ்தாவர ஜங்கமாய் ஸ்கந்தனாய் அருவுருவாய்முருகனாய் முதல்வனாய் ஆனவன் ஸ்கந்தகுருஸ்கந்தாஸ் ரமமிருக்கும் ஸ்கந்தகுரு அடிபற்றிச்சரணம் அடைந்தவர்கள் ஸாயுஜ்யம் பெற்றிடுவர்சத்தியம் சொல்கின்றேன் சந்தேக மில்லையப்பாவேதங்கள் போற்றிடும் வடிவேலன் முருகனை நீசந்தேக மில்லாமல் சத்தியமாய் நம்பிடுவாய்சத்திய மானதெய்வம் ஸ்கந்த குருநாதன்சத்தியம் காணவே நீ சத்தியமாய் நம்பிடப்பாராகம்: சுப பந்து வராளிசத்தியம் வேறல்ல ஸ்கந்தகுரு வேறல்லஸ்கந்தகுருவே சத்தியம் சத்தியமே ஸ்கந்தகுருசத்தியமாய்ச் சொன்னதை சத்தியமாய் நம்பியேசத்தியமாய் ஞானமாய் சதானந்த மாகிவிடுஅழிவற்ற ப்ரம்மமாய் ஆக்கி விடுவான் முருகன்திருமறைகள் திருமுறைகள் செப்புவதும் இதுவேதான்ஸ்கந்தகுரு கவசமதை சொந்தமாக்கிக் கொண்டுநீபொருளுணர்ந்து ஏத்திடப்பா பொல்லாப்பு வினையகலும்பிறவிப் பிணியகலும் ப்ரம்மானந்த முண்டுஇம்மையிலும் மறுமையிலும் இமையோருன்னைப் போற்றிடுவர்மூவருமே முன்னிற்பர் யாவருமே பூஜிப்பர்அனுதினமும் கவசத்தை அன்புடன் ஏத்திடப்பாசிரத்தா பக்தியுடன் சிந்தையொன்றிச் செப்பிடப்பாகவலைய கன்றிடுமே கந்தனருள் பொங்கிடுமேபிறப்பும் இறப்பும் பிணிகளும் தொலைந்திடுமேகந்தன் கவசமே கவசமென்று உணர்ந்திடுவாய்கவசம் ஏத்திவீரேல் கலியை ஜெயித்திடலாம்கலியென்ற அரக்கனைக் கவசம் விரட்டிடுமேசொன்னபடிச் செய்து சுகமடைவாய் மனமேநீஸ்கந்தகுரு கவசத்தைக் கருத்தொன்றி ஏத்துவோர்க்குஅஷ்டைஸ் வர்யந்தரும் அந்தமில்லா இன்பந்தரும்ஆல்போல் தழைத்திடுவன் அறுகுபோல் வேறோடிடுவன்வாழையடி வாழையைப்போல் வம்சமதைப் பெற்றிடுவன்பதினாறும் பெற்றுப் பல்லாண்டு வாழ்ந்திடுவன்சாந்தியும் சௌக்யமும் ஸர்வமங்களமும் பெருகிடுமேராகம்: கானடாஸ்கந்தகுரு கவசமிதை கருத்துறுத்தி ஏற்றுவீரேல்கர்வம் காமக்ரோதம் கலிதோஷ மகற்றுவிக்கும்முன்செய்த வினையகன்று முருகனருள் கிட்டிவிடும்அறம்பொருள் இன்பம்வீடு அதிசுலப மாய்க்கிட்டும்ஆசாரம் சீலமுடன் ஆதிநேம நிஷ்டையுடன்கள்ளமிலா வுளத்தோடு கந்தகுரு கவசந்தன்னைசிரத்தா பக்தியுடன் சிவகுமரனை நினைத்துப்பாராயணம் செய்வீரேல் பார்க்கலாம் கந்தனையும்கந்தகுரு கவசமிதை மண்டலம் நிஷ்டையுடன்பகலிரவு பாராமல் ஒருமனதாய் பகருவீரேல்திருமுருகன் வேல்கொண்டு திக்குகள் தோறும் நின்றுகாத்திடுவான் கந்தகுரு கவலையில்லை நிச்சயமாய்ஞான ஸ்கந்தனின் திருவடியை நம்பியே நீகந்தகுரு கவசந்தன்னை ஓதுவதே தவமெனவேஉணர்ந்துகொண்டு ஓதுவையேல் உனக்குப்பெரிதானஇகபர சுகமுண்டாம் என்னாளும் துன்பமில்லைஇன்பம் பெருகிவிடும் இஷ்டசித்தி கூடிவிடும்பிறவிப் பிணியகற்றி ப்ரம்ம நிஷ்டையும் தந்துகாத்து ரக்ஷ¢க்கும் கந்தகுரு கவசமேராகம்: காபிகவலையை விட்டுநீ கந்தகுரு கவசமிதைஇருந்த படியிருந்து ஏத்திவிடு ஏத்தினால்தெய்வங்கள் தேவர்கள் சித்தர்கள் பக்தர்கள்போற்றிடுவர் ஏவலுமே புரிந்திடுவர் நிச்சயமாய்ஸ்கந்தகுரு கவசம் சம்சயப் பேயோட்டும்அஞ்ஞானமும் அகற்றி அருள் ஒளியும் காட்டும்ஞான ஸ்கந்தகுரு நானென்று முன்நிற்பன்உள்ளொளியா யிருந்து உன்னிலவனாகிடுவன்ராகம்: மத்தியமாவதிதன்னில் உனைக்காட்டி உன்னில் தனைக்காட்டிஎங்கும் தனைக்காட்டி எங்குமுனைக் காட்டிடுவன்ஸ்கந்தஜோதி யானகந்தன் கந்தகிரி யிருந்துதண்டாயுதம் தாங்கி தருகின்றான் காட்சியுமேகந்தன் புகழ் பாடக் கந்தகிரி வாருமினேகந்தகிரி வந்துநிதம் கண்டுய்ம்மின் ஜகத்தீரேகலிதோஷ மகற்றுவிக்கும் கந்தகுரு கவசமிதைபாராயணம் செய்து பாரில் புகழ்பெறுமின்ஸ்கந்தகுரு கவசபலன் பற்றறுத்துப் பரம்கொடுக்கும்ஒருதரம் கவசமோதின் உள்ளழுக்குப் போகும்இருதரம் ஏத்துவீரேல் எண்ணியதெலாம் கிட்டும்மூன்றுதர மோதின் முன்னிற்பன் ஸ்கந்தகுருநான்முறை யோதி தினம் நல்லவரம் பெறுவீர்ஐந்துமுறை தினமோதி பஞ்சாக்ஷரம் பெற்றுஆறுமுறை யோதி ஆறுதலைப் பெற்றிடுவீர்ஏழு முறை தினமேத்தின் எல்லாம் வசமாகும்எட்டுமுறை ஏத்தில் அட்டமா ஸித்திகிட்டும்ஒன்பது தரமோதின் மரணபயமொழியும்பத்துதர மோதி நித்தம் பற்றறுத்து வாழ்வீரேகன்னிமார் ஓடையிலே நீராடி நீறுபூசிக்கந்தகுரு கவசமோதி கந்தகிரி ஏறிவிட்டால்முந்தை வினையெல்லாம் கந்தன் அகற்றிடுவான்நிந்தைகள் நீங்கிவிடும் நிஷ்டையுமே கைகூடும்கன்னிமார் ஓடைநீரை கைகளில் நீஎடுத்துக்கந்தனென்ற மந்திரத்தைக் கண்மூடி உருவேற்றிஉச்சியிலும் தெளித்து உட்கொண்டு விட்டால்உன்சித்த மலம் ஒடுக்கும் சித்தசுத்தியும் கொடுக்கும்கன்னிமார் தேவிகளைக் கன்னிமார் ஓடையிலேகண்டு வழிபட்டு கந்தகிரி யேறிடுவீர்கந்தகிரி யேறிஞான ஸ்கந்தகுரு கவசமிதைபாராயணம் செய்துலகில் பாக்யமெலாம் பெற்றிடுவீர்!

 
This file was last edited on 12 Nov. 2018. 
Feel free to send the corrections to the webmaster. 
