







sri cuppiramaNiya tEcikar nenjcu viTu tUtu (in tamil script, unicode format)







திருவாவடுதுறை ஆதீனத்து மஹாவித்வான் 
திரிசிரபுரம் ஸ்ரீ மீனாட்சிசுந்தரம் பிள்ளையவர்களின்  
"பிரபந்தத்திரட்டு"  - பகுதி 32 (3322-3331) 
 ஸ்ரீ சுப்பிரமணிய தேசிகர் நெஞ்சுவிடுதூது 
 Tiricirapuram makAvitvAn mInATci cuntaram piLLaiyin 
pirapantat tiraTTu  - 32 (3322-3331)
sri cuppiramaNiya tEcikar nenjcuviTu tUtu
In tamil script, unicode/utf-8 format
 


Acknowledgements: 
Our Sincere thanks go to Dr. Thomas Malten of the Univ. of Koeln, Germany 
for providing us with a photocopy of the work.
Etext preparation and proof-reading: This etext was produced through Distributed Proof-reading approach. 
We thank the following persons in the preparation and proof-reading of the etext: 
Senthan Swaminathan, Venkatesh Jambulingam, Nalini Karthikeyan 
R. Navaneethakrishnan, D. Ganesan and Subathra (Subbu). 
Preparation of HTML and PDF versions: Dr. K. Kalyanasundaram, Lausanne, Switzerland.

© Project Madurai, 1998-2010.
Project Madurai is an open, voluntary, worldwide initiative devoted to preparation 
of electronic texts of tamil literary works and to distribute them free on the Internet. 

Details of Project Madurai are available at the website 
http://www.projectmadurai.org/
You are welcome to freely distribute this file, provided this header page is kept intact.



 
திருவாவடுதுறை ஆதீனத்து மஹாவித்வான் 
திரிசிபுரம் ஸ்ரீ மீனாட்சிசுந்தரம் பிள்ளையவர்களின் 
"பிரபந்தத்திரட்டு" -  பகுதி 32 (3322-3331)
   திருவாவடுதுறை ஆதீனத்து ஸ்ரீ சுப்பிரமணிய தேசிகர் நெஞ்சுவிடுதூது 


                       உ
                      சிவமயம்

    காப்பு 
3322. 
வரமணிமா டத்தா வடுதுறைவா ழுஞ்சுப்
       பிரமணிய தேசிகன்பாற் பெட்புற்-றுரமணியி
       னாய்ந்துதஞ்ச மாயொருகோட் டண்ண லருட்கிலக்கு
       வாய்ந்துநெஞ்சே தூதுசென்று வா.

      நூல் 
3323


  பூமேவு செங்கமலப் பொற்றவிசின் மேயவனு
   மாமேவு மார்பினெடு மாயவனு-மோமே  1 

 வரும்பொருட்பே றெய்து மருண்ஞான சித்தி
    தருங்கரும பூமியெனச் சாற்ற-லொருங்குணர்ந்து 2 

நால்வேத மோது நகுநீற்றா லைந்துபதத்
   தால்வேறு மம்மரையென் றாயாமே-மேல்கீழு 3 

 மன்னமு மேனமு மாய்ப்பறந் தும்புகுந்து
   மின்னமுங் காணா வியல்பினான்-முன்னமே4 

 பாசங் கலந்த பசுக்களி லோர்வகைக்கா
   நேசங் கலந்த நிகழ்ச்சியால்-வாச5 

 மளையு மிதழிமதி யஞ்சடில முன்னா
   விளையும் பலவும் விலக்கி-வளையும்6 

 பிறைதவழு மாடமலி பேரா வடுதண்
   டுறைதவழும் புண்ணியத்தாற் றோற்று-மிறைவ7 

னொருமா னெமக்கொளிக்க வோர்கை யமரு
   மொருமா னொளித்த வொருவன்-பெருமான்8 

மதிமறைத்த மாசெக்கு மாற்றி யருள
   மதிமறைத்த மாசடையா வள்ள-னிதிய9 

மிருள்கண்ட யாமவ் விருள்காணா வண்ண
    மிருள்கண்டங் காட்டா திருப்போன்-பொருள்கண்ட10 

 மானிடனே யென்ன மருவி யிருந்தாலு
    மானிடனே யென்ன வயங்குவா-னீனவுல11 

 காயதரைங் கந்த மறுப்பவரொன் றல்லாமுட்
    டேயதரென் பார்பரனா மென்பாருஞ்-சேய்மையிற்கண்12 

டாலுமிரு கைதலைமே லாக்கிமன நெக்குருகிச்
    சாலும்வணக் கஞ்செய் தவாச்சிறப்பான்-வேலரசர்13 

தன்னடிநீ ழல்வைகத் தாவாத் திருவரசின்
    மன்னடிநீ ழல்வைகு மாதேவன்-றுன்னடியார்14 

நந்தான மென்கயிலை நந்திமுதன் மெய்கண்டான்
    சந்தான மோங்கத் தழைத்தருள்வோன்-முந்தான*  15 

 ......  ........  ........ .........  ***
*** (இதற்குப் பின்னுள்ள 4-கண்ணிகளடங்கியபகுதி ஏட்டிற் சிதைந்து 
போய்விட்டமையாலும் வேறு பிரதி அகப்படாமையாலும் அவை 
இங்கே பதிப்பிக்கப்படவில்லை. )  16-19 

 எண்ணி யுழலு மிருளகற்ற வெங்கள்பா
    னண்ணி யமரு நகுபரிதி-கண்ணிய20 

 வாலங் கலந்தசுவை யாரமுத மானாலு
    மாலங் கலவாத வாரமுதஞ்-சாலு21 

மறப்புக் குணத்தை மருவியுழ லெங்கள்
    பிறப்புத் தபப்பிறந்த பெம்மான்-சிறப்புறலாற்22 

பொன்னை யினிதளித்துப் போகவென்னா தெங்களுக்குத்
    தன்னை யினிதளிக்குந் தம்பிரான்-முன்மறைத்த23 

தொன்றேயென் றோதி யொழித்தெம்மை வேறுபடுத்
    தொன்றே யருள்புரியு மொன்றானா-னன்றதோர்  24 

 கற்றார் புரிபிழையுங் கைகுவித்துக் கூப்பிடுத
    லற்றார் குணமு மறமறப்பான்-பற்றாச்25

 சுரவடிவி லெங்கண்மனந் தோயாமை யெண்ணி
    நரவடிவங் கொண்டுவந்த நம்மான்-விரவுபுழ26

மென்பயிர் போல விடயத் தரிப்புண்டு
    துன்புறுவேங் கட்கோர் துணையானா-னன்பமையு27

நாதாந்த முத்தியருண் ஞானவினோ தன்றெளிவாம்
    வேதாந்தன் பேறொன்றும் வேண்டாதான்-போத28 

 நரனென் றிருந்தாலு ஞானமிலா தாரு
    மரனென் றறிய வவிர்வா-னுரனுடைய29

 வல்லரக்க னேற்று மலையாத தாய்ப்புரத்தி
    னெல்லரக்க வாங்க லியலாதாய்ச்-சொல்லரக்கு30 


மிக்க புகழாழி மேவிச் சுழலாதாய்ப்
    பக்க மரியப் படாததாய்த்-தொக்ககய31

லாழி கரவாதா யான்ற தமிழ்முனிகைப்
    பாழியறிந் தஞ்சப் படாததாய்-வாழி32

பொறையருவி யெஞ்ஞான்றும் போற்றிவறந் தாலு
    நிறையும்வள நல்கு நிலைத்தாய்-மறைபுகல33

வாய்ந்ததரு வைந்தோ டழகியசிந் தாமணியும்
    வாய்ந்த பெருங்கருணை மாமலையான்-றோய்ந்தகா34

 ராணவந் தீர்ந்த வறிவாங் குறிஞ்சியெனு
    நீணவ மாயநில நின்றெழுந்து-காணவெழு35

 காமமெனும் பாலை கடந்தேறி மாயையெனு
    நாமநெடு முல்லை நகப்புகுந்தே-யேமமென36

 வுற்ற பசுக்கவர்ந்தாங் கோங்காய ராயவைவர்
    முற்ற வுஞற்றுதொழின் மோதியே-செற்ற37

வுளமா மருதநிலத் துற்று விடயக்
    குளமாய வெல்லாங் குலைத்துத்-தளமாருங்38

கண்ணாய நெய்தல் கலந்துமலக் கட்டுற்றா
    ரண்ணாமே யெவ்விடனு மாய்ப்பெருகி-யெண்ணா39

நிலமா விசும்பு நிறைந்தென்றும் வற்றா
    நலமாமா னந்த நதியான்-புலமாரு40

முப்பகுதி யாயவுயிர் முத்தி பெறவாழு
    முப்பகுதி மாயை முழுநாடன்-செப்பரிய41

மெய்யாய வன்பர் விடயக் கரவருறல்
    செய்யா மனமாந் திருநகரான்-கொய்யா42

மரைமல ராளி மனச்சாலை நின்றும்
    விரையநால் வாயில் வெளிப்பட்-டுரைசிறந்து43

மண்ணக மெல்லா மருவிப் பரந்தோடி
    விண்ணக மெல்லாம் விராய்த்தாவி-யெண்ண 44

 வொருநாட்டிற் காடா யுறைகுவதல் லாம
    லொருநாட்டில் வெற்பா யுறைந்தும்-பெருநாட்டி 45

லேனையபோல் வெந்புறத்தி லேந்துவதல் லாதுதலை
     மேனை யுறாது மிகத்தரித்துஞ் - சோனைக் 46

 கடலுலக மீர்த்துக் கடுகி நடக்கு
     முடலின் மறைப்பரிமா வுள்ளா - னடல்சேரு 47

மூலமல வேரென்னு மொய்கூர் தறிமுறித்துச்
     சால மலமாந் தளையறுத்து - ஞாலமுத  48

லாறாறு தத்துவ மாய படைதுரந்து
     மாறாத கன்ம மரஞ்சாய்த்துக் - கூறு49

மனமாம் பரிமாவை மாய்த்துமத வேள்கைச்
     சினமாங் கரும்பொடியச் சீறி - யினமாங்50

குடருங் கொழுவுங் குருதியு மென்புந்
     தொடரு நரம்பொடு தோலு - மிடையிடையே51

வைத்த தடியும் வழும்பும் வெளித்தோற்ற
     மொய்த்த கருந்தோலின் மூட்டொழியக் - கைத்து52

 மடமா தரைமிதித்து வைத்த சமயத்
      தடமார் படுகுழிசா ராம - லிடமார்53

குறையாத வானந்தக் கொள்ளைநீ ராடி
     மறையா கமமா மணிக - ணிறைய54

விருபாலுந் தூங்கி யிரட்ட வெழுந்து
     வருபான்மை ஞானமத மாவா - னொருநான்கு55

சொல்லாய பூவைச் சுவையாய தேனொழுகப்
     புல்லா வழுவாய புல்லியெலா -- மில்லாமற்56

கற்று நிரம்பாக் கவியாங் கவிகளெலா
     முற்று வருத்தா வுரவடையா - முற்றுமுண57

 ரான்றோ ரெனச்சொ லளிக்கணங்கண் மொய்த்தளையச்
     சான்றோர்சொ லன்பாந் தகுநாரால் - வான்றோயுஞ்58

செந்நா வெனுங்கரத்தாற் சீர்தொடுத்து வாட்டமொன்று
     மன்னா வகையமைபா மாலையான் - பன்னயமார்59

சித்தாந்த சைவமொன்றே தேற்றமற் றுள்ளவெலாம்
     பித்தாந்த மென்றெடுத்துப் பேசுதல்போ - லொத்தபல60


வண்டாடு மாலையொடு மண்ணின்று வான்கிழித்துக்
     கொண்டாடு காவிக் கொடியாளன்-றொண்டர்61

கடியாத பேரொலியாய்க் கற்றோராற் சொல்லி
     முடியாத நாத முரசான் - குடியாகுந்62

 தானமல ராளிமுன்னோர் தங்களைக்கொண் டைந்துதொழி
    லானவைநன் காற்றுவிக்கு மாணையான்-ஞான63

 வரமணிய வாவினரே வாஞ்சித் திடுஞ்சுப்
    பிரமணிய தேசிகனெம் பெம்மா-னுரமா64

 ரொருநமச்சி வாய னுயர்நமச்சி வாயன்
     குருநமச்சி வாயனெங் கோமா-னருள்சான்65

மகர மதியின் வயங்குமுத னாளி
    னிகரிலபி டேகமுத னீடும்-புகரிலா66

வாரா தனங்கொண் டருளிமறு நாட்பகலி
    லேரா ரடியவரெண் ணில்லாரோ-டோருமமு67

துண்டுளார் யோகசித்தி யுற்றுளார் ஞானசித்தி
    கண்டுளா ராவரெனக் கைகுவித்து-மண்டிவரு68

 மான்றவடி யாரோ டறுசுவை யாரமுது
    தோன்ற வினிதுகை தொட்டருளிச்-சான்றவரு69

ணூலை யினிது நுனித்தமதி யார்க்குப்பின்
    வோலை முழுதும் விரித்தருளி-மாலைவர70

 மாமுனிவர் தூய்மை மருவுநறு நீராட்டி
    யேமுறுமெய் யொற்றாடை யிட்டதற்பின்-காமன்வலி71

வென்றதிறங் காட்டி விளங்குறுகற் றோயாடை
     யொன்ற வரையி லுடுத்தருளி-நன்றமையு72

மாதனத்து மேவி யருகமரும் வட்டகையின்
    மாதனத்தி னாளும் வயங்குவதாய்-மோதும்73

பசுமலநீ றாக்கியுயர் பண்பே யருளப்
    பசுமலநீ றாக்கியமை பண்பாய்-வசுவி74

னடுத்தவையெல் லாம்புனித மாக்குதிரு வெண்ணீ
    றெடுத்தவைய வங்குலவ வேற்றி-விடுத்தசுட75

ரொன்பான் மணியு மொளிர்தருசிந் தாமணியும்
     வன்பார் கவுத்துவ மாமணியு-மன்பி76

 லொருதிரண மாக்கு முருத்திராக் கங்கள்
     பொருவில் சிரமுதலாப் பூண்டு-கருது77

மிருவ ரழுக்கறுப்ப வேற்றசடா மோலி
     யிருவரிரு கைகொடுப்ப தேற்றே-யொருவரினி78

தெங்கண் மணிமோலி யென்னவொளிர் பாதுகைமற்
     றங்கணெதிர் வைப்ப வவற்றிவர்ந்து-துங்க79

முரசு முழவ முருடு திமிலை
     பரசு தடாரி படகம்-விரசு80

 பலவு மெழுந்து பரம்பி முழங்க
    நிலவு பிறவு நிகழக்-குலவு81

திருவா வடுதுறைவாழ் செல்வன்வந்தா னெம்மு
    ளொருவா வொருவன்வந்தா னுற்றார்-மருவு82

பிறப்பு முழுதொழிக்கும் பேராளன் வந்தான்
     சிறப்பருள் செம்மல்வந்தான் றிண்பா-ருறப்புகுந்த83

துங்க மலிஞான சூரியன்வந் தானுயிரின்
    பங்க மறுக்கும் பரன்வந்தா-னெங்கள்84

குருசாமி வந்தான் குணக்குன்று வந்தா
    னருண்ஞான மூர்த்திவந்தா னன்பர்-பெருவாழ்வாந்85

தம்பிரான் வந்தான் றழைசுப் பிரமணிய
    நம்பிரான் வந்தா னலமாரு-மெம்பிரான்86

வந்தான்வந் தானென்று மாண்பார் திருச்சின்ன
    நந்தா வொலியெழுப்பி நன்குவர-முந்தா87

தரம்பெருக வாலவட்டந் தாலவட்டம் பற்றி
    வரம்பெருக வோர்பான் மலிய-நிரம்பு88

முழுமதிய மேலமர்வான் முந்திமுயன் றென்ன
    வெழுகவிகை செய்யுநிழ லேய்ப்பத்-தழுவு89

பெரும்புகழ்வெவ் வேறாய்ப் பெயர்ந்து பெயர்ந்து
    விரும்பலுறத் துள்ளும் விதம்போ-லரும்பு90


பவளக்காற் சாமரைகள் பற்பலவு மொய்த்துத்
    திவளத் தலைபனிப்புச் செய்ய-விவளவெனாக்91

கோணாத தண்டமொடு கோணலுறு தண்டமு
     நாணாளு நீங்கா நலங்காட்டப்-பேணா92

வலர்மகர தோரணங்க ளாயு மொலியல்
    பலவு நெருங்கிப் பரம்பக்-குலவுதிற93

லோதுவார் பல்லோ ரொருங்குதே வாரங்க
     ளோதுவா ராய்த்தாள மொத்தலொடு-போதவெளி94

வந்து மணிச்சிவிகை வாயோர் களங்கமிலா
    விந்துநிறைந் தென்ன வெழுந்தருளி-முந்து95

மனைதுறந்தார் செஞ்சடிலம் வைத்தாரஃ தின்றி
    நினையு மழித்தலுற்ற நீரார்-புனையுமரைக்96

கீளொடு கோவணத்தார் கேடில்கர பாத்திரத்தா
     ராளொடுவாழ் வாமில் லறத்தமர்ந்தார்-நாளுஞ்97

சரியை கிரியை தவயோக ஞானம்
     விரியவனுட் டிக்கும் விருப்போர்-தெரிய98

வுலகம் பழியா துறுவேடம் பூண்டா
     ருலகம் பழிக்க வுவப்பா-ரிலகு99

திரிபுண் டரத்தார் திகழ்கண் மணியார்
      விரிதரவுத் தூளனமே மேயார்-பரியு100

மரனடியார் தொண்டி னமைந்தா ரளவாச்
      சுரர்புகழ்கோ யிற்பணியே சூழ்வார்-விரவு101

மடியாருக் கன்னமுத லாதரித்து நல்கு
      நெடியார் தியான நிறைந்தார்-கடியார்102

மலர்தொடுப்பார் தீபம் வயக்குவார் மற்றும்
      பலர்புகழுஞ் சாத்திரங்கள் பார்ப்பார்-நிலவுபொரு103

ளாய்வார் வினவுவா ரங்கைகொட்டி நட்டமிட்டுத்
      தோய்வாரா னந்தத் தொடுகடலில்-வாய்வார்104

துதியா ரயன்முதலாச் சொல்லும் பிறரை
      மதியா ரருளே மதிப்பார் - கதியா105

 ரிவர்மு னனைவோரு மேத்திக்கை கூப்பிக்
      கவரடையா நெஞ்சங் கரைந்து - சிவசிவவென்106

 றார்ப்பாரோர் சில்லோ ரரகரவென் றானந்தம்
      போர்ப்பாரோர் சில்லோர் புடைநெருங்க - வேர்ச்சிவிகை107

செம்மையுறு காட்சிச் சிவிகை கொடுத்தடைந்தார்
      தம்மை யியக்குவார் தாங்கிவர - வெம்மைக்108

கதிர்பன் னிருகோடி காணவெளிப் பட்ட
      முதிர்விற் பெருந்தீப மொய்ப்ப - வதிர்சிலம்பிற் 109

 பொன்னங்கொம் பன்னார் புகுந்துநீ ராசனஞ்செய்
      தன்னம் பெயர்ந்தாங் கயலொதுங்க - முன்னம்110

 விரைமலர்கள் சிந்தி விரைச்சாந்தம் வாரிப்
      புரையறப்பெய் வாரும் பொலிய - வுரைசிறந்த111

மெய்கண்டான் சந்ததிக்கு மேன்மேல் விளக்கமுறப்
      பெய்கண்டா னாய பெருமானே - வையம்112

 புகழ வருங்குரவர் போரேறே ஞானந்
      திகழ வவதரித்த தேவே - யிகழ்வில் 113

வரமணியே யெங்கள்பெரு வாழ்வே யருட்சுப்
      பிரமணிய தேசிகனே பெட்பி-னுரமணிய114

முன்னமே செய்தோ முயங்கு தவத்தையினி
      யென்ன குறையுடையோ மென்பாருஞ்-சொன்னகதிர்115

முன்னமிரு ணின்றாலு முற்று முணர்ந்தோய்நின்
      முன்னமிரு ணில்லாது முற்றுமென்பார்-நன்னயமார்116

சித்தாந்த சைவமன்றிச் சேரமற் றுள்ளவெல்லாம்
      பித்தாந்த மேலும் பிறப்பென்பா-ரித்தரணி117

பெற்றபே றுண்டோ பெருவானி னீபயில
      லுற்றநா ளாதி யுரையென்பார்-கற்ற118

குருமணிநீ யாரையுமாட் கொண்டு புரக்க
      வருமணியோ வென்று வகுப்பார்-பெருகொளிசால்119

விண்மணியே ஞான விளக்கே யடியேங்கள்
      கண்மணியே யென்று கரைதருவா-ரெண்ணுமுழு120


மாயப் பெருஞ்சாரு வாகன்முத லோருமரு
      ளேயப் பொலிவா ரினியென்பார்-தோயும்121

 பகுதி யளவே பகரைந் திரவோர்
      தகுதிவெண்ணீ றென்றணியச் சார்ந்தார்-மிகுதி122

 யுனியா மெடுத்திங் குரைப்பதெவ னெல்லா
      மினிமாறில் சைவமே யென்பார்-நனிபுரியும்123

வேலையொழிந் தான்பிரமன் வெய்ய நரகிலிடும்
      வேலையொழிந் தானியமன் மேன்மேலுஞ்-சாலவருள்124

வீசி யனைத்துயிர்க்கு மெய்ச்சுப் பிரமணிய
      தேசிகன் செய்யுந் திறத்தென்பார்-மாசி125

றிருவா வடுதுறையே திக்கனைத்தும் போற்றப்
      பொருவாத தென்று புகல்வா-ரருள்சான்மா126

சில்லா மணியேமற் றிச்சுப் பிரமணியீ
      தல்லா துரைப்பதுள தாங்கொலென்பார்-வல்லபிரா127

 னெற்றிக்க ணீத்தமரு நேய மெவனென்பார்
      பற்றிக் கரும்புகொடு பையவந்து-முற்றி128

யொருவே ளுடற்றாமை யேர்ந்தென்பா ரம்மை
      யிருவாள் விழியுமிரு கையாற்-பெருகப்129

புதையாமை தேர்ந்தென்பார் பொங்குதலை மாலை
      யதையே னொழித்ததென்பா ராவா-கதைமாலும்130

பங்கயனு முன்போற் பரனாம் பரனாமென்
     சங்கையடை யாமையாற் றானென்பார்-பொங்கு131

மதியொழித்த தென்னென்பார் மாசிலா ருக்கே
     கதியருளற் கென்று கரைவார்-பொதியு132

மிதழிமணந் தோளிலுறா தென்னென்பார் செவ்வா
     யதுகமழ்த லாலென் றறைவார்-முதுமானொன்133

றோட்டிவிட்ட தென்னென்பா ரோட்டிவிடா னேலுயிர்கள்
      வீட்டி லுறலெவ் விதமென்பா-ரீட்டமுறு134

மாசடையா னென்னும் வழக்கில்லையென் பாரென்று
     மாசடையா னென்னல் வழக்கென்பார்-பேசுமொரு135

தோகையிடப் பாலனெனச் சொல்லாமென் பாரரைசூழ்
     தோகையிடப் பாலனெனச் சொல்லுமென்பார்-வாகை136

பரசுகைக்கொள் ளாத படியெவனென் பார்நம்
     பரசுகைக்கொள் ளும்பரனே யென்பார்-விரசு137

மருள்விடங்கண் டங்கழித்த வாறென்னோ வென்பா
     ரருளமுதங் காணென் றறைவார்-தெருளு138

மடிநிலந் தோய்குவதென் னாமென்பார் தோயா
     விடினியமன் றண்டநம் மெய்யின்-முடியப்139

 படுமே யஃதுணர்ந்து பாரீரோ வென்பா
     ரிடுமாறு சென்னிவைம்மி னென்பார்-வடுவரிய140

னென்பதெவ னென்பார்மெய் யேகம ருள்ளிருந்
      தன்பி னமுதுசெய்த தாலென்பா-ரின்பமிகு141

மிந்தவிதம் யாரு மியம்பித் துதித்துவரப்
      பந்த மகற்றும் பவனிவந்தா-னந்தப்142

 பொழுதொருநன் னெஞ்சமே போதுவா ரோடு
      தொழுதுவரு மாறு துணிந்தே-யெழுதுமெழில்143

வீதியிடைப் போந்தேன் விசயன் குனிசிலையான்
      மோதி யிடுவதுள முன்னானா-யோதிப்144

பனிமலர்கள் சாத்தியிரு பங்கயக்கை கூப்பி
      முனிவுதவிர்ந் தேத்து முடியுங்-கனியு145
 
நெருப்பைக் கரந்திருந்து நீறுகர வாது
      விருப்பைச்செய் கின்ற விதத்தா-லொருப்படு146

காரணத்தைக் காட்டாது காரியத்தைக் காட்டுமெனத்
      தாரணியோ ரோதத் தகுநுதலும்-வார்புனற்பூ147

வொன்றை மலர்த்துபுமற் றொன்றைக் குவித்தல்செயா
      தென்று மலர்த்து மிருவிழியு-நன்றுமையாள்148

கூந்தன் மணத்தினொடு கொள்ளா தடியரன்பாஞ்
      சாந்த மணங்கொ டனிமூக்கும்-போந்தோ149

 ரியற்பகையார் பான்மனையை யீதியெமக் கென்ற
      தயர்த்ததிரு வாயு மமையப்-பெயர்த்துமிழும்150


வேடரெச்சி லூனடங்க மெல்லுந் திறந்தீர்ந்தும்
      வாடலற்றுத் தோன்று மணிநகையுங்-கூடுபுர151

மூன்று மவிய முகிழ்க்குந் திறமயர்த்துத்
      தோன்றுஞ் சிரிப்புந் துணிபமைய-வான்றர152

வொருத்தி பதித்த வுகிர்க்குறிகாட் டாது
      திருத்தியக போலமுமான் சீறிப்-பொருத்தும்ர153

பரவொலி யேலாது பற்றா வடியேம்
      பரவொலியேற் குஞ்செவியும் பண்டே-விரவுறுமைர154

வண்ண வடிவொழித்து வாட்டந் தவிர்த்தருளோர்
      வண்ணவடி வோடமரு மாமுகமும்-பண்ணமையும்ர155

பூணின்ப லொத்ததெனப் போற்றற் கிடங்கொடா
      தேணி னமைந்த வெழிற்கழுத்து-நாணின்றிர156

யேமாலை யென்ன வெலும்பணியா தெங்கள்வாய்ப்
      பாமாலை சூடும் பணைத்தோளுங்-காமருமால்ர157

கண்காணி னாணாக் கலங்கொள்விர லுண்மைநிலை
      யெண்காணக் கொண்ட வெழிற்கரமு-மண்கார158

 ணொருகுறியு மில்லென் றிருகுறி யுற்று
      வருதிறங்காட் டாதவகன் மார்பு-மொருவர்ர159

மழவையரிந் தூட்டவெழும் வன்பசி தோற்றா
     வழகின் வயிறு மமையப்-பழகதளுந்ர160

 திக்கும் பிணங்கத் திகழுங்கற் றோயாடை
      நக்கு விளங்கு நலத்தரையும்-பக்குமலம்161

விண்டொழியக் கூற்றுவன்போல் வெவ்வா ளரக்கன்போற்
      றண்டுதல்செய் தோவாத் தளிரடியுங்-கண்டுநனி162

 யாசைப்பட் டேனெஞ்சே யந்தோவக் காரணத்தா
      லாசைப்பட் டேனெனநா னாயினேன்-றேசுறமு163

னன்னங்கா ணானைக்கண் டாரா மயக்கம்பூண்
      டன் னங்கா ணாதவளே யாயினேன்-முன்னமொரு164

கோலங்கா ணானைக் குறுகியிரு கைதொழுது
      கோலங்கா ணாமை குற்றுகினேன்-சால165

 வளையாழி மாற்கீந்த வள்ளலைக் கண்டு
      வளையாழி தோற்றுமனை வந்தேன்-விளையுமொரு166

 தாய்வெறுக்கப் பட்ட தகையானைக் கண்டடைந்து
      தாய்வெறுக்கப் பட்ட தகையானே-னாயுந்167

தனியானைக் கண்டு தனியாயி னேனென்
      றுணிதீர நெஞ்சே சொலக்கேண்-முனியாமன்168

 முன்னு மவனை முயங்கும்வகை நீபுரிவாய்
      மன்னுமுனைப் போன்றதுணை வாய்க்குமோ-பன்னுபல169

வேதாக மங்கள் விதித்த விதியனைத்து
      மேதாகு நீயியைவ தில்லையெனின்-மீதாரும்170

யோக மிருநான்கு முன்னை வயப்படுத்தற்
      காக முயலுவன வல்லவோ-போகமுறு<171

தன்மைக்குஞ் செய்யுந் தவத்திற்குங் கற்றுணரு
      நன்மைக்குங் கொள்ளுமொரு நட்பிற்கும்-வன்மைக்கு172

மீகைக்கு மோர்த னியல்புணர்ந்து முத்திபுண
      ரோகைக்கு நீயே யுறுதுணைகா-ணாகையுறு173

மில்லறத்தா ரைத்துறவி லேற்றுவிப்பாய் மெய்த்துறவா
      நல்லறத்தா ரைக்கீழ் நணுகுவிப்பாய்-சொல்லு174

மறத்தைமற மாக வமைப்பாய் கொடிய
      மறத்தையற மாக்குதற்கும் வல்லாய்-சிறப்பி175

னொடுக்குதலே முத்தி யுனைப்பொறிவா யோட
      விடுக்குதலே பந்தவினை மேலு-நடுக்குதலற்176

 றுன்னா லுயர்ந்தவரை யுன்னா விழிந்தவரை
      யென்னா வளவிடுதற் கேயுமோ-பன்னாளு177

 மெம்மேனி யேனு மெடுத்தந்தி வானநிகர்
      செம்மேனி யாளிவரச் செய்குவா-யம்மாநற்178

றில்லைவா ழந்தணர்மா தேவ னொடுங்கலவ
      வொல்லை யுயர்ந்ததுவு முண்மைநெறி-வல்லபெருங்179

கோளாளர் நீலகண்டர் கோதை யொருத்திபுகல்
      சூளா லிளமை துறந்ததுவும்-வாளா180


ரியற்பகையார் தம்மனையை யீயேனென் னாது
      மயற்பகையை நீத்துயர்ந்த வாறு-மயர்ப்பி181

விளையான் குடிமாற ரெய்தி யிருளின்
           முளைவாரி யன்னமிட்ட மொய்ம்புங் - கிளையோ182

டமர்மெய்ப் பொருளா ரடாதந்தோ தத்தா
           நமரென் றிடைவிலக்கு நண்புஞ் - சமர்செய்விறன்183

மிண்ட ரடியாரை மேவாது போகியவன்
            றொண்டர்புறம் பென்னச் சொலுந்துணிபு - மண்டர்பிரா184

னேரேயோர் தட்டிலமர் நீதியார் பல்பொருளோ
            டாராய வேறி யமர்ந்ததுவும் - பாரா185

 வெறிபத்தர் சீறி யிபமாதி மாய்த்து
            மறிவற் றுயர்ந்தபெரு  மாண்புங் - குறிபெற்ற186

வேனாதி நாத ரிரும்பகைவ னெற்றியினீ
             றானாமை கண்டுருகி யஞ்சியதும் - வானார்187

கலைமலிந்த கண்ணப்பர் கண்ணிடந் தப்பு
             நிலைமலிந்து பெற்ற நிலையு - முலைவில்188

 கலையர்மனை மங்கலப்பொன் கைக்கொடுநெற் கொள்ளார்
             மலைவி றுணிபுற்ற மாண்பு - நிலைவளங்கூர்189

கஞ்சாறர் மாவிரதர்  கையின் மகள்கூந்த
            லெஞ்சா தரிந்தெடுத் தீந்ததுவும் - வஞ்சவரி190

வாள்கொண்டு தாயனார் வண்கழுத்து வேறாக்குங்
              கோள்கொண்டு நின்ற குணச்செயலுந் - தாள்கொண்ட 191

வானாயர் கொன்றை யணைந்துருகி யஞ்செழுத்துந்
             தானாய வோசைசெவி சார்த்தியது - மானாத192

சீர்த்திபெறு மூன்றே சிறப்பத் தழீஇக்கொண்டு
             மூர்த்தியுல காண்ட முறைமையு - மார்த்தி193

முருகர்திரு மாலையான் முன்னோ னருளுக்
             கருகரா யுற்ற வறனும் -பெருகிப்194

பரவுருத்தி ரப்பேர்ப் பசுபதியார் நீரில்
             விரவுதவஞ் செய்த விதமு - முரவிற்195

றிருநாளைப் போவார் திருத்தில்லை மன்றுள்
            வருநாட்போய்ச் சேவித்த வாறு - மருவு196

 திருக்குறிப்புத் தொண்டர் சிலாவணத்திற் சென்னி
             விருப்பறமோ துற்ற விதமுங் - கருப்பறிக்குந்197

 தண்டீசர் தந்தையிரு தாடுணிய வீசுமழுக்
             கொண்டீசர் சார்பிற் குறுகியது - மண்டர்புகழ்198

நாவரசு நீற்றறையு ணண்ணியிருந் தாலமுண்டு
            மேவுகட னீந்திய வித்தகமும் - பாவு199

 குலச்சிறையார் யாரையுங்கை கூப்பிப் பணியு
             நலச்சிறைசார் புற்றசிவ நண்பும் - வலத்த200

மிழலைக் குறும்பர் வியப்புறுமெண் சித்தி
              யழகிற் பயின்ற வடைவுங் - குழகமைந்த201

மாதுருவ நீத்து வருகாரைக் காலம்மை
               பேதுருவங் கொண்ட பெருங்கோளுந் - தீதுதீ202

 ரப்பூதி யன்ப ரரசரடிக் கன்புசெய்து
           செப்பூதி யங்கவர்ந்த சீர்மையுந் - தப்பாத203

நீலநக்கர் தம்மனையை நீத்திட் டரனருள்பெற்
           றேலவழைத் தின்புற் றிருந்ததுவுஞ் - சாலநமி204

நந்தி யடிக ணகுகுளத்து நீர்மொண்டு
           முந்தி விளக்கெரித்த மொய்வலியுஞ் - சந்த205

வருண்ஞான சம்பந்த ரங்கமா தாகத்
            தெருண்ஞான வாய்மலர்ந்த சீரும் - பொருவில்கவிக்206

 காமர் வயிற்றிற் கருவி கொடுகுத்தி
           யேமவருள் பெற்ற விருந்திறனும் - பாமருவு207

மூல ருடம்பொழிய மூவா யிரவருடங்
            கோலவர சின்கீழ்க் குலாவியதுஞ் - சாலவுயர்208

தண்டி யடிக டவாக்குளத்தி னீர்முழுகி
            யண்டி விழிபெற் றமர்திறனுந் - தொண்டினியன்209

மூர்க்கனார் சூது முயன்றாடி மெய்யடியார்
             யார்க்கு முவகை யருண்மாண்பும் - பார்க்குளுயர்210


சோமாசி மாறர்வன் றொண்டர்க்கே யாளாகித்
            தாமாறி லின்பந் ததைந்ததுவும் - போமாறொன்211

 றில்லா சாக்கியனா ரெண்ணியெண்ணி நாடோறுங்
            கல்லா லெறிந்து களித்ததுவும் - வல்ல212

சிறப்புலியா ரன்புடையார்ச் சேர்ந்துபணிந் தேத்தி
             மறப்பிலமு தூட்டும் வகையு - மறப்பான்மை213

விள்ளாச் சிறுத்தொண்டர் வேண்டு மகவரிந்து
             தள்ளாக் கறிசமைத்த தன்மையு - மெள்ளா214

வருளிற் கழறிற் றறிவார்மா வூர்ந்து
             தெருளிற் கயிலைசென்ற சீரு - மருளில்215

கணநாத ரன்பிற் கரிசில்பணி யாற்றிக்
              கணநாத ராய்ப்பொலிந்த கற்பும் - புணர்பெருமைக்216

 கூற்றுவனார் மோலிய்யெனக் கொய்மலர்த்தாள் கூற்றினுக்கோர்
              கூற்றுவனார் சூட்டக் குலவியதுந் - தேற்றுபுகழ்ச்217

சோழர் சடிலமுடி தோன்றக்கண் டாரழலி
             னாழங் குளிர வழுந்தியதும்- வாழுநர218

 சிங்க முனையரையர் சேரவிகழ்ந் தாற்கிரட்டித்
             தங்க மளித்த தவாப்புகழுந் - துங்கவதி219

பத்தர் வறுமை பரந்தகா லத்துமொரு
            மித்தங் கொருமீன் விடுத்ததுவு - மொத்தகலிக்220

கம்ப ரடிமை கலந்தடிய ரோடுவர
             நம்புமனை கைதடிந்த  நன்மையும் - வம்பில்221

கலியர் விளக்கெரிக்குங் காட்சி குறையா
            தொலிமிடற்று வாள்பூட் டுரவும் - வலியதிறற்222

சத்தியா ரீசர்கழல் சார்ந்தார் தமையிகழும்
            புத்தியார் நாவரிதல் போற்றியது - மெத்திசையுங்223

கண்டேத்து மையடிகள் காடவர்கோன் வெண்பாவைக்
            கொண்டேத்து மேன்மை குலவியதும் - பண்டுகணம்224

புல்லர் விளக்கிட்டுப் போற்றுதற்கு முட்டுவர
             நல்ல முடிகொளுத்து நன்மையுஞ் - சொல்லவரு225

காரியா ரெங்குங் கவிபாடி யண்ணலருள்
           வாரியா ரப்பெற்ற வன்மையு - மூரி226

நெடுமாறர் நீறணிந்து நெல்வேலி வென்று
            தடுமா றிலாதிருந்த சார்பும் - விடுமாறில்227

வாயிலார் தூய மனக்கோயிற் பூசித்துத்
             தாயிலார் பாதநிழல் சார்ந்ததுவு - மேயும்228

 முனையடுவார் மாற்றார் முனையடுசெம் பொன்னால்
              வினையடுவா ராய விதமும் - வனைகழற்229

சிங்கர் மனைவி திருமலர்கை தொட்டதென்று
             பங்க மறத்தடிந்த பான்மையுந் - துங்க230

விடங்கழியார் சோரரென வெய்தினார் தம்மைத்
            திடங்கழியா தோர்ந்துவிட்ட சீரு - மடங்காச்231

செருத்துணையா ரோர்மன்னர் தேவியார் மூக்கின்
           பொருத்துணையா தீர்ந்த புகழுந் - திருத்து232

 புகழ்த்துணையா ரென்பார் புனித னருள
             நிகழ்த்துமொவ்வோர் காசுபெற்ற நீரு - மிகழ்ச்சிதவிர்233

 கோட்புலியார் பாலுண் குழவுங்கூ டாதென்று
            வாட்புலியார்க் கீந்த வளத்திறனும் - வேட்குமொரு234

 பூசலார் மிக்க பொருடேடி யாலயஞ்செய்
             தேசலா ராதிருந்த வின்றிறனு - மாசகலு235

நீற்றின் பெருமை நினைமங்கை யர்க்கரசி
             போற்றி யமைந்த புகழ்ப்பேறுஞ் - சாற்றரிய236

நேசனா ரன்பர்பா னேசனார் கோவணந்தந்
             தீசனார் பேரருண்மிக் கெய்தியதும் - பாசமகல்237

செங்கட்சோ ழப்பெருமான் செம்பொற் றளிபலசெய்
             தங்கட்டீ ராவன் பமைந்ததுவுந் - துங்கத்238

திருநீல கண்டர் செழும்பலகை யேற
             வொருநீல கண்ட ருவப்பும் - பொருவில்239

சடையரிசை ஞானியார் தாவாப் பெரும்பே
             றடைய வமைந்த வருளும் - விடையுடையா240


ராணைமேற் றாங்கி யருணாவ லூரர்வெள்ளைக்
            கோணை மதமாமேற் கொண்டதுவும் - வீணை241

யுறாநெஞ்சே மற்றனைத்து முன்னாலே யன்றோ
             மறாநின்சீர் யாவர் வகுப்பார் - வெறாதவருட்242

டாயே யணையாய் தவறுறுமோ நங்கரும
             நீயேதூ தாக நிகழுங்கான் - மாயமன்றே243

முன்ன முயன்று முடிகா ணரிதாய
             வன்ன முகமுன் னணையுமோ - முன்னமொரு244

பச்சை மயிலையொரு பாலடக்கி பாங்கரின்றோர்
             பச்சைமயில் சென்றாற் பயன்படுமோ - வச்சை245

மதனைச் சுமத்தலினால் வாகையிலாக் கிள்ளை
            யிதனைச் செயற்குவலி யாதே - சுதமகல246

வன்றுசடைக் காட்டி லடங்கிக் கிடக்குமுகி
             லின்று புரிவ தெதுகண்டாய் - துன்றுபொருட்247

 பாவை யடியர் பகரவேற் குஞ்செவிகள்
             பூவை குழறுமொழி போற்றுமோ - பாவையெனுந்    248

தோழி யுரிமை துணிந்தனுப்பி னாற்றிருமுன்
             வாழி யடைய வலியளோ - பாழிமதன்249

சின்னமா யெங்குந் திரிந்துகூ வுங்குயிலம்
            முன்னவன்பாற் சேறன் முடியாதே-மன்னு250

மரவா பரணனென்பா ரம்மொழிகேட் டங்கு
           விரவாதே தென்றல் விடுத்தா-லுரவாரு251

முன்னைப்போல் வேறுதுணை யுண்டோ குரவர்பிரான்
            றன்னைப்போல் வேறொருவர் தாமுளரோ-வன்னை252

யனைய குரவர்பிரா னான்ற மரபு
            நினைய வகுத்துரைப்ப னீகேள் - புனையவரு253

காமர் கயிலையிற்சீ கண்ட வுருத்திரன்பா
             லேமவருள் பெற்றநந்தி யெம்பெருமான் - றோமில்254

வழியே வருசனற்கு மார முனிவர்
             பழியேது மில்லாத பண்பிற் - கொழியருள்சால்255

சத்திய ஞான தரிசனிகள் யாவோருந்
             துத்தியஞ் செய்பரஞ் சோதியார் - நித்தியமார்256

மெய்கண்ட தேவர் விளங்குமரு ணந்தியார்
             பொய்கண்ட யாரும் புணரருஞ்சீர் - மொய்கடந்257

தைவாழ் மறைஞான சம்பந்தர் தாளின்மதி
            கைவா ழுமாபதியார் காட்சிமிகு - செய்ய258

வருணமச்சி வாய ரமைசித்த ராய
            கருளில் சிவப்பிர காசர் - தெருள்செய்259

குருநமச்சி வாயர் குலவுமறை ஞானர்
              திருவம் பலவாண தேவர் - மருவு260

முருத்திர கோடியா ரொப்பில்வே லப்பர்
              திருத்தி யினிதருளச் செய்து - பொருத்து261

 மிருகுமர சாமிகண்மா சில்லா மணியா
              ரருமை யிராமலிங்க ரன்பார் - பெருமையிரு262

வேலப்ப ரென்று மிளிர்திருச்சிற் றம்பலவர்
              பாலக்க ணில்லம் பலவாணர் - சால263

வருள்சுப் பிரமணிய ரம்பல வாணர்
            தெருள்சுப் பிரமணிய தேவர் - பொருள்சான்  264

மரபு நிலையிதுவால் வார்த்தைநீ பேசப்
             பரவு சமயம் பகர்வேன் - விரவுநெஞ்சே  265

பூதநான் கின்பம் புரிகுழலார் போகமெனுங்
            கோதவுல காய்தரைக்கூடாதே - யேதமிகு 266

கந்தமைந்துங் கெட்டாற் கனமுத்தி யென்றுழலும்
            பந்தப் பவுத்தர்முகம் பாராதே - முந்தத்267

தலைபறித்துப் பாயுடுத்தித் தாந்தவமே பேசிக்
            கொலைசெ யமணரைக்கூ டாதே - யலைபுரியுங் 268

கள்ளைக் குடித்துக் களித்துழலும் வாமமதக்
            கொள்ளைச் செருக்கருரை கொள்ளாதே - தள்ளாக்269

 கருமமன்றி வேறு கருத்தனிலை யென்று
            தெருமருவார் கூட்டஞ்சே ராதே - பொருவினெஞ்சே270


நின்னையணு வென்று நியாயம் புகன்றுழல்வான்
             றன்னை யொருஞான்றுஞ் சாராதே - சொன்ன271

பகவனுக் குண்டு பரிணாம மென்னுந்
            தகவிலைந்தி ராவினர்ச்சா ராதே - யிகவரிய272

முத்திநிலை யான்மா முதல்வனோ டொக்குமெனும்
            புத்தி படைத்தவர்பாற் போகாதே - மெத்துமொளிப்273

பாலவிழி யாற்குப் பரிணாமஞ் சொற்றுழலு
            மாலமைந்தார் கூட்ட மருவாதே- ஞாலமிசைத்274

தாம்பிரம மாகாமை தஞ்செயலி னாலுணரார்
           நாம்பிரம மென்பாரை நாடாதே - யோம்பு275

திருவா வடுதுறையைச் சேர்ந்து வளங்க
           ளொருவாத் திருவீதி யுற்றுப் - பொருவாத276

தென்முகப்பின் வாயில்வழிச் சென்றுகொலு மண்டபத்தின்
            பொன்முகப்பி னுள்ளே புகலுற்று - நன்முகத்திற்277

சாத்திரங்க ளோதித் தனியமர்வார் சிந்திப்பா
           ரேத்திரங்கும் வண்ண மெடுத்திசைப்பார் - பாத்துச்278

சடைகாய வைத்துத் தனியமர்வா ரன்னோர்
             புடையாரை யும்வணங்கிப் போற்றி-விடையா279

நலமா ரதிகார நாடுதிருச் சிற்றம்
            பலமா முனியைப் பணிந்து - பலமியாவுஞ்280

சேர்தரவுள் ளாற்போய்த் திருமாளி கைத்தேவர்
            வார்கழல் போற்றி வணங்கியே - யோருங்281

குரவர்பிரான் மூல குருநமச்சி வாயன்
            பரவுகழல் போற்றிப் பணிந்து - விரவு     282

மிரண்டா மொடுக்க மெனப்புகல்பொற் கோயி
            லரண்டா னெனவமரு வானைத் - திரண்ட283

கலைஞான வாழ்வைக் கருதுவார் பேற்றைத்
      தொலையாப் புலவர்குழாஞ் சூழ-வுலையா284

வினாவிடை பேசி வியப்புற் றமரு
      மனாதியுரு வாய வமுதை-யினாதகுண286

மெல்லாரு நீங்க வினிதுபோ தித்தமரு
      நல்லா தரவு நயப்பானைச்-சொல்லு286

மொருநமச்சி வாயனென வோதப் பொலிந்து
      வருநமச்சி வாயனடி வாழ்த்திப்-பொருவாக்287

குருசாமி கோயில்வலங் கொண்டுபடி யேறிக்
      குருசாமி பூசைமுனங் கூடி-யுருகாமெய்288

யன்பின் வணங்கி யடியா ரமுதுகொள
      வன்பி னமர்கோயில் வந்தித்தே-யின்ப289

விதமார் முதலொடுக்க மென்றிசைபொற் கோயிற்
      புதவொர்பான் மெல்லப் புகுந்து-கதமோவி290

யாங்குநிற்பார் தம்மை யடுத்துச் சமயம்வினாய்ப்
      பாங்குபெற வுள்ளாற் பயப்புகுந்து-தேங்குதிரு291

 முன்னஞ்சே வித்து முனிவர்முத லோர்போற்ற
      நன்னர்நீ றள்ளியள்ளி நல்கியம-ரன்ன292

பொழுதுரையா தேபல் புலவர்கவி பாடும்
      பொழுது முரையாதே போற்றி-யெழுதுமடல்293

வாசித்து நிற்பாரை மானிக்கு மப்பொழுது
      நேசிக்குந் தன்மை நிறைந்தாராய்ப்-பூசிக்குந்294

தொண்ட ருவக்கச் சுருதிப் பொருள்புகறல்
      கொண்ட சமயத்துங் கூறாதே-மண்டவரு295

 மன்னர் முதலோர் வணங்க வவர்க்குவப்பு
      நன்னரியற் றும்பொழுது நாடாதே-சொன்ன296

மறையோர் பலரிரக்கும் வார்த்தைசெவி யேற்றுக்
      குறைதவிர்க்கும் போதினுங்கூ றாதே-மறைசொல்297

சிதம்பரமுன் னாய திருக்கோயிற் கெல்லாம்
      பதம்பரவு நித்தியமுற் பண்பி-னிதம்பரவ298

நன்றுவிசா ரித்து நயவாக் குறைதவிர்த்துத்
      துன்று பொழுதுமிதைச் சொல்லாதே-சென்று299

பணிசிறா ரைக்கற்கும் பாடம் வினாவத்
      துணியுங்கா லத்துஞ்சொல் லாதே-வணிதருமா300


னந்தக் களிப்பா னகச்சிலர்வந் தேத்தெடுக்கு
      மந்தப் பொழுது மறையாதே - சந்த301

வுவளகத்து மேவு மொருசமய நோக்கித்
      திவளநெஞ்சே நீகூடச் சென்று - தவளப்302

பொடியணியு மேனியெங்கள் பூரணன்பொற் றாளிற்
      படிமிசை வீழ்ந்து பணிந்து - நெடியகுணக்303

 குன்றேமெய்ஞ் ஞானக் கொழுந்தே யருட்கடலே
      நன்றே யுயிர்க்கருளு நாயகமே - யன்றே304

யடுத்தமல பந்த மகற்றவுருக் கொண்டு
      மடுத்த பெருங்கருணை வாழ்வே - படுத்தமைந்த305

 மைம்மாறு சிந்தை வயங்கு மடியார்பாற்
      கைம்மாறு வேண்டாத கற்பகமே - பொய்ம்மாறெம்306

பேறேயா னந்தப் பெருக்கேஞா னக்கருப்பஞ்
      சாறேமெய் யன்பர் தவப்பயனே - நாறுமருட்307

சிந்தா மணியே செழுங்காம தேனுவே
      சந்தாபந் தீர்க்குந் தனிச்சுடரே - நந்தா308

வரமணியே கோமுத்தி வாழ்வே யருட்சுப்
      பிரமணிய தேசிகப்பெம் மானே - பரவு309

குருநமச்சி வாயவென்று கொண்டாடி யேத்திப்
      பெருகருளுண் டாகநனி பேசி - யொருவரிய310

பாலை யுணர்த்திப் பசியநறுஞ் செங்கழுநீர்
      மாலை கொடுவிரைந்து வா.311

    ஸ்ரீ சுப்பிரமணியதேசிகர் நெஞ்சுவிடுதூது முற்றிற்று.  

      தனிப்பாடல்கள்  

            நேரிசை வெண்பா

3324 
கண்ணான் மதனைக் கடிந்ததற்கேற் பப்புரப்பாற்
       பெண்ணா ளுறாச்சுப் பிரமணிய - வண்ணால்
       திருவா வடுதுறையாய் சிற்றடியே னின்ப
       மருவா வடுமாற வை.                              1
3325 
                 விருத்தம்
மாமேவு புகழ்த்திருவா வடுதுறைச்சுப் பிரமணிய வள்ள லாய, 
தூமேவு குரவன்பேர் சொற்றவுட னென்பிறப்புத் தொலைந்ததம்மா, 
பாமேவு மிதுகண்டும் பிறப்பொழிப்பா னிவனென்று பலருஞ் சொல்வார், 
தேமேவு நலந்தெரியென் வாயினையே புகழாத செய்கை யென்னே.     2
3326 
உரவுபொலி மறைமுடியாஞ் சிவக்கொழுந்தைப் பரானந்தத் துவாவை நாளுங், 
கரவுதவி ரன்பருளத் தகலாம லமுதூற்றுங் கருணை வாழ்வைப், 
புரவுமலி மெய்ஞ்ஞான வாரிதியைத் துறவரசைப் பொருவி லாத, 
பரவுபுகழ்த் துறைசையிற்சுப் பிரமணிய குருமணியைப் பரவி வாழ்வாம்.         3
3327 
செல்லார்க்கும் பெருமுழக்க மண்முழக்க மெனமேற் போய்த் திகழ்மா டத்தாற், 
சொல்லார்க்குங் கழனிகளாற் றொலையாத வளங்காட்டுந் துறைசை மேவிக், 
கல்லார்க்கு மல்லார்க்கும் வல்லார்க்கும் வல்லார்க்குங் கணக்கி லாமற், 
றெல்லார்க்கு மெய்ப்பில்வைப்பாஞ் சுப்பிரம ணியகுரவ னிருதாள் போற்றி.      4
3328 
தேடுக்கயி லாயபரம் பரைத்துறைசை மேயநமச் சிவாயன்றன்னைக், 
கூடுதன்முன் னுள்ளபதி னால்வருமுற் றோன்றலெனக் கொண்டா ரவ்வா, 
றூடுதவிர் தரக்கொண்டும் பிற்றோன்ற லெனவுங் கொண் டுவக்குங் கோமான், 
நீடுபெரும் புகழமைசுப் பிரமணிய குரு மணியை நினைந்து வாழ்வாம்.       5
3329 
 ஒப்புயர்வில் லவன்சிவன்மூன் றும்முடைமை யாலிர ண்டு மொன்று மேற்றார், 
தப்பறத்தாழ்ந் தவரெனறேர்ந் தனந்திருவா வடுதுறைநற் றலத்துள் வார்தம், 
வைப்பனைய சுப்பிரம ணியகுரவன் றன்பெயரை வகித்து ளாரை, 
யெப்படியும் விலக்கலின்மற்றிவன்மூன்று மிலனென்றே யியம்பு வோமே.     6
3330 
திருமணியை நிறத்தமைத்த நீன்மணிமெய்ம் மால்பிரமன் றேடிக் காணா, 
வருமணியென் னையும்பொருளா வாண்ட சிந்தா மணியன்ப ரகத்தே மேய, 
வொருமணியம் பலவாண சிரோமணிகண் மணியடிமை யுவந்தார் கண்ணுட், 
கருமணிவண் டுறைசையிற்சுப் பிர மணிய குருமணியைக் கருத்துள் வைப்பாம்.     7
3331 
                     வஞ்சித்துறை
ஒப்பருந் துறைசைச், சுப்பிர மணிய
அற்புத குரவன், நற்பதந் துணையே.             8
 


This file was last updated on 15 Feb. 2010 
Feel free to send corrections to the webmaster. 


