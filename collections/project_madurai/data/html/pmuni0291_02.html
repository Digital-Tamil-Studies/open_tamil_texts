<!DOCTYPE HTML PUBLIC "-//W3C//DTD HTML4.01. Transitional//EN"
   "http://www.w3.org/TR/html4/loose.dtd">

<!-- Project Madurai -->
<!-- Copyright (c) 1998 -2007. All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>Pirapantat tiraTTu of civanjAna yokikaL -I (in Tamil, Unicode format) </title>
</head>
<body bgcolor="white" text="#800000">
<center>
<img src="/projectmadurai/pmdr0.gif"/>
<font color="blue">
<h2> Pirapantat tiraTTu of civanjAna yokikaL - I<br/>
akilANTEsvari patikam <br/>
(in Tamil, Unicode format) <br/><br/>
சிவஞானயோகிகள் அருளிச் செய்த பிரபந்தத்திரட்டு - II<br/>
3. அகிலாண்டேசுவரிபதிகம்<br/></h2></font>
</center>
<hr noshade=""/>
<b>Acknowledgements:</b><br/>
Our sincere thanks to the Digital Library of India for providing
us with a scanned image files version of this literary work. <br/>
This etext has been prepared via Distributed Proof-reading implementation 
of Project Madurai <br/>
We thank the following for their help in the preparation of this etext: <br/>
S. Karthikeyan, Yogeshwaran, TS Krishnan and V. Devarajan <br/><br/>
PDF and Web versions Dr. K. Kalyanasundaram, Lausanne, Switzerland <br/>
<br/>
This Etext file has the verses in tamil script in Unicode format<br/>
So you need to have a Unicode Tamil font and the web browser
set to "utf-8" to view the Tamil part properly. <br/>
© Project Madurai 2007. <br/>
Project Madurai is an open, voluntary, worldwide initiative devoted 
to preparation of <br/>electronic texts of tamil literary works and to 
distribute them free on the Internet. <br/>
Details of Project Madurai are available at the website <br/>
http://www.projectmadurai.org/ <br/>
You are welcome to freely distribute this file, provided this header
page is kept intact. <p>
<hr noshade=""/>

 உ<br/>
 கணபதி துணை<br/>
 திருச்சிற்றம்பலம்<br/>
<br/>
திருவாவடுதுறை ஆதீனத்துத் திராவிடமகாபாஷ்யகர்த்தராகிய<br/>
<strong> சிவஞானயோகிகள் அருளிச் செய்த பிரபந்தத்திரட்டு </strong><br/>
<br/>
இராமநாதபுர சமஸ்தானம்<br/>
ம-ள-ள-ஸ்ரீ பொன்னுச்சாமித்தேவரர்களுடைய புத்திரர் <br/>
ம-ள-ள-ஸ்ரீ பாண்டித்துரைத்தேவரவர்கள்  விரும்பியவண்ணம்<br/>
<br/>
 மதுராபுரிவாசியாகிய இ.இராமசுவாமிப்பிள்ளை என்று<br/>
விளங்குகின்ற  ஞானசம்பந்தப்பிள்ளையால்<br/>
அகப்பட்டபிரதிகள்கொண்டு பரிசோதித்து<br/>
சென்னை: இந்து தியாலஜிகல் யந்திரசாலையிலும்<br/>
சித்தாந்த வித்தியாநுபாலனயந்திரசாலையிலும்<br/>
பதிப்பிக்கப்பட்டது<br/>
----<br/>
 உ<br/>
கணபதி துணை<br/>
 திருச்சிற்றம்பலம்<br/><center>
<h3> 3. அகிலாண்டேசுவரிபதிகம்</h3>
</center>
<ul>
கணபதி துணை<br/>
திருச்சிற்றம்பலம்<br/>
<br/>
செப்பறைப்பதி<br/>
<table border="0">
<tr><td valign="top" width="550">
பண்டைவினை யாலும்வரு பழவினையி<br/>
        னாலுறு பாழ்த்தகன் மத்தி னாலும்<br/>
பாழான மாயைப் புணர்ச்சியா லுந்தொலைவில்<br/>
       பலபல தநுக்க டூக்கிக்<br/>
கொண்டுசுழல் பாவியேன் செய்கின்ற பிழையெலாங்<br/>
       குணமெனக் கருதி யெளிதாக்<br/>
கோலங்கள் காட்டினெனை யிவ்வள வெடுத்தாண்ட<br/>
       குணமேரு வேநி றைந்து<br/>
மண்டுமா னந்தவெள் ளத்தையுண் டின்புறவும்<br/>
       வைப்பதென் றேவ றிகிலேன்<br/>
வானாகி மண்ணாகி மற்றுளவெ லாமாகி<br/>
       மறைநான்கு மறியா மலே<br/>
அண்டபகி ரண்டப் பரப்புமா யப்புறமு<br/>
       மளவற்று நின்று லாவும்<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே.   <td valign="bottom">1</td></td></tr>
<tr><td valign="top" width="550">
கல்லொத்த நெஞ்சராய் வாழ்வர்சிலர் புவியிற்<br/>
       கறங்குசக டென்ன வோடிக்<br/>
காலோய்வர் சிலர்மரப் பேய்போல நாடொறுங்<br/>
       கதறுவார் சிலர்கு விந்த<br/>
வில்லொத்த நுதலினார் போகத்தை நாடியே<br/>
       மெலிவர்சிலர் பசையி லாத<br/>
வெற்றென்பி னைக்கடித் தலகுபுண் ணாய்க்குருதி<br/>
       விழுமதைப் பருகு நாய்போல்<br/>
சொல்லற்ற வுலகிலுறு துன்பெலாஞ் சுகமாய்த்<br/>
       துடிப்பர்சில ரவர்க ளோடு<br/>
துடியாத வண்ணமெனை யிவ்வள வெடுத்திருட்<br/>
       டொகையெலா நீக்கி யல்லோ<br/>
டல்லொத்த பேரின்ப வெள்ளத் தழுத்தியே<br/>
       யசைவற் றிருக்க வைத்த<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே     <td valign="bottom">2</td></td></tr>
<tr><td valign="top" width="550">
தூலவுட லரவினது தோலென்ன நீங்கவே<br/>
       சூக்குமத் தோடு யிரினைத்<br/>
துன்பமுறு யாதனா வுடலத் திருத்தியே<br/>
       சுடருமெரி வாயி லிடுவார்<br/>
மேலதிற் கனலெனச் செம்பினை யுருக்கியே<br/>
       விடுவர்விழி தன்னி லூசி<br/>
விம்முற விறக்குவார் நரகுதொறும் வெவ்வேறு<br/>
       விதமாக வூழி யூழி<br/>
காலம தழுத்துவார் தலையெழும் பிடிலுச்சி<br/>
       கவிழுற வடிப்ப ரந்தக்<br/>
கனலொத்த யமதூதர் கையிலடி யேன்றனைக் <br/>
       காட்டிக் கொடுத்தி டாதே<br/>
ஆலமமு துண்டரமரர் தமையாண்ட நீள்கருணை<br/>
       யன்னமே யுனைநம் பினேன்<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே      <td valign="bottom">3</td></td></tr>
<tr><td valign="top" width="550">
செம்புறு களிம்பென வநாதிமல மூழ்கியிருள்<br/>
       சேருமலர் விழியென் னவே<br/>
தெளிவற்ற கேவலத் தசைவற் றிருந்துமல<br/>
       சேட்டையாற் குழவி குருடர்<br/>
தம்பிணியி னாலுற்ற பால்கோலை நோக்கவவை<br/>
       தமையளிப் பாரென் னநான்<br/>
சார்கன்ம மாயையை விரும்பநீ தந்திடச்<br/>
       சகலனாய்ச் சுழல்க றங்கு<br/>
பம்பரம தென்னநீள் பிறவிச் சுழிக்குளே<br/>
       பட்டுழல் பெரும் பாவியேன்<br/>
பாழான மலமற்று வினையற்று மாயையின்<br/>
       பற்றுவிட் டெனைய றிந்துன்<br/>
அம்பொனடி நீழல்சேர்ந் தானந்த முண்டுநா<br/>
       னதுவா யிருப்ப தென்றோ<br/>
அருண்ஞானவாரியே யாசைமே வியசெல்வ<br/>
       வகிலாண்ட மென்னு மரசே.    <td valign="bottom">4</td></td></tr>
<tr><td valign="top" width="550">
முன்னைமல மென்னுமொரு பேய்பிடித் திருவினை<br/>
       முதிர்ந்தவெறி யரவு சுற்றி<br/>
முடியாத பிறவிக் கடற்குள்வீழ்ந் தாசையென<br/>
       மூண்டசுழி வந்த மிழ்த்த<br/>
மின்னனைய மாதரெனு மகரமீ னொருபுறம்<br/>
       விழுங்கவைம் பொறிக ளான<br/>
விறல்சுறா வைந்தும்வந் தெங்கணு மிழுக்கநான்<br/>
       வீணிலே நைவ தானேன்<br/>
பொன்னனைய நின்னடித் தாமரைத் தலமலாற்<br/>
       புகலிடம் பிறிது காணேன்<br/>
பொய்யனே னாகிலுங் கைவிடா தாளுவாய்<br/>
       புவனங்க ளியாவு மீன்ற<br/>
அன்னையே பகிரண்ட முகடெலாங் கரைபுரண்<br/>
       டப்புறமு மலைத தும்பும்<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே.    <td valign="bottom">5</td></td></tr>
<tr><td valign="top" width="550">
இசையொத்த பண்களுஞ் சொல்லோடு பொருள்களு<br/>
       மிருளினொடு வெளியு நீண்ட<br/>
இன்பமொடு துன்பமு நரகொடு சுவர்க்கமு<br/>
       மெண்ணுதற் கரிய வான<br/>
வசைபெற்ற யோநிபே தங்களும் மவைதம்மின்<br/>
       மருவுமுயிர் யாவு மோங்கு<br/>
மறைநாலு வர்க்கமு மற்றுமுள கலைகளு<br/>
       மலைகட லெலாமு மலையும்<br/>
திசையெட்டு மிரவியொடு சோமனுஞ் சமயத்<br/>
       திரட்சிகளூ மொருவ ராலும்<br/>
தேடரிய புவனகோ டிகளுமதில் வாழ்கின்ற<br/>
       தெய்வங்கள் பலவும் யாவும்<br/>
அசைவற்ற பரவெளிக் குள்ளே யிருக்குமென்<br/>
       றறிவித் தெனைக்க லந்த<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே.    <td valign="bottom">6</td></td></tr>
<tr><td valign="top" width="550">
நீயுள்ள தென்றன்று நானுமுள னன்றுமுத<br/>
       னீங்காம லென்னி டத்தின்<br/>
நேசம்வைத் தேநீ யிருக்கநான் மலமாகி<br/>
       நின்றதே துடலெ னக்கங்<br/>
கேயுமுறை யெங்ஙனே வினைகடரு மெனிலவைக<br/>
       ளேறிடா தநுவி லாமல்<br/>
எட்டாத கேவல மிருப்பமே லவைகன்ம<br/>
       மாகாவ விச்சை கண்டு     <br/>
காயம தளிப்பதெனி லின்புதுன் புறமுண்டு<br/>
       கன்மமே திதனை யருள்வாய்<br/>
ககனமுக டுங்கடந் தளவில் புவனங்களுங்<br/>
       கரைபுரண் டெங்கு மோங்க<br/>
ஆயுமறை காணா தகண்டமாய் நின்றதிரு<br/>
       வக்கினீ சுரர்ம ருவுநீள்<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே.   <td valign="bottom">7</td></td></tr>
<tr><td valign="top" width="550">
உடலத்தி லின்றெனக் கொழியாத விச்சைதா<br/>
       னுற்றதே துன்ற னாலே<br/>
உற்றதே னீதநு வளித்திடும் போதெலா<br/>
       முறவேண்டு மென்ற னியல்பேல்<br/>
கடலொத்த பிறவிதனி லெந்நாளு மவ்விச்சை<br/>
       கட்டுற்று நிற்க வேண்டும்<br/>
கடியமல சத்திசற் றகலவரு மெனிலவை<br/>
       கழித்ததார் நீக ழிக்கில்<br/>
கெடலுற்ற வெல்லா வுயிர்க்குநீக் குவையாங்<br/>
       கெடுத்தாலு மம்ம வந்தான்<br/>
கெட்டாலு முனைவந்து கிட்டிவழி படுவதென்<br/>
       கேடிலா விவைய ருளுவாய்<br/>
அடலுற்ற திரிபுர மடங்கலு மெரித்ததிரு<br/>
       வக்கினீ சுரரை மருவும்<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே.   <td valign="bottom">8</td></td></tr>
<tr><td valign="top" width="550">
மங்கையர்க ளின்பமே முத்தியென் றுங்கந்த<br/>
       மடிவதே முத்தி யென்றும்<br/>
வருமுக் குணங்கெடுதன் முத்திவினை மாய்வதே<br/>
       வளர்முத்தி மூன்று மலமும்<br/>
பங்கமுற லேமுத்தி யென்றுநித் தியதேகம்<br/>
       பற்றுவது முத்தி யென்றும்<br/>
பலவும் பகுத்தறிதன் முத்தியுயிர் கெடுவதே<br/>
       படர்முத்தி சித்தி களெலாம்<br/>
தங்குவது முத்திபா டாணமொத் திடுவதே<br/>
       தகுமுத்தி யென்று முயிர்கள்<br/>
தடுமாற மலமறுத் தகலாத திருவடித்<br/>
       தாமரையென் முடியி லூன்றி<br/>
அங்கமுயிர் பொருளெலாங் கைக்கொண்டு நாயினேற்<br/>
       காநந்த முத்தி தந்த<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே.   <td valign="bottom">9</td></td></tr>
<tr><td valign="top" width="550">
பூதமே யென்றும்வரு பொறியென்று மனமாதி<br/>
       பொருளென்று நீள்க லாதி<br/>
பொருளென்று முயர்சுத்த மாயைபொரு ளென்றுமிப்<br/>
       புவியிற் சிருட்டி செய்யும்<br/>
நாதர்பொரு ளென்றுமர வணையிற் றுயின்றவொரு<br/>
       நாரணன் பொருள தென்றும்<br/>
நானாவி தங்குளறி னோர்குருடர் பலர்கூடி<br/>
       நாடியொளி தேடு மாபோல்<br/>
பேதமுறு பிறவியிற் சுழல்வதல் லாலுண்மை<br/>
       பெற்றிடுவ துண்டோசொ லாய்<br/>
பின்னுமுன் னும்பக்க மேல்கீழு மாயண்ட<br/>
       பித்திக ளுடைத்து மண்டி<br/>
ஆதிநடு வந்தமு மிலாமலடி நாயேனை<br/>
       யகலாம லாண்டு கொண்ட<br/>
அருண்ஞான வாரியே யாசைமே வியசெல்வ<br/>
       வகிலாண்ட மென்னு மரசே.  <td valign="bottom">10</td></td></tr>
</table><br/>
அகிலாண்டேசுவரிபதிகமுடிந்தது.<br/>
<br/>
மெய்கண்டதேவர் திருவடி வாழ்க.<br/>
சிவஞான யோகிகள் திருவடி வாழ்க.<br/>
-------------------------<br/>
</ul>
<hr noshade=""/>
This page was last updated on 10 Dec. 2007 <br/>
Feel free to send corrections to the webmaster. <br/>
</p></body>
</html>