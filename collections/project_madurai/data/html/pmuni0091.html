<!DOCTYPE HTML PUBLIC "-//W3C//DTD HTML 3.2//EN">
<!-- Project Madurai --><!-- Copyright (c) 1998-2000 All Rights Reserved --><!-- Author : K. Kalyanasundaram--><html> <head><meta content="text/html; charset=utf-8" http-equiv="Content-Type"/><meta content="K. Kalyanasundaram" name="Author"/><title>Songs of C. Subramania Bharathiyar - part IV (in tamil script, unicode/utf-8 format)</title></head> <body> <body bgcolor="white" text="#800000"></body><center><img src="pmdr0.gif"/></center><hr noshade="" width="50%"/><br/><center><h3>C. Subramaniya Bharathiyar Songs - Part IV<br/>(pAnjcAli capatam -part I) <br/> in Tamil Script, unicode/utf-8 format<p>சி.சுப்ரமணிய பாரதியார் பாடல்கள் - பாகம் 4<br/>பாஞ்சாலி சபதம் (முதற் பாகம் ) <p></p></p></h3></center> <hr noshade="" width="50%"/><br/> <hr noshade=""/><ul>Etext Preparation: Ms.Veena Jayaraman, Texas, USA (input), Dr. N. Kannan, Kiel, Germany (proof-reading) <br/>Web version: K. Kalyanasundaram, Lausanne, Switzerland <br/><br/>This webpage presents the Etext in Tamil script  but in Unicode encoding.<br/> To view the Tamil text correctly you need to set up the following: <br/>i). You need to have Unicode fonts containing Tamil Block (Latha,<br/>Arial Unicode MS, TSCu_Inaimathi, Code2000, UniMylai,...) installed on your computer <br/>and the OS capable of rendering Tamil Scripts (Windows 2000 or Windows XP). <br/><br/>ii)Use a browser that is capable of handling UTF-8 based pages<br/>(Netscape &gt;4.6, Internet Explorer 5) with the Unicode Tamil fontchosen as the default font for the UTF-8 char-set/encoding view. <br/>.In case of difficulties send an email request to <a href="mailto:pmadurai@gmail.com">Project Madurai</a><br/><br/>© Project Madurai 1999-2000<br/>Project Madurai is an open, voluntary, worldwide initiative devoted<br/>to preparation of electronic texts of tamil literary works and to<br/>distribute them free on the Internet. Details of Project Madurai are<br/>available at the website http://www.tamil.net/projectmadurai<br/><br/>You are welcome to freely distribute this file, provided this<br/>header page is kept intact.<br/><hr noshade=""/>
<center><h3> Songs of C. Subramaniya Bharathiyar - Part IV<br/>சி.சுப்ரமணிய பாரதியார் பாடல்கள் - பாகம் 4<br/>பாஞ்சாலி சபதம்  (முதற் பாகம் ) </h3>
</center><br/> 1.  பிரம துதி<br/>நொண்டிச் சிந்து<br/> <br/>ஓமெனப் பெரியோர் கள்-என்றும்<br/><dd>ஓதுவ தாய் வினை மோதுவ தாய்,<br/>தீமைகள் மாய்ப்பது வாய்,-துயர்<br/><dd>தேய்ப்பது வாய்,நலம் வாய்ப்பது வாய்<br/>நாமமும் உருவும் அற்றே-மனம்<br/><dd>நாடரி தாய்ப்புந்தி தேடரி தாய்,<br/>ஆமெனும் பொருளனைத் தாய்,-வெறும்<br/><dd>அறிவுடன் ஆனந்த இயல்புடைத் தாய்;          1<br/><br/>நின்றிடும் பிரமம்என் பார்;-அந்த<br/><dd>நிர்மலப் பொருளினை நினைதிடு வேன்;<br/>நன்றுசெய் தவம் யோகம்-சிவ<br/><dd>ஞானமும் பக்தியும் நணுகிட வே,<br/>வென்றி கொள்சிவ சக்தி-எனை<br/><dd>மேவுற வே,இருள் சாவுற வே,<br/>இன்றமிழ் நூலிது தான்-புகழ்<br/><dd>ஏய்ந்தினி தாயென்றும் இலகிடவே.            2<br/><br/>2.  சரஸ்வதி வணக்கம்<br/><br/>வெள்ளைக் கமலத் திலே-அவள்<br/><dd>வீற்றிருப் பாள்,புக ழேற்றிருப் பாள்,<br/>கொள்ளைக் கனியிசை தான்-நன்கு<br/><dd>கொட்டுநல் யாழினைக் கொண்டிருப் பாள்,<br/>கள்ளைக் கடலமு தை-நிகர்<br/><dd>கண்டதொர் பூந்தமிழ்க் கவிசொல வே<br/>பிள்ளைப் பருவத் திலே-எனைப்<br/><dd>பேணவந் தாளருள் பூணவந்தாள்.             3<br/><br/>வேதத் திருவிழி யாள்,-அதில்<br/><dd>மிக்கபல் லுரையெனுங் கருமையிட் டாள்,<br/>சீதக் கதிர்மதி யே-நுதல்<br/><dd>சிந்தனையே குழ லென்றுடை யாள்,<br/>வாதத் தருக்க மெனுஞ்-செவி<br/><dd>வாய்ந்ததற் றுணிவெனுந் தோடணிந் தாள்,<br/>போதமென் நாசியி னாள்,-நலம்<br/><dd>பொங்கு பல்சாத்திர வாயுடை யாள்.           4<br/><br/>கற்பனைத் தேனித ழாள்-சுவைக்<br/><dd>காவிய மெனுமணிக் கொங்கையி னாள்,<br/>சிற்ப முதற்கலை கள்-பல<br/><dd>தேமலர்க் கரமெனத் திகழ்ந்திருப் பாள்,<br/>சொற்படு நயமறி வார்-இசை<br/><dd>தோய்ந்திடத் தொகுப்பதின் சுவையறி வார்<br/>விற்பனத் தமிழ்ப்புல வோர்-அந்த<br/><dd>மேலவர் நாவெனும் மலர்ப்பதத் தாள்.          5<br/><br/>வாணியைச் சரண்புகுந் தேன்;-அருள்<br/><dd>வாக்களிப் பாளெனத் திடமிகுந் தேன்;<br/>பேணிய பெருந்தவத் தாள்;-நிலம்<br/><dd>பெயரள வும்பெயர் பெயரா தாள்,<br/>பூணியல் மார்பகத் தாள்-ஐவர்<br/><dd>பூவை,திரௌபதி புகழ்க் கதையை<br/>மாணியல் தமிழ்ப்பாட்டால்-நான்<br/><dd>வகுத்திடக் கலைமகள் வாழ்த்துக வே!        6<br/><br/><b>முதலாவது:   அழைப்புச் சருக்கம் </b><p>3.   ஹஸ்தினாபுரம்<br/><br/>அத்தின புரமுண்டாம்;-இவ்<br/><dd>அவனியி லேயதற் கிணையிலை யாம்;<br/>பத்தியில் வீதிக ளாம்;-வெள்ளைப்<br/><dd>பனிவரை போற்பல மாளிகை யாம்;<br/>முத்தொளிர் மாடங்க ளாம்,-எங்கும்<br/><dd>மொய்த்தளி சூழ்மலர்ச் சோலைக ளாம்;<br/>நத்தியல் வாவிக ளாம்;-அங்கு<br/><dd>நாடு மிரதிநகர் தேவிக ளாம்.               7<br/><br/>அந்தணர் வீதிக ளாம்;-மறை<br/><dd>யாதிக ளாம்கலைச் சோதிக ளாம்;<br/>செந்தழல் வேள்விக ளாம்;-மிகச்<br/><dd>சீர்பெறுஞ் சாத்திரக் கேள்விக ளாம்;<br/>மந்திர கீதங்க ளாம்-தர்க்க<br/><dd>வாதங்க ளாம்;தவ நீதங்க ளாம்;<br/>சிந்தையி லறமுண் டாம்;-எனிற்<br/><dd>சேர்ந்திடுங் கலிசெயும் மறமு முண்டாம்.       8<br/><br/>மெய்த்தவர் பலருண் டாம்,-வெறும்<br/><dd>வேடங்கள் பூண்டவர் பலருமுண் டாம்<br/>உய்த்திடு சிவஞா னம்-கனிந்<br/><dd>தோர்ந்திடு மேலவர் பலருண் டாம்.<br/>பொய்த்தவிந் திரசா லம்-நிகர்<br/><dd>பூசையும் கிரியையும் புலைநடை யும்<br/>கைத்திடு பொய்ம்மொழி யும்-கொண்டு<br/><dd>கண்மயக் காற்பிழைப் போர்பல ராம்.        9<br/><br/>மாலைகள் புரண்டசை யும்-பெரு<br/><dd>வரையெனத் திரண்டவன் தோளுடை யார்,<br/>வேலையும் வாளினை யும்-நெடு<br/><dd>வில்லையுந் தண்டையும் விரும்பிடு வார்,<br/>காலையும் மாலையி லும்-பகை<br/><dd>காய்ந்திடு தொழில்பல பழகிவெம் போர்<br/>நூலையும் தேர்ச்சி கொள் வோர்-கரி<br/><dd>நூறினைத் தனிநின்று நொறுக்கவல் லார்.    10<br/><br/>ஆரிய வேல்மற வர்,-புவி<br/><dd>யாளுமொர் கடுந்தொழில் இனிதுணர்ந் தோர்<br/>சீரியல் மதிமுகத் தார்-மணித்<br/><dd>தேனித ழமுதென நுகர்ந்திடு வார்,<br/>வேரியங் கள்ளருந்தி-எங்கும்<br/><dd>வெம்மத யானைகள் எனத்திரி வார்<br/>பாரினில் இந்திரர் போல்-வளர்<br/><dd>பார்த்திவர் வீதிகள் பாடுவ மே.            11<br/><br/>நல்லிசை முழக்கங்க ளாம்;-பல<br/><dd>நாட்டிய மாதர்தம் பழக்கங்க ளாம்;<br/>தொல்லிசைக் காவியங்கள்-அருந்<br/><dd>தொழிலுணர் சிற்பர்செய் ஓவியங் கள்<br/>கொல்லிசை வாரணங் கள்-கடுங்<br/><dd>குதிரைக ளடுபெருந் தேர்களுண் டாம்!<br/>மல்லிசை போர்களுண் டாம்-திரள்<br/><dd>வாய்ந்திவை பார்த்திடு வோர்களுண் டாம்.   12<br/><br/>எண்ணரு கனிவகை யும்-இவை<br/><dd>இலகிநல் லொளிதரும் பணிவகை யும்<br/>தண்ணறுஞ் சாந்தங்க ளும்-மலர்த்<br/><dd>தார்களும் மலர்விழிக் காந்தங்க ளும்<br/>சுண்ணமும் நறும்புகை யும்-சுரர்<br/><dd>துய்ப்பதற்கு குரியபல் பண்டங்க ளும்<br/>உண்ணநற் கனிவகை யும்-களி<br/><dd>யுவகையும் கேளியும் ஓங்கின வே.         13<br/><br/>சிவனுடை நண்பன்என் பார்,-வட<br/><dd>திசைக்கதி பதியள கேசன்;என் பார்;<br/>அவனுடைப் பெருஞ்செல் வம்-இவர்<br/><dd>ஆவணந் தொறும்புகுந் திருப்பது வாம்;<br/>தவனுடை வணிகர்க ளும்-பல<br/><dd>தரனுடைத் தொழில் செயும் மாசன மும்<br/>எவனுடைப் பயமு மிலா-தினிது<br/><dd>இருந்திடுந் தன்மையது எழில் நகரே.       14<br/><br/>4.  துரியோதனன் சபை<br/><br/>கன்னங் கரியது வாய்-அகல்<br/><dd>காட்சிய தாய்மிகு மாட்சிய தாய்,<br/>துன்னற் கினியது வாய்-நல்ல<br/><dd>சுவைதரும் நீருடை யமுனையெ னும்<br/>வன்னத் திருநதி யின்-பொன்<br/><dd>மருங்கிடைத் திகழ்ந்த அம் மணிநக ரில்,<br/>மன்னவர் தங்கோ மான்-புகழ்<br/><dd>வாளர வக்கொடி யுயர்த்துநின் றான்.      15<br/><br/>துரியோ தனப்பெய ரான்,-நெஞ்சத்<br/><dd>துணிவுடையான்,முடி பணிவறி யான்<br/>'கரியோ ராயிரத் தின்-வலி<br/><dd>காட்டிடு வான்'என்றக் கவிஞர்பி ரான்<br/>பெரியோன் வேத முனி-அன்று<br/><dd>பேசிடும் படிதிகழ் தோள்வலி யோன்,<br/>உரியோர் தாமெனி னும்-பகைத்<br/><dd>குரியோர் தமக்குவெந் தீயனை யான்,      16<br/><br/>தந்தைசொல் நெறிப்படி யே-இந்தத்<br/><dd>தடந்தோள் மன்னவன் அரசிருந் தான்.<br/>மந்திர முணர்பெரி யோர்-பலர்<br/><dd>வாய்த் திருந் தார்அவன் சபைதனி லே.<br/>அந்தமில் புகழுடை யான்-அந்த<br/><dd>ஆரிய வீட்டுமன் அறம்அறிந் தோன்.<br/>வந்தனை பெறுங்குர வோர்-பழ<br/><dd>மறைக்குல மறவர்கள் இருவரொ டே.       17<br/><br/>மெய்ந்நெறி யுணர்விது ரன்-இனி<br/><dd>வேறுபல் அமைச்சரும் விளங்கிநின் றார்<br/>பொய்ந்நெறித் தம்பிய ரும்-அந்தப்<br/><dd>புலைநடைச் சகுனியும் புறமிருந் தார்;<br/>மைந்நெறி வான்கொடை யான்-உயர்<br/><dd>மானமும் வீரமும் மதியுமு ளோன்.<br/>உய்ந்நெறி யறியா தான்-இறைக்கு<br/><dd>உயிர்நிகர் கன்னனும் உடனிருந் தான்.      18<br/><br/>5. துரியோதனன் பொறாமை<br/><br/>             வேறு<br/><br/>எண்ணி லாத பொறுளின் குவையும்<br/><dd>யாங்க ணுஞ்செலுஞ் சக்கர மாண்பும்<br/>மண்ணி லார்க்கும் பெறலரி தாமோர்<br/><dd>வார்க டற்பெருஞ் சேனையு மாங்கே<br/>விண்ணி லிந்திரன் துய்ப்பன போன்று<br/><dd>வேண்டு மின்பமும் பெற்றவ னேனும்<br/>கண்ணி லாத்திரிதா ட்டிரன் மைந்தன்<br/><dd>காய்ந்த நெஞ்சுடன் எண்ணுவ கேளீர்!      19<br/><br/>             வேறு<br/><br/>'பாண்டவர் முடியுயர்த்தே-இந்தப்<br/><dd>பார்மிசை யுலவிடு நாள்வரை,நான்<br/>ஆண்டதொர் அரசா மோ?-எனது<br/><dd>ஆண்மையும் புகழுமொர் பொருளா மோ?<br/>காண்டகு வில்லுடை யோன்-அந்தக்<br/><dd>காளை யருச்சுனன் கண்களி லும்<br/>மாண்டகு திறல்வீ மன்-தட<br/><dd>மார்பிலும் எனதிகழ் வரைந்துள தே1       20<br/><br/>'பாரத நாட்டி லுள்ள-முடிப்<br/><dd>பார்த்திவர் யார்க்குமொர் பதியென்றே<br/>நாரதன் முதன்முனி வோர்-வந்து<br/><dd>நாட்டிடத் தருமன் அவ் வேள்விசெய் தான்;<br/>சோரனவ் வெதுகுலத் தான்-சொலும்<br/><dd>சூழ்ச்சியும் தம்பியர் தோள்வலி யும்<br/>வீரமி லாத்தரு மன்-தனை<br/><dd>வேந்தர்தம் முதலென விதித்தன வே.      21<br/><br/>'ஆயிரம் முடிவேந் தர்-பதி<br/><dd>னாயிர மாயிரங் குறுநிலத் தார்<br/>மாயிருந் திறைகொணர்ந்தே-அங்கு<br/><dd>வைத்ததொர் வரிசையை மறந்திட வோ?<br/>தூயிழை யாடை களும்-மணித்<br/><dd>தொடையலும் பொன்ணுமொர் தொகைப்படுமோ?<br/>சேயிழை மடவா ரும்-பரித்<br/><dd>தேர்களும் கொடுத்தவர் சிறுதொகை யோ?  22<br/><br/>ஆணிப்பொற் கலசங்க ளும்-ரவி<br/><dd>யன்னநல் வயிரத்தின் மகுடங்க ளும்<br/>மாணிக்கக் குவியல்க ளும்-பச்சை<br/><dd>மரகதத் திரளும்நன் முத்துக்க ளும்<br/>பூணிட்ட திருமணி தாம்-பல<br/><dd>புதுப்புது வகைகளிற் பொலிவன வும்<br/>காணிக்கை யாக்கொணர்ந் தார்;-அந்தக்<br/><dd>காட்சியை மறப்பதும் எளிதா மோ?        23<br/><br/>'நல்வகைப் பசும்பொன் னும்-ஒரு<br/><dd>நாலா யிரவகைப் பணக்குவை யும்<br/>வேல்வகை வில்வகை யும்-அம்பு<br/><dd>விதங்களும் தூணியும் வாள்வகையும்<br/>சூல்வகை தடிவகையும்-பல<br/><dd>தொனிசெயும் பறைகளும் கொணர்ந்துவைத் தே<br/>பால்வளர் மன்னவர் தாம்-அங்குப்<br/><dd>பணிந்ததை என்னுளம் மறந்திடு மோ?      24<br/><br/>'கிழவர் தபசியர் போல்-பழங்<br/><dd>கிளிக்கதை படிப்பவன்,பொறுமையென் றும்<br/>பழவினை முடிவென் றும்-சொலிப்<br/><dd>பதுங்கிநிற் போன்,மறத் தன்மையி லான்,<br/>வழவழத் தருமனுக் கோ-இந்த<br/><dd>மாநில மன்னவர் தலைமைதந் தார்?<br/>முழவினைக் கொடிகொண் டான்-புவி<br/><dd>முழுதையுந் தனியே குடிகொண் டான்.      25<br/><br/>'தம்பியர் தோள்வலி யால்-இவன்<br/><dd>சக்கர வர்த்தியென் றுயர்ந்தது வும்,<br/>வெம்பிடு மதகரி யான்-புகழ்<br/><dd>வேள்விசெய் தந்நிலை முழக்கிய தும்,<br/>அம்புவி மன்னரெ லாம்-இவன்<br/><dd>ஆணைதம் சிரத்தினில் அணிந்தவ ராய்<br/>நம்பரும் பெருஞ்செல் வம்-இவன்<br/><dd>நலங்கிளர் சபையினில் பொழிந்தது வும்,    26<br/><br/>'எப்படிப் பொறுத்திடு வேன்?-இவன்<br/><dd>இளமையின் வளமைகள் அறியே னோ?<br/>குப்பை கொலோமுத் தும்?-அந்தக்<br/><dd>குரைகடல் நிலத்தவர் கொணர்ந்துபெய் தார்;<br/>சிப்பியும் பவளங்க ளும்-ஒளி<br/><dd>திரண்டவெண் சங்கத்தின் குவியல்க ளும்<br/>ஒப்பில்வை டூரியமும்-கொடுத்து<br/><dd>ஒதுங்கி நின்றார் இவன் ஒருவனுக் கே     27<br/><br/>'மலைநா டுடையமன் னர்-பல<br/><dd>மான் கொணர்ந்தார்,புதுத் தேன்கொணர்ந்தார்;<br/>கொலைநால் வாய்கொணர்ந் தார்-மலைக்<br/><dd>குதிரையும் பன்றியும் கொணர்ந்துதந் தார்;<br/>கலைமான் கொம்புக ளும்-பெருங்<br/><dd>களிறுடைத் தந்தமும் கவரிக ளும்<br/>விலையார் தோல்வகை யும்-கொண்டு<br/><dd>மேலும்பொன் வைத்தங்கு வணங்கிநின் றார்.28<br/><br/>'செந்நிறத் தோல்,கருந் தோல்;-அந்தத்<br/><dd>திருவளர் கதலியின் தோலுட னே<br/>வெந்நிறப் புலித்தோல் கள்,-பல<br/><dd>வேழங்கள் ஆடுகள் இவற்றுடைத் தோல்,<br/>பன்னிற மயிருடைகள்-விலை<br/><dd>பகரரும் பறவைகள்,விலங்கினங் கள்,<br/>பொன்னிறப் பாஞ்சாலி-மகிழ்<br/><dd>பூத்திடும் சந்தனம் அகில்வகை கள்,       29<br/><br/>'ஏலங் கருப்பூ ரம்-நறும்<br/><dd>இலவங்கம் பாக்குநற் சாதி வகை,<br/>கோலம் பெறக் கொணர்ந் தே-அவர்<br/><dd>கொட்டி நின்றார்,கரம் கட்டி நின்றார்,<br/>மேலுந் தலத்திலு ளார்-பல<br/><dd>வேந்தர் அப்பாண்டவர் விழைந்திட வே<br/>ஓலந் தரக்கொணர்ந் தே-வைத்த<br/><dd>தொவ்வொன்றும் என் மனத் துறைந்ததுவே. 30<br/><br/>'மாலைகள் மொன்னும்முத் தும்-மணி<br/><dd>வகைகளிற் புனைந்தவும் கொணர்ந்துபெய் தார்;<br/>சேலைகள் நூறுவன் னம்-பல<br/><dd>சித்திரத் தொழில்வகை சேர்ந்தன வாய்,<br/>சாலவும் பொன்னிழைத் தே-தெய்வத்<br/><dd> தையலர் விழைவன பலர்கொணர்ந் தார்,<br/>கோலநற் பட்டுக்க ளின்-வகை<br/><dd>கூறுவதோ?எண்ணில் ஏறுவ தோ?         31<br/><br/>கழல்களும் கடகங்க ளும்-மணிக்<br/><dd>கவசமும் மகுடமும் கணக்கில வாம்<br/>நிழல்நிறப் பரிபல வும்-செந்<br/><dd>நிறத்தன பலவும்வெண் ணிறம்பல வும்<br/>தழல்நிறம்மேக நிறம்-விண்ணில்<br/><dd>சாரும் இந்திரவில்லை நேரும்நிறம்<br/>அழகிய கிளிவயிற் றின்-வண்ணம்<br/><dd>ஆர்ந்தன வாய்ப்பணி சேர்ந்தன வாய்.      32<br/><br/>'காற்றெனச் செல்வன வாய்'-இவை<br/><dd>கடிதுகைத் திடுந்திறன் மறவ ரொடே,<br/>போற்றிய கையின ராய்ப்-பல<br/><dd>புரவலர் கொணர்ந்து,அவன் சபைபுகுந் தார்.<br/>சீற்ற வன்போர் யானை-மன்னர்<br/><dd>சேர்த்தவை பலபல மந்தையுண் டாம்;<br/>அற்றல் மிலேச்சமன் னர்-தொலை<br/><dd>அரபியர் ஒட்டைகள் கொணர்ந்துதந் தார்.   33<br/><br/>'தென்றிசைச் சாவக மாம்-பெருந்<br/><dd>தீவு தொட்டேவட திசையத னில்<br/>நின்றிடும் புகழ்ச்சீ னம்-வரை<br/><dd>தேர்ந்திடும் பலப்பல நாட்டின ரும்<br/>வென்றிகொள் தருமனுக் கே-அவன்,<br/><dd>வேள்வியில் பெரும்புகழ் விளையும்வண் ணம்,<br/>நன்றுபல்(பொருள்)கொணர்ந் தார்-புவி<br/><dd>நாயகன் யுதிட்டிரன் என வுணர்ந்தார்,      34<br/><br/>'ஆடுகள் சிலர்கொணர்ந் தார்;-பலர்<br/><dd>ஆயிர மாயிரம் பசுக்கொணார்ந் தார்;<br/>மாடுகள் பூட்டின வாய்ப்-பல<br/><dd>வகைப்படு தானியம் சுமந்தன வாய்<br/>ஈடுறு வண்டி கொண்டே-பலர்<br/><dd>எய்தினர்;கரும்புகள் பலகொணர்ந் தார்;<br/>நாடுறு தயில வகை-நறு<br/><dd>நானத்தின் பொருள்பலர் கொணர்ந்துதந் தார்;35<br/><br/>'நெய்க்குடம் கொண்டு வந்தார்-மறை<br/><dd>நியமங்கொள் பார்ப்பனர் மகத்தினுக் கே;<br/>மொய்க்குமின் கள்வகைகள்-கொண்டு<br/><dd>மோதினர் அரசினம் மகிழ்வுற வே;<br/>தைக்கு நற் குப்பாயம்,-செம்பொற்<br/><dd>சால்வைகள்,போர்வைகள்,கம்பளங் கள்,<br/>கைக்குமட் டினுந்தா னோ-அவை<br/><dd>காண்பவர் விழிகட்கும் அடங்குப வோ?       36<br/><br/>தந்தத்தில் கட்டில்க ளும்-நல்ல<br/><dd>தந்தத்தின் பல்லக்கும்,வாகன மும்,<br/>தந்தத்தின் பிடிவாளும் - அந்தத்<br/><dd>தந்தத்திலே சிற்பத் தொழில்வகை யும்,<br/>தந்தத்தி லாதன மும்-பின்னும்<br/><dd>தமனிய மணிகளில் இவையனைத் தும்<br/>தந்தத்தைக் கணக்கிட வோ?-முழுத்<br/><dd>தரணியின் திருவும்இத் தருமனுக் கோ?'      37<br/><br/><dd>          வேறு<br/>என்றிவ் வாறு பலபல எண்ணி<br/><dd>ஏழை யாகி இரங்குத லுற்றான்,<br/>வன்றி றத்தொரு கல்லெனு நெஞ்சன்,<br/><dd>வானம் வீழினும் அஞ்சுதல் இல்லான்,<br/>முன்றமொன்று குழைவுற் றிளகிக்<br/><dd>குழம்பு பட்டழி வெய்திடும் வண்ணம்<br/>கன்று பூதலத் தள்ளுறை வெம்மை<br/><dd>காய்ந்தெழுந்து வெளிப்படல் போல.          38<br/><br/>நெஞ்சத் துள்ளோர் பொறாமை யெனுந்தீ<br/><dd>நீள்வதால் உள்ளம் நெக்குரு கிப்போய்,<br/>மஞ்சன் ஆண்மை மறந்திண்மை மானம்<br/><dd>வன்மை யாவும் மறந்தன னாகிப்<br/>பஞ்சை யாமொரு பெண்மகள் போலும்<br/><dd>பாலர் போலும் பரிதவிப் பானாய்க்<br/>கொஞ்ச நேரத்திற் பாதகத் தொடு<br/><dd>கூடியேஉற வெய்திநின் றானால்.            39<br/><br/>யாது நேரினும் எவ்வகை யானும்<br/><dd>யாது போயினும் பாண்டவர் வாழ்வைத்<br/>தீது செய்து மடித்திட எண்ணிச்<br/><dd>செய்கை யன்றறி யாந்திகைப் பெய்திச்<br/>சூதும் பொய்யும் உருவெனக் கொண்ட<br/><dd>துட்ட மாமனைத் தான்சர ணெய்தி,<br/>'ஏதுசெய்வம்'எனச் சொல்லி நைந்தான்<br/><dd>எண்ணத் துள்ளன யாவும் உரைத்தே.       40<br/><br/>மன்னர் மன்னன் யுதிட்டிரன் செய்த<br/><dd>மாம கத்தினில் வந்து பொழிந்த<br/>சொன்னம் பூண்மணி முத்திவை கண்டும்,<br/><dd>தோற்றங் கண்டும் மதிப்பினைக் கண்டும்,<br/>என்ன பட்டது தன்னுளம் என்றே<br/><dd>ஈன மாமன் அறிந்திடும் வண்ணம்<br/>முன்னம் தான் நெஞ்சிற் கூறிய வெல்லாம்<br/><dd>மூடன் பின்னும் எடுத்து மொழிந்தான்.       41<br/><br/>6.துரியோதனன் சகுனியிடம் சொல்வது<br/><br/>           வேறு<br/>''உலகு தொடங்கிய நாள்முத லாகநஞ் சாதியில்-புகழ்<br/>ஓங்கிநிற்  றாரித் தருமனைப் போலெவர்?மாம னே!<br/>இலகு புகழ்மனு வாதி முதுவர்க்கும். மாம னே!-பொருள்<br/>ஏற்றமும் மாட்சியும் இப்படி யுண்டுகொல்?-மாம னே!<br/>கலைக ளுணர்ந்தநல் வேதியப் பாவலர் செய்தவாம்-பழங்<br/>கற்பனைப் காவியம் பற்பல கற்றனை-மாம னே!<br/>பலகடல்  நாட்டையும் இப்படி வென்றதை எங்கணும்- சொல்லப்<br/>பார்த்ததுண்டோ?கதை கேட்டதுண் டோ?புகல் மாமனே!  42<br/><br/>'எதனை யுலகில் மறப்பினும்,யானினி,மாம னே!இவர்<br/>யாகத்தை என்றும் மறந்திட லென்பதொன் றேது காண்?<br/>விதமுறச் சொன்ன பொருட்குவை யும்பெரி தில்லைகாண்; அந்த<br/>வேள்வியில் என்னை வெதுப்பின வேறு பலவுண் டே!<br/>இதனை யெலாமவ் விழியற்ற தந்தையின் பாற்சென்றே- சொல்லி,<br/>இங்கிவர் மீதவ னும்பகை எய்திடச் செய்கு வாய்,<br/>மிதமிகு மன்பவர் மீதுகொண் டானவன் கேட்கவே,-அந்த<br/>வேள்விகண் டென்னுயிர் புண்படுஞ் செய்தி விளம்பு வாய். 43<br/><br/>'கண்ணைப் பறிக்கும் அழகுடை யாரிள மங்கையர்-பல<br/>காமரு பொன்மணிப் பூண்க ளணிந்தவர் தம்மை யே<br/>மண்ணைப் புரக்கும் புரவலர் தாமந்த வேள்வியில்-கொண்டு<br/>வாழ்த்தி யளித்தனர் பாண்டவர்க் கே,எங்கள்-மாமனே!<br/>எண்ணைப் பழிக்குந் தொகையுடை யாரிள மஞ்சரைப்-பலர்<br/>ஈந்தனர் மன்ன ரிவர் தமக்குத் தொண் டியற்ற வே!<br/>விண்ணைப் பிளக்குந் தொனியுடைச் சங்குகள் ஊதினார்;- தெய்வ<br/>வேதியர் மந்திரத் தோடுபல் வாழ்த்துக்கள் ஓதி னார்.  44<br/><br/>'நாரதன்  தானும் அவ்வேத வியாசனும் ஆங்ஙனே-பலர்<br/>நானிங் குரைத்தற் கரிய பெருமை முனிவரும்<br/>மாரத வீரர்,அப் பாண்டவர் வேள்விக்கு வந்ததும்,வந்து<br/>மாமறை யாசிகள் கூறிப் பெரும்புகழ் தந்த தும்,<br/>வீரர்தம் போரின் அரியநற் சாத்திர வாதங்கள்-பல<br/>விப்பிரர் தம்முள் விளைத்திட உண்மைகள் வீச வே,<br/>சார மறிந்த யுதிட்டிரன் கேட்டு வியந்ததும்,-நல்ல<br/>தங்க மழை பொழிந் தாங்கவர்க்கே மகிழ் தந்த தும்.   45<br/><br/>'விப்பிர ராதிய நால்வரு ணத்தவர் துய்ப்பவே-நல்<br/>விருந்து செயலில் அளவற்ற பொன்செல விட்ட தும்,<br/>''இப்பிற விக்குள் இவையத்த வேள்வி விருந்துகள்-புவி<br/>எங்கணும் நான்கண்ட தில்லை''எனத் தொனி பட்டதும்,<br/>தப்பின்றி யேநல் விருந்தினர் யாருக்குந் தகுதிகள்-கண்டு<br/>தக்கசன் மானம் அளித்து வரிசைகள் இட்ட தும்,<br/>செல்புக நீயவ் விழியற்ற தந்தைக்கு;''நின்மகன்-இந்தச்<br/>செல்வம் பெறாவிடில் செத்திடு வான்''என்றும் செப்புவாய்.  46<br/><br/>'அண்ணன் மைந்தன் அவனிக் குரியவன் யானன்றோ!-அவர்<br/>அடிய வராகி யெமைப்பற்றி நிற்றல் விதியன் றோ?<br/>பண்ணும் வேள்வியில் யார்க்கு முதன்மை அவர் தந்தார்?- அந்தப்<br/>பாண்ட வர்நமைப் புல்லென எண்ணுதல் பார்த்தை யோ?<br/>கண்ண னுக்கு முதல்உப சாரங்கள் காட்டினார்;-சென்று<br/>கண்ணி லாத்தந்தைக் கிச்செய லின்பொருள் காட்டு வாய்;<br/>மண்ணில் வேந்தருள் கண்ணன் எவ்வாறு முதற்பட்டான்! என்றன்<br/>மாம னே!அவன் நம்மில் உயர்ந்த வகைசொல் வாய்!   47<br/><br/>'சந்தி ரன்குலத் தேபிறந் தோர்தந் தலைவன்யான்-என்று<br/>சகமெ லாஞ்சொலும் வார்த்தைமெய்யோவெறுஞ்சாலமோ?<br/>தந்தி ரத்தொழில் ஒன்றுண ரும்சிறு வேந்தனை-இவர்<br/>தரணி மன்னருள் முற்பட வைத்திடல் சாலு மோ?<br/>மந்தி ரத்திலச் சேதியர் மன்னனை மாய்த்திட்டார்;-ஐய!<br/>மாம கத்தில் அதிதியைக் கொல்ல மரபுண் டோ?<br/>இந்தி ரத்துவம் பெற்றிவர் வாழும் நெறிநன்றே!-இதை<br/>எண்ணி எண்ணி என்நெஞ்சு கொதிக்குது,மாமனே!   48<br/><br/>'சதிசெய் தார்க்குச் சதிசெயல் வேண்டும்,என் மாம னே!-<br/>தாமென் அன்பன் சராசந் தனுக்குமுன் எவ்வகை   [இவர்<br/>விதிசெய் தார்?அதை என்றும் என் உள்ளம் மறக்குமோ?- இந்த<br/>மேதினி யோர்கள் மறந்துவிட்டார்,இ·தோர் விந்தையே!<br/>நிதிசெய் தாரைப் பணிகுவர் மானிடர்,மாமனே!-எந்த<br/>நெறியி னாலது செய்யினும்,நாயென நீள்புவி<br/>துதிசெய் தேயடி நக்குதல் கண்டனை,மாமனே!-வெறுஞ்<br/>சொல்லுக் கேயற நூல்கள் உரைக்கும் துணிவெ லாம். 49<br/><br/>                  வேறு<br/>'பொற்றடந் தேரொன்று வாலிகன் <br/><dd>கொண்டு விடுத்ததும்,-அதில்<br/> பொற்கொடி சேதியர் கோமகன்  <br/><dd>வந்து தொடுத்ததும்<br/>உற்றதோர் தம்பிக்குத் தென்னவன் <br/><dd>மார்பணி தந்ததும்;-ஒளி<br/> யோங்கிய மாலையம் மாகதன் <br/><dd>தான்கொண்டு வந்த தும்,<br/>பற்றல ரஞ்சும் பெரும்புக <br/><dd>ழேக லவியனே-செம்பொற்<br/> பாதுகை கொண்டு யுதிட்டிரன் <br/><dd> தாளினில் ஆர்த்த தும்,      <br/>        முற்றிடு மஞ்சனத் திற்குப் பல  <br/><dd> பல தீர்த்தங்கள் - மிகு<br/> மொய்ம்புடை யானல் வவந்தியர்<br/><dd>      மன்னவன் சேர்தததும்.       50<br/><br/>'மஞ்சன நீர்தவ வேத<br/><dd> வியாசன் பொழிந்ததும்,-பல<br/>வைதிகர் கூடிநன் மந்திர<br/><dd> வாழ்த்து மொழிந்த தும்,<br/>குஞ்சரச் சாத்தகி வெண்குடை<br/><dd> தாங்கிட,வீமனும்-இளங்<br/>கொற்றவ னும்பொற் சிவிறிகள்<br/><dd> வீச,இரட்டை யர்<br/>அஞ்சுவர் போலங்கு நின்று<br/><dd> கவரி இரட்டவே-கடல்<br/>ஆளுமொருவன் கொடுத்ததொர்<br/><dd> தெய்விகச் சங்கி னில்<br/>வஞ்சகன் கண்ணன் புனிதமுறுங்<br/><dd> கங்கை நீர்கொண்டு-திரு<br/>மஞ்சன மாட்டும்அப் போதில்<br/><dd> எவரும் மகிழ்ந்த தும்,<br/>முற்றிடு மஞ்சனத் திற்குப்பல<br/><dd> பலதீர் த்தங்கள்-மிகு<br/>மொய்ம்புடை யானன்அவ் அவந்தியர்<br/><dd> மன்னவன் சேர்த்ததும்,                      51<br/><br/>'மூச்சை யடைத்த தடா!சபை<br/><dd> தன்னில் விழுந்துநான்-அங்கு<br/>மூர்ச்சை யடைந்தது கண்டனையே!<br/><dd> என்றன் மாமனே!<br/>ஏச்சையும் அங்கவர் கொண்ட<br/><dd> நகைப்பையும் எண்ணுவாய்;-அந்த<br/>ஏந்திழை யாளும் எனைச்சிரித்<br/><dd> தாளிதை எண்ணு வாய்;<br/>பேச்சை வளர்த்துப் பயனென்று<br/><dd> மில்லை,என் மாமனே!-அவர்<br/>பேற்றை அழிக்க உபாயஞ் சொல்வாய்.<br/><dd> என்றன் மாமனே!<br/>தீச்செயல் நற்செயல் ஏதெனினும்<br/><dd> ஒன்று செய்து,நாம்-அவர்<br/>செல்வங் கவர்ந்த வரைவிட<br/><dd>  வேண்டும் தெருவிலே.'                       52<br/><br/>7.  சகுனியின் சதி<br/><br/>                 வேறு<br/>என்று சுயோதனன் கூறியே-நெஞ்சம்<br/><dd> ஈர்ந்திடக் கண்ட சகுனிதான் ''அட!<br/>இன்று தருகுவன் வெற்றியே; இதற்கு<br/><dd> இத்தனை வீண்சொல் வளர்ப்ப தேன்?-இனி<br/>ஒன்றுரைப் பேன்நல் உபாயந்தான்:-அதை<br/><dd> ஊன்றிக் கருத்தொடு கேட்பையால்;-ஒரு<br/>மன்று புனைந்திடச் செய்தி நீ - தெய்வ<br/><dd> மண்டப மொத்த நலங்கொண்டே.               53<br/><br/>'மண்டபங் காண வருவிரென்-றந்த<br/><dd> மன்னவர் தம்மை வரவழைத்-தங்கு<br/>கொண்ட கருத்தை முடிப்பவே-மெல்லக்<br/><dd> கூட்டிவன் சூது பொரச் செய்வோம்-அந்த<br/>வண்டரை நாழிகை யன்றிலே-தங்கள்<br/><dd> வான்பொருள் யாவையும் தொற்றனைப்-பணி<br/>தொண்ட ரெனச்செய் திடுவன்யான்,-என்றன்<br/><dd> சூதின் வலிமை அறிவை நீ.                   54<br/><br/>'வெஞ்சமர் செய்திடு வோமெனில்-அதில்<br/><dd> வெற்றியும் தோல்வியும் யார்கண்டார்?-அந்தப்<br/>பஞ்சவர் வீரம் பெரிதுகாண்'-ஒரு<br/><dd> பார்த்தன்கை வில்லுக் கெதிருண்டோ?-உன்றன்<br/>நெஞ்சத்திற் சூதை யிகழ்ச்சி யாக்-கொள்ள<br/><dd> நீத மில்லை முன்னைப் பார்த்திவர்-தொகை<br/>கொஞ்ச மிலைப்பெருஞ் சூதினால்-வெற்றி<br/><dd> கொண்டு பகையை அழித்து ளோர்.            55<br/><br/>'நாடும் குடிகளும் செல்வமும் எண்ணி<br/><dd> நனிலத் தோர்கொடும் போர் செய்வார்:-அன்றி<br/>ஓடும் குருதியைத் தேக்கவோ-தமர்<br/><dd> ஊன்குவை கண்டு களிக்கவோ?-அந்த<br/>நாடும் குடிகளும் செல்வமும்-ஒரு<br/><dd> நாழிகைப் போதினில் சூதினால்-வெல்லக்<br/>கூடு மெனிற்பிறி தெண்ண லேன்?-என்றன்<br/><dd> கொள்கை இது'வெனக் கூறினான்.           56<br/><br/>இங்கிது கேட்ட சுயோதனன்-மிக<br/><dd> இங்கிதம் சொல்லினை மாமனே!'-என்று<br/>சங்கிலிப் பொன்னின் மணியிட்ட-ஒளித்<br/><dd> தாமம் சகுனிக்குச் சூட்டினான்;-பின்னர்<br/>'எங்கும் புவிமிசை உன்னைப்போல்-எனக்<br/><dd> கில்லை இனியது சொல்லுவோர்'-என்று<br/>பொங்கும் உவகையின் மார்புறக்-கட்டிப்<br/><dd> பூரித்து விம்மித் தழுவினான்.                57<br/><br/>8.  சகுனி திரிதராட்டிரனிடம் சொல்லுதல்<br/><br/>மற்றதன்பின்னர் இருவரும்-அரு<br/><dd> மந்திரக் கேள்வி உடையவன்-பெருங்<br/>கொற்றவர் கோந்திரித ராட்டிரன்-சபை<br/><dd> கூடி வணங்கி இருந்தனர்;-அருள்<br/>அற்ற சகுனியும் சொல்லுவான்-'ஐய!<br/><dd> அண்டகை நின்மகன செய்திகேள்;-உடல்<br/>வற்றித் துரும்பொத் துருக்கின்றான்;-உயிர்<br/><dd> வாழ்வை முழுதும் வெறுக்கின்றான்.          58<br/><br/>'உண்ப சுவையின்றி உண்கின்றான்;-பின்<br/><dd> உடுப்ப திகழ உடுக்கின்றான்,-பழ<br/>நண்பர்க ளோடுற வெய்திடான்;-இள<br/><dd> நாரியரைச் சிந்தை செய்திடான்;-பிள்ளை<br/>கண்பசலை கொண்டு போயினான்;-இதன்<br/><dd> காரணம் யாதென்று கேட்பையால்;-உயர்<br/>திண்பரு மத்தடந் தோளினாய்!'-என்று<br/><dd> தீய சகுனியும் செப்பினான்.                59<br/><br/>தந்தையும் இவ்வுரை கேட்டதால்-உளம்<br/><dd> சாலவும் குன்றி வருந்தியே,-'என்றன்<br/>மைந்த!நினக்கு வருத்தமேன்?-இவன்<br/><dd> வார்த்தையி லேதும் பொருளுண்டோ?-நினக்கு<br/>எந்த விதத்துங் குறையுண்டோ;-நினை<br/><dd> யாரும் எதிர்த்திடு வாருண்டோ?-நின்றன்<br/>சிந்தையில் எண்ணும் பொருளெலாம்-கணந்<br/><dd> தேடிக் கொடுப்பவர் இல்லையோ?           60<br/><br/>'இன்னமு தொத்த உணவுகள்,-அந்த<br/><dd> இந்திரன் வெ·குறும் ஆடைகள்,-பலர்<br/>சொன்ன பணிசெயும் மன்னவர்,-வருந்<br/><dd> துன்பந் தவிர்க்கும் அமைச்சர்கள்,-மிக<br/>நன்னலங் கொண்ட குடிபடை-இந்த<br/><dd> நானில மெங்கும் பெரும்புகழ்-மிஞ்சி<br/>மன்னும்அப் பாண்டவச் சோதரர்-இவை<br/><dd> வாய்ந்தும் உனக்குத் துயருண்டோ?'         61<br/><br/>தந்தை வசனஞ் செவியுற்றே-கொடி<br/><dd> சர்ப்பத்தைக் கொண்டதொர் கோமகன்<br/>வெந்தழல் போலச் சினங்கொண்டே-தன்னை<br/><dd> மீரிப் பலசொல் விளம்பினான்,-இவன்<br/>மந்த மதிகொண்டு சொல்வதை-அந்த<br/><dd> மாமன் மதித்துரை செய்குவான்;-'ஐய;<br/>சிந்தை வெதுப்பத்தி னாலிவன்-சொலும்<br/><dd> சீற்ற மொழிகள் பொறுப்பையால்.           62<br/><br/>'தன்னுளத் துள்ள குறையெலாம்-நின்றன்<br/><dd> சந்நிதி யிற்சென்று சொல்லிட-முதல்<br/>என்னைப் பனித்தனன்;யானிவன்-றனை<br/><dd> இங்கு வலியக் கொணர்ந்திட்டேன்;-பிள்ளை<br/>நன்னய மேசிந்தை செய்கின்றான்;-எனில்<br/><dd> நன்கு மொழிவ தறிந்திலன்-நெஞ்சைத்<br/>தின்னுங் கொடுந்தழல் கொண்டவர்-சொல்லுஞ்<br/><dd> செய்தி தெளிய உரைப்பரோ?               63<br/><br/>'நீபெற்ற புத்திரனே யன்றோ?-மன்னர்<br/><dd> நீதி யியல்பில் அறிடின்றான்-ஒரு<br/>தீபத்தில் சென்று கொளுத்திய-பந்தம்<br/><dd> தேசு குறைய எரியுமோ?-செல்வத்<br/>தாபத்தை நெஞ்சில் வளர்த்திடல்-மன்னர்<br/><dd> சாத்திரத் தேமுதற் சூத்திரம்;-பின்னும்<br/>ஆபத் தரசர்க்கு வேறுண்டோ-தம்மில்<br/><dd> அன்னியர் செல்வம் மிகுதல்போல்?          64<br/><br/>'வேள்வியில் அன்றந்தப் பாண்டவர்-நமை<br/><dd> வெண்டுமட் டுங்குறை செய்தனர்;-ஒரு<br/>கேள்வி யிலதுன் மகன்றனைப்-பலர்<br/><dd> கேலிசெய் தேநகைத் தார்,கண்டாய்! புவி<br/>ஆள்வினை முன்னவர்க் கின்றியே-புகழ்<br/><dd> ஆர்ந் திளை யோரது கொள்வதைப்-பற்றி<br/>வாள்விழி மாதரும் நம்மையே-கய<br/><dd> மக்களென் றெண்ணி நகைத்திட்டார்.        65<br/><br/>'ஆயிரம் யானை வலிகொண்டான்-உந்தன்<br/><dd> ஆண்டகை மைந்த னிவன்,கண்டாய்;-இந்த<br/>மாயிரு ஞாலத் துயர்ந்ததாம்-மதி<br/><dd> வான்குலத் திற்கு முதல்வனாம்;-ஒளி<br/>ஞாயிறு நிற்பவும் மின்மினி-தன்னை<br/><dd> நாடித் தொழுதிடுந் தன்மைபோல்,-அவர்<br/>வேயிருந் தூதுமொர் கண்ணனை-அந்த<br/><dd> வேள்வியில் சால உயர்த்தினார்.            66<br/><br/>'ஐய!நின் மைந்தனுக் கில்லைகாண்-அவர்<br/><dd> அர்க்கியம் முற்படத் தந்ததே;-இந்த<br/>வையகத் தார்வியப் பெய்தவே,-புவி<br/><dd> மன்னவர் சேர்ந்த சபைதனில்-மிக<br/>நொய்யதொர் கண்ணனுக் காற்றினார்-மன்னர்<br/><dd> நொந்து மனக்குன்றிப் போயினர்;-பணி<br/>செய்யவும் கேலிகள் கேட்கவும்-உன்றன்<br/><dd> சேயினை வைத்தனர் பாண்டவர்.           67<br/><br/>'பாண்டவர் செல்வம் விழைகின்றான்;-புவிப்<br/><dd> பாரத்தை வேண்டிக் குழைகின்றான்;-மிக<br/>நீண்ட மகிதலம் முற்றிலும்-உங்கள்<br/><dd> நேமி செலும்புகழ் கேட்கின்றான்;-குலம்<br/>பூண்ட பெருமை கெடாதவா-றெண்ணிப்<br/><dd> பொங்குகின் றான்நலம் வேட்கின்றான்,-மைந்தன்<br/>ஆண்டகைக் கி·து தகுமன்றோ?-இல்லை<br/><dd> யாமெனில் வையம் நகுமன்றோ?           68<br/><br/>நித்தங் கடலினிற் கொண்டுபோய்-நல்ல<br/><dd> நீரை அளவின்றிக் கொட்டுமாம்-உயர்<br/>வித்தகர் போற்றிடுங் கங்கையா-றது<br/><dd> வீணிற் பொருளை யழிப்பதோ?-ஒரு<br/>சத்த மிலாநடுக்காட்டினில்-புனல்<br/><dd> தங்கிநிற் குங்குளம் ஒன்றுண்டாம்;-அது<br/>வைத்ததன் நீரைப் பிறர்கொளா-வகை<br/><dd> வாரடைப் பாசியில் மூடியே.               69<br/><br/>சூரிய வெப்பம் படாமலே-மரம்<br/><dd> சூழ்ந்த மலையடிக் கீழ்ப்பட்டே-முடை<br/>நீரினைநித்தலும் காக்குமாம்;-இந்த<br/><dd> நீள்சுனை போல்வர் பலருண்டே?-எனில்<br/>ஆரியர் செல்வம் வளர்தற்கே-நெறி<br/><dd> ஆயிரம் நித்தம் புதியன-கண்டு<br/>வாரிப் பழம்பொருள் ஏற்றுவார்;-இந்த<br/><dd> வண்மையும் நீயறி யாததோ?'             70<br/><br/>9. திரிதராட்டிரன் பதில் கூறுதல்<br/><br/>கள்ளச்சகுனியும் இங்ஙனே--பல<br/><dd> கற்பனை சொல்லித்தன் உள்ளத்தின்-பொருள்<br/>கொள்ளப் பகட்டுதல் கேட்டபின்-பெருங்<br/><dd> கோபத்தோ டேதிரி தாட்டிரன்,'அட;<br/>பிள்ளையை நாசம் புரியவே-ஒரு<br/><dd> பேயென நீவந்து தோன்றினாய்;-பெரு<br/>வெள்ளத்தைப் புல்லொன் றெதிர்க்குமோ?-இள<br/><dd> வேந்தரை நாம்வெல்ல லாகுமோ?          71<br/><br/>'சோதரர் தம்முட் பகையுண்டோ?-ஒரு<br/><dd> சுற்றத்தி லேபெருஞ் செற்றமோ?-நம்மில்<br/>ஆதரங் கொண்டவ ரல்லரோ?-முன்னர்<br/><dd> ஆயிரம் சூழ்ச்சி இவன்செய் தும்-அந்தச்<br/>சீதரன் தண்ணரு ளாலுமோர்-பெருஞ்<br/><dd> சீலத்தி னாலும் புயவலி-கொண்டும்<br/>யாதொரு தீங்கும் இலாமலே-பிழைத்<br/><dd> தெண்ணருங் கீர்த்திபெற் றாரன்றோ?       72<br/><br/>'பிள்ளைப் பருவந் தொடங்கியே-இந்தப்<br/><dd> பிச்சன் அவர்க்குப் பெரும்பகை-செய்து<br/>கொள்ளப் படாத பெரும்பழி-யன்றிக்<br/><dd> கொண்டதொர் நன்மை சிறிதுண்டோ?-நெஞ்சில்<br/>எள்ளத் தகுந்த பகைமையோ?-அவர்<br/><dd> யார்க்கும் இளைத்த வகையுண்டோ?-வெறும்<br/>நொள்ளைக் கதைகள் கதைக்கிறாய்,-பழ<br/><dd> நூலின் பொருளைச் சிதைக்கிறாய்.         73<br/><br/>'மன்னவர் நீதி சொலவந்தாய்;-பகை<br/><dd> மாமலை யைச்சிறு மட்குடம்-கொள்ளச்<br/>சொன்னதொர் நூல்சற்றுக் காட்டுவாய்!-விண்ணில்<br/><dd> சூரியன் போல்நிக ரின்றியே-புகழ்<br/>துன்னப் புவிச் சக்க ராதிபம்-உடற்<br/><dd> சோதரர் தாங்கொண் டிருப்பவும்,-தந்தை<br/>என்னக் கருதி,அவரெனைப்-பணிந்து<br/><dd> என்சொற் கடங்கி நடப்பவும்,              74<br/><br/>'முன்னை இவன் செய்த தீதெலாம்-அவர்<br/><dd> முற்றும் மறந்தவ ராகியே-தன்னைத்<br/>தின்ன வருமொர் தவளையைக்-கண்டு<br/><dd> சிங்கஞ் சிரித்தருள் செய்தல்போல்-துணை<br/>யென்ன இவனை மதிப்பவும்-அவர்<br/><dd> ஏற்றத்தைக் கண்டும் அஞ்சாமலே-(நின்றன்<br/>சின்ன மதியினை என்சொல்வேன்)-பகை<br/><dd> செய்திட எண்ணிப் பிதற்றினாய்.           75<br/><dd>'ஒப்பில் வலிமை யுடையதாந்-துணை<br/><dd> யோடு பகைத்தல் உறுதியோ?-நம்மைத்<br/>தப்பிழைத் தாரந்த வேள்வியில்-என்று<br/><dd> சாலம் எவரிடஞ் செய்கிறாய்,-மயல்<br/>அப்பி விழிதடு மாறியே-இவன்<br/><dd> அங்கு மிங்கும்விழுந் தாடல் கண்டு-அந்தத்<br/>துப்பிதழ் மைத்துனி தான்சிரித்-திடில்<br/><dd> தோஷ மிதில்மிக வந்ததோ?              76<br/><br/>'தவறி விழுபவர் தம்மையே-பெற்ற<br/><dd> தாயுஞ் சிரித்தல் மரபன் றோ!-எனில்<br/>இவனைத் துணைவர் சிரித்ததோர்-செயல்<br/><dd> எண்ணரும் பாதக மாகுமோ?-மனக்<br/>கவலை வளர்த்திடல் வேண்டுவோர்-ஒரு<br/><dd> காரணங் காணுதல் கஷ்டமோ!-வெறும்<br/>அவல மொழிகள் அளப்பதேன்!-தொழில்<br/><dd> ஆயிர முண்டவை செய்குவீர்.              77<br/><br/>'சின்னஞ் சிறிய வயதிலே-இவன்<br/><dd> தீமை அவர்க்குத் தொடங்கினான்-அவர்<br/>என்னரும் புத்திரன் என்றெண்ணித்-தங்கள்<br/><dd> யாகத் திவனைத் தலைக்கொண்டு பசும்<br/>பொன்னை நிறைத்ததொர் பையினை-''மனம்<br/><dd> போலச் செலவிடு வாய்''என்றே-தந்து<br/>மன்னவர் காண இவனுக்கே-தம்முள்<br/><dd> மாண்பு கொடுத்தன ரல்லரோ?            78<br/><br/>'கண்ணனுக் கேமுதல் அர்க்கியம்-அவர்<br/><dd> காட்டினர் என்று பழித்தனை!-எனில்<br/>நண்ணும் விருந்தினர்க் கன்றியே-நம்முள்<br/><dd> நாமுப சாரங்கள் செய்வதோ?-உறவு<br/>அண்ணனும் தம்பியும் ஆதலால்-அவர்<br/><dd> அன்னிய மாநமைக் கொண்டிலர்;-முகில்<br/>வண்ணன் அதிதியர் தம்முளே-முதல்<br/><dd> மாண்புடை யானெனக் கொண்டனர்.      79<br/><br/>'கண்ணனுக் கேயது சாலுமென்று-உயர்<br/><dd> கங்கை மகன்சொலச் செய்தனர்:-இதைப்<br/>பண்ணரும் பாவமென் றெண்ணினால்-அதன்<br/><dd> பார மவர்தமைச் சாருமோ?-பின்னும்,<br/>கண்ணனை ஏதனக் கொண்டனை?-''அவன்<br/><dd> காலிற் சிறிதுக ளப்பவர்-நிலத்<br/>தெண்ணரும் மன்னவர் தம்முளே-பிறர்<br/><dd> யாரு மிலை''யெனல் காணுவாய்.        80<br/><br/>'ஆதிப் பரம்பொருள் நாரணன்;-தெளி<br/><dd> வாகிய பொற்கடல் மீதி லே-நல்ல<br/>சோதிப் பணாமுடி யாயிரம் கொண்ட<br/><dd> தொல்லறி வென்னுமொர் பாம்பின்மேல்-ஒரு<br/>போதத் துயில்கொளும் நாயகன்,-கலை<br/><dd> போந்து புவிமிசைத் தோன்றினான்-இந்தச்<br/>சீதக் குவளை விழியினான்''-என்று<br/><dd> செப்புவார் உண்மை தெளித்தவர்.        81<br/><br/>'நானெனும் ஆணவந் தள்ளலும்-இந்த<br/><dd> ஞாலத்தைத் தானெனக் கொள்ளலும்-பர<br/>மோன நிலையின் நடத்தலும்-ஒரு<br/><dd> மூவகைக் காலங் கடத்தலும்-நடு<br/>வான கருமங்கள் செய்தலும்-உயிர்<br/><dd> யாவிற்கும் நல்லருள் பெய்தலும்-பிறர்<br/>ஊனைச் சிதைத்திடும் போதினும்-தனது<br/><dd> உள்ளம் அருளின் நெகுதலும்,                  82<br/><br/>'ஆயிரங் கால முயற்சியால்-பெற<br/><dd> லாவர் இப்பேறுகள் ஞானியர்;-இவை<br/> தாயின் வயிற்றில் பிறந்தன்றே-தமைச்<br/><dd> சார்ந்து விளங்கப் பெறுவரேல்,-இந்த<br/>மாயிரு ஞாலம் அவர்தமைத்-தெய்வ<br/><dd> மாண்புடை யாரென்று போற்றுங்காண்!-ஒரு<br/>பேயினை வேதம் உணர்த்தல்போல்,-கண்ணன்<br/><dd> பெற்றி உனக்கெவர் பேசுவார்?'                83<br/><br/>10.  துரியோதனன் சினங் கொள்ளுதல்<br/><dd><br/>               வேறு<br/>வெற்றி வேற்கைப் பரதர்தங் கோமான்.<br/><dd>  மேன்மை கொண்ட விழியகத் துள்ளோன்,<br/>பெற்றி மிக்க விதுர னறிவைப்<br/><dd>  பின்னும் மற்றொரு கண்ணெனக் கொண்டோன்,<br/>முற்று ணர்திரித ராட்டிரன் என்போன்<br/><dd>  மூடப் பிள்ளைக்கு மாமன்சொல் வார்த்தை<br/>எற்றி நல்ல வழக்குரை செய்தே<br/><dd>  ஏன்ற வாறு நயங்கள் புகட்ட,               84<br/><br/>கொல்லலும் நோய்க்கு மருந்துசெய் போழ்தில்<br/><dd>  கூடும் வெம்மைய தாய்ப்பிணக் குற்றே<br/>தொல்லு ணார்வின் மருத்துவன் தன்னைச்<br/><dd>  சோர்வு றுத்துதல் போல்,ஒரு தந்தை<br/>சொல்லும் வார்த்தையி லேதெரு ளாதான்,<br/><dd>  தோமி ழைப்பதிலோர்மதி யுள்ளான்.<br/>கல்லும் ஒப்பிடத் தந்தை விளக்கும்<br/><dd>  கட்டு ரைக்குக் கடுஞ்சின முற்றான்.         85<br/><br/>11. துரியோதனன் தீ மொழி<br/><br/>             வேறு<br/>பாம்பைக் கொடியென் றுயர்த்தவன்-அந்தப்<br/><dd>  பாம்பெனச் சீறி மொழிகுவான்?-'அட!<br/>தாம்பெற்ற மைந்தர்க்குத் தீதுசெய்-திடும்<br/><dd>  தந்தையர் பார்மிசை உண்டுகொல்!-கெட்ட<br/>வேம்பு நிகரிவ னுக்குநான்;-சுவை<br/><dd>  மிக்க சருக்கரை பாண்டவர், அவர்<br/>தீம்புசெய்தாலும் புகழ்கின்றான்,-திருத்<br/><dd>  தேடினும் என்னை இதழ் கின்றான்.        86<br/><br/>''மன்னர்க்கு நீதி யருவகை;-பிற<br/><dd>  மாந்தர்க்கு நீதிமற் றோர்வகை''-என்று<br/>சொன்ன வியாழ முனிவனை-இவன்<br/><dd>  சுத்த மடையனென் றெண்ணியே,-மற்றும்<br/>என்னென்ன வோகதை சொல்கிறான்;-உற<br/><dd>  வென்றும் நட்பென்றும் கதைக்கிறான்,-அவர்<br/>சின்ன முறச்செய வேதிறங் கெட்ட<br/><dd>  செத்தையென் றென்னை நினைக்கிறான்;   87<br/><br/>'இந்திர போகங்கள் என்கிறான்,-உண<br/><dd>  வின்பமும் மாதரின் இன்பமும் இவன்<br/>மந்திர மும்படை மாட்சியும்-கொண்டு<br/><dd>  வாழ்வதை விட்டிங்கு வீணிலே-பிறர்<br/>செந்திருவைக் கண்டு வெம்பியே-உளம்<br/><dd>  தேம்புதல் பேதைமை என்கிறான்;மன்னர்<br/>தந்திரந் தேர்ந்தவர் தம்மிலே-எங்கள்<br/><dd>  தந்தையை ஒப்பவர் இல்லைகாண்!       88<br/><br/>'மாதர்தம் இன்பம் எனக்கென்றான்;-புவி<br/><br/>  மண்டலத் தாட்சி அவர்க்கென்றான்,-நல்ல<br/>சாதமும் நெய்யும் எனக்கென்றான்,-எங்கும்<br/><dd>  சாற்றிடுங் கீர்த்தி அவர்க்கென்றான்;-அட<br/>ஆதர விங்ஙனம் பிள்ளைமேல் வைக்கும்<br/><dd>  அப்பன் உலகினில் வேறுண்டோ?-உயிர்ச்<br/>சோதரர் பாண்டவர் தந்தைநீ-குறை<br/><dd>  சொல்ல இனியிட மேதையா!           89<br/><br/>'சொல்லின் நயங்கள் அறிந்திலேன்,-உனைச்<br/><dd>  சொல்லினில் வெல்ல விரும்பிலேன்;-கருங்<br/>கல்லிடை நாருரிப் பாருண்டோ?-நினைக்<br/><dd>  காரணங் காட்டுத லாகுமோ?-என்னைக்<br/>கொல்லினும் வேறெது செய்யினும்,-நெஞ்சில்<br/><dd>  கொண்ட கருத்தை விடுகிலேன்;-அந்தப்<br/>புல்லிய பாண்டவர் மேம்படக்-கண்டு<br/><dd>  போற்றி உயிர்கொண்டு வாழ்கிலேன்;     90<br/><br/>'வாது நின்னோடு தொடுக்கிலேன்;-ஒரு<br/><dd>  வார்த்தை மட்டுஞ்சொலக் கேட்பையால்:-ஒரு<br/>தீது நமக்கு வாராமலே-வெற்றி<br/><dd>  சேர்வதற் கோர்வழி யுண்டு,காண்!-களிச்<br/>சூதுக் கவரை யழைத்தெலாம்-அதில்<br/><dd>  தோற்றிடு மாறு புரியலாம்;-இதற்<br/>கேதுந் தடைகள் சொல் லாமலே-என<br/><dd>  தெண்ணத்தை நீகொளல் வேண்டுமால்.'  91<br/><br/>12.   திரிதராட்டிரன் பதில்<br/><br/>              வேறு<br/>திரிதராட்டிரன் செவியில்-இந்தத்<br/><dd>  தீமொழி புகுதலுந் திகைத்து விட்டான்;<br/>'பெரிதாத் துயர் கொணர்ந்தாய்;-கொடும்<br/><dd>  பேயெனப் பிள்ளைகள் பெற்று விட்டேன்;<br/>அரிதாக் குதல்போலே-அமர்<br/><dd>  ஆங்கவ ரொடுபொரல் அவலம் என்றேன்;<br/>நரிதாக் குதல்போலாம்-இந்த<br/><dd>  நாணமில் செயலினை நாடுவானோ?       92<br/><br/>''ஆரியர் செய்வாரோ?-இந்த<br/><dd>  ஆண்மை யிலாச்செயல் எண்ணுவரோ?<br/>பாரினில் பிறருடைமை-வெ·கும்<br/><dd>  பதரினைப் போலொரு பதருண்டோ!<br/>பேரியற் செல்வங்களும்-இசைப்<br/><dd>  பெருமையும் எய்திட விரும்புதியேல்,<br/>காரியம் இதுவாமோ?-என்றன்<br/><dd>  காளை யன்றோ?இது கருதலடா!         93<br/><br/>'வீரனுக் கேயிசைவார்-திரு<br/><dd>  மேதினி எனுமிரு மனைவியர்தாம்,<br/>ஆரமர் தமரல்லார்-மிசை<br/><dd>  ஆற்றிநல் வெற்றியில் ஓங்குதியேல்,<br/>பாரத நாட்டினிலே-அந்தப்<br/><dd>  பாண்டவ ரெனப்புகழ் படைத்திடுவாய்;<br/>சோரர்தம் மகனோ நீ?-உயர்<br/><dd>  சோமன்ற னொருகுலத் தோன்றலன்றோ?   94<br/><br/>'தம்மொரு கருமத்திலே-நித்தம்<br/><dd>  தளர்வறு முயற்சி மற்றோர்பொருளை<br/>இம்மியுங் கருதாமை-சார்ந்<br/><dd>  திருப்பவர் தமைநன்கு காத்திடுதல்,<br/>இம்மையில் இவற்றினையே-செல்வத்<br/><dd>  திலக்கணம் என்றனர் மூதறிஞர்<br/>அம்ம,இங்கிதனை யெலாம்-நீ<br/><dd>  அறிந்திலை யோ!பிழை யாற்றல் நன்றோ?  95<br/><br/>'நின்னுடைத் தோளனையார்-இள<br/><dd>  நிருபரைச் சிதைத்திட நினைப்பாயோ?<br/>என்னுடை யுயிரன் றோ?-எனை<br/><dd>  எண்ணிஇக் கொள்கையை நீக்குதியால்!<br/>பொன்னுடை மார்பகத் தார்-இளம்<br/><dd>  பொற்கொடி மாதரைக் களிப்பதினும்<br/>இன்னும்பல் இன்பத்தினும்-உளம்<br/><dd>  இசையவிட் டேஇதை மறந்திடடா!'        96<br/><br/>13. துரியோதனன் பதில்<br/><br/>           வேறு<br/>தந்தை இ·து மொழிந்திடல் கேட்டே,<br/><dd> தாரி சைந்த நெடுவரைத் தோளான்;<br/>'எந்தை,நின்னொடு வாதிடல் வேண்டேன்<br/><dd> என்று பன்முறை கூறியும் கேளாய்;<br/>வந்த காரியங் கேட்டிமற் றாங்குன்<br/><dd> வார்த்தை யின்றிஅப் பாண்டவர் வாரார்;<br/>இந்த நின்முன் என்ஆவி இறுப்பேன்.           97<br/><br/>'மதித மக்கென் றிலாதவர் கோடி<br/><dd>  வண்மைச் சாத்திரக் கேள்விகள் கேட்டும்.<br/>பதியுஞ் சாத்திரத் துள்ளுறை காணார்,<br/><dd>  பானைத் தேனில் அகப்பையைப் போல்வார்;<br/>துதிகள் சொல்லும் விதுரன் மொழியைச்<br/><dd>  சுருதி யாமெனக் கொண்டனை நீ தான்;<br/>அதிக மோகம் அவனுளங் கொண்டான்<br/><dd>  ஐவர் மீதில்,இங் கெம்மை வெறுப்பான்.   98<br/><br/>'தலைவன் ஆங்கு பிறர்கையில் பொம்மை;<br/><dd>  சார்ந்து நிற்பவர்க் குய்ந்நெறி உண்டோ?<br/>உலைவ லால் திரி தாட்டிர வர்க்கத்<br/><dd>  துள்ள வர்க்கு நலமென்ப தில்லை;<br/>நிலையி லாதன செல்வமும் மாண்பும்<br/><dd>  நித்தம் தேடி வருந்த விலாமே<br/>''விலையி லாநிதி கொண்டனம்"என்றே<br/><dd>  மெய்கு ழைந்து துயில்பவர் மூடர்.        99<br/><br/>'பழைய வானிதி போதுமென் றெண்ணிப்<br/><dd>  பாங்கு காத்திடு மன்னவர் வாழ்வை<br/>விழையும் அன்னியர் ஓர் கணத்துற்றே<br/><dd>  வென்ற ழிக்கும் விதிஅறி யாயோ?<br/>குழைத்த லென்பது மன்னவர்க் கில்லை;<br/><dd>  கூடக் கூடப்பின் கூட்டுதல் வேண்டும்;<br/>பிறரைத் தாழ்த்து வதிற்சலிப் பெய்தல்.        100<br/><br/>                 வேறு<br/>'செல்வதெங் குலத்தொழி லாம்;-எந்த<br/><dd>  விதத்தினில் இசையினும் தவறிலை காண்!<br/>நல்வழி தீய வழி-என<br/><dd>  நாமதிற் சோதனை செயத்தகு மோ?<br/>செல்வழி யாவினுமே-பகை<br/><dd>  தீர்த்திடல் சாலுமென் றனர்பெரி யோர்;<br/>கொல்வது தான் படையோ?-பகை<br/><dd>  குமைப்பன யாவும்நற் படையல வோ?     101<br/><br/>              வேறு<br/>'சுற்றுத் தாரிவர் என்றனை ஐயா!<br/><dd>  தோற்றத் தாலும் பிறவியி னாலும்;<br/>பற்றலா ரென்றும் நண்பர்க ளென்றும்<br/><dd>  பார்ப்ப தில்லை உலகினில் யாரும்;<br/>மற்றெத் தாலும் பகையுறல் இல்லை;<br/><dd>  வடிவினில் இல்லை அளவினில் இல்லை;<br/>உற்ற துன்பத்தி னாற்பகை உண்டாம்,<br/><dd>  ஓர்தொ ழில்பயில் வார்தமக் குள்ளே.    102<br/><br/>'பூமித் தெய்வம் விழுங்கிடுங் கண்டாய்<br/><dd>  புரவ லர்பகை காய்கிலர் தம்மை;<br/>நாமிப் பூதலத் தேகுறை வெய்த<br/><dd>  நாளும் பாண்டவர் ஏறுகின் றாரால்.<br/>நேமி மன்னர் பகைசிறி தென்றே<br/><dd>  நினைவ யர்ந்திருப் பாரெனில்,நோய்போல்,<br/>சாமி,அந்தப் பகைமிக லுற்றே<br/><dd>  சடிதி மாய்த்திடும் என்பதும் காணாய்.   103<br/><br/>'போர்செய் வோமெனில் நீ தடுக்கின்றாய்,<br/><dd>  புவியினோரும் பழிபல சொல்வார்,<br/>தார்செய் தோளினம் பாண்டவர் தம்மைச்<br/><dd>  சமரில் வெல்வதும் ஆங்கெளி தன்றாம்;<br/>யார்செய் புண்ணியத் தோநமக் குற்றான்<br/><dd>  எங்க ளாருயிர் போன்றைஇம் மாமன்;<br/>நேர்செய் சூதினில் வென்று தருவான்;<br/><dd>  நீதித் தர்மனும் சூதில்அன் புள்ளோன்.    104<br/><br/>'பகைவர் வாழ்வினில் இன்புறு வாயோ?<br/><dd>  பாரதர்க்கு முடிமணி யன்னாய்!<br/>புகையும் என்றன் உளத்தினை வீறில்<br/><dd>  புன்சொற் கூறி அவித்திட லாமோ!<br/>நகைசெய் தார்தமை நாளை நகைப்போம்;<br/><dd>  நமரிப் பாண்டவர் என்னில் இ·தாலே<br/>மிகையு றுந்துன்ப மேது? நம் மோடு<br/><dd>  வேறு றாதெமைச் சார்ந்து நன் குய்வார். 105<br/><br/>'ஐய,சூதிற் கவரை அழைத்தால்,<br/><dd>  ஆடி உய்குதும்,அ·தியற் றாயேல்,<br/>பொய்யன் றென்னுரை,என்னியல் போர்வாய்;<br/><dd>  பொய்ம்மை நிறென்றுஞ் சொல்லிய துண்டோ?<br/>நைய நின்முனர் என்சிரங் கொய்தே<br/><dd>  நானிங் காவி இறுத்திடு வேனால்;<br/>செய்ய லாவது செய்குதி;'என்றான்;<br/><dd>  திரித ராட்டிரன் நெஞ்ச முடைந்தான்.    106<br/><br/>4. திரிதராட்டிரன் சம்மதித்தல்<br/><br/>            வேறு<br/>'விதிசெயும் விளைவி னுக்கே-இங்கு<br/><dd>  வேறு செய்வார் புவிமீ துளரோ?<br/>மதிசெறி விதுரன் அன்றே-இது<br/><dd>  வருந்திறன் அறிந்துமுன் எனக்குரைத்தான்.<br/>''அதிசயக் கொடுங் கோலம்-விளைந்<br/><dd>  தரசர்தங் குலத்தினை அழிக்கும்''என்றான்;<br/>சதிசெயத் தொடங்கி விட்டாய்-''நின்றன்<br/><dd>  சதியினிற் றானது விளையும்''-என்றான். 107<br/><br/>'விதி!விதி!விதி!மகனே!-இனி<br/><dd>  வேறெது சொல்லுவன் அட மகனே!<br/>கதியுறுங் கால னன்றோ-இந்தக்<br/><dd>  கயமக னெனநினைச் சார்ந்து விட்டான்?<br/>கொதியுறு முளம் வேண்டா;-நின்றன்<br/><dd>  கொள்கையின் படிஅவர் தமை அழைப்பேன்;<br/>வதியுறு மனை செல்வாய்,'-என்று<br/><dd>  விழியுங்கண் ணீரொடு விடை கொடுத்தான். 108<br/><br/>15. சபா நிர்மாணம்<br/><br/>மஞ்சனும் மாமனும் போயின பின்னர்<br/><dd>  மன்னன் வினைஞர் பலரை அழைத்தே,<br/>'பஞ்சவர் வேள்வியிற் கண்டது போலப்<br/><dd>  பாங்கி னுயர்ந்ததொர் மண்டபஞ் செய்வீர்!<br/>மிஞ்சு பொருளதற் காற்றுவன்'என்றான்;<br/><dd>  மிக்க உவகைய டாங்கவர் சென்றே<br/>கஞ்ச மலரிற் கடவுள் வியப்பக்<br/><dd>  கட்டி நிறுத்தினர் பொற்சபை ஒன்றே.     109<br/><br/>வல்லவன் ஆக்கிய சித்திரம் போலும்,<br/><dd>  வண்மைக் கவிஞர் கனவினைப் போலும்,<br/>நல்ல தொழிலுணர்ந் தார்செய லென்றே<br/><dd>  நாடு முழுதும் புகழ்ச்சிகள் கூறக்<br/>கல்லையும் மண்ணையும் பொன்னையும் கொண்டு<br/><dd>  காமர் மணிகள் சிலசில சேர்த்துச்<br/>சொல்லை யிசைத்துப் பிறர்செயு மாறே<br/><dd>  சுந்தர மாமொரு காப்பியஞ் செய்தார்!     110<br/><br/>16. விதுரனைத் தூதுவிடல்<br/><br/>தம்பி விதுரனை மன்னன் அழைத்தான்;<br/><dd>  'தக்க பரிசுகள் கொண்டினி தேகி,<br/>எம்பியின் மக்கள் இருந்தர சாளும்<br/><dd>  இந்திர மாநகர் சார்ந்தவர் தம்பால்,<br/>''கொம்பினை யத்த மடப்பிடி யோடும்<br/><dd>  கூடிஇங் கெய்தி விருந்து களிக்க<br/>நம்பி அழைத்தனன்,கௌரவர் கோமான்<br/><dd>  நல்லதொர் நுந்தை''என உரை செய்வாய்.  111<br/><br/>'நாடு முழுதும் புகழ்ச்சிகள் கூறும்<br/><dd>  நன்மணி மண்டபம் செய்ததும் சொல்வாய்<br/>''நீடு புகழ்பெரு வேள்வியில் அந்நாள்<br/><dd>  நேயமொ டேகித் திரும்பிய பின்னர்<br/>பீடுறு மக்களை ஓர்முறை இங்கே<br/><dd>  பேணி அழைத்து விருந்துக ளாற்றக்<br/>கூடும் வயதிற் கிழவன் விரும்பிக்<br/><dd>  கூறினன் இ·தெ''னச் சொல்லுவை கண்டாய்.112<br/><br/>'பேச்சி னிடையிற் ''சகுனிசொற் கேட்டே<br/><dd>  பேயெனும் பிள்ளை கருத்தினிற் கொண்ட<br/>தீச்செயல் இ·தெ''ன் றதையுங் குறிப்பாற்<br/><dd>  செப்பிடு வாய்'என மன்னவன் கூறப்<br/>'போச்சுது!போச்சுது பாரத நாடு!<br/><dd>  போச்சுது நல்லறம்!போச்சுது வேதம்!<br/>ஆச்சரி யக்கொடுங் கோலங்கள் காண்போம்;<br/><dd>  ஐய,இதனைத் தடுத்தல் அரிதோ?'         113<br/><br/>என்று விதுரன் பெருந்துயர் கொண்டே<br/><dd>  ஏங்கிப் பலசொல் இயம்பிய பின்னர்,<br/>'சென்று வருகுதி,தம்பி இனிமேல்<br/><dd>  சிந்தனை ஏதும் இதிற்செய மாட்டேன்.<br/>வென்று படுத்தனன் வெவ்விதி என்னை;<br/><dd>  மேலை விளைவுகள் நீஅறி யாயோ?<br/>அன்று விதித்ததை இன்று தடுத்தல்<br/><dd>  யார்க்கெளி'தென்றுமெய் சோர்ந்து விழுந்தான்.114<br/><br/>17. விதுரன் தூது செல்லுதல்<br/><br/>             வேறு<br/>அண்ணனிடம் விடைபெற்று விதுரன் சென்றான்;<br/><dd>  அடவிமலை ஆறெல்லாம் கடந்துபோகித்<br/>திண்ணமுறு தடந்தோளும் உளமும்கொண்டு<br/><dd>  திருமலியப் பாண்டவர்தாம் அரசு செய்யும்<br/>வண்ணமுயர் மணிநகரின் மருங்கு செல்வான்<br/><dd>  விழியிடையே நாட்டினுறு வளங்கள் நோக்கி<br/>எண்ணமுற லாகித்தன் இதயத்துள்ளே<br/><dd>  இனையபல மொழிகூறி இரங்கு வானால்.     115<br/><br/>'நீலமுடி தரித்தபல மலைசேர் நாடு,<br/><dd>  நீரமுதம் எனப்பாய்ந்து நிரம்பும் நாடு,<br/>கோலமுறு பயன்மரங்கள் செறிந்து வாழுங்<br/><dd>  குளிர்காவுஞ் சோலைகளுங் குலவு நாடு,<br/>ஞாலமெலாம் பசியின்றிக் காத்தல் வல்ல<br/><dd>  நன்செய்யும் புன்செய்யும் நலமிக் கோங்கப்<br/>பாலடையும் நறுநெய்யும் தேனு முண்டு<br/><dd>  பண்ணவர்போல மக்களெலாம் பயிலும் நாடு,  116<br/><br/>'அன்னங்கள் பொற்கமலத் தடத்தின் ஊர<br/><dd>  அளிமுரலக் கிளிமழலை அரற்றக் கேட்போர்<br/>கன்னங்கள் அமுதூறக் குயில்கள் பாடும்<br/><dd>  காவினத்து நறுமலரின் கமழைத் தென்றல்<br/>பொன்னங்க மணிமடவார் மாட மீது<br/><dd>  புலவிசெயும் போழ்தினிலே போந்து வீச,<br/>வன்னங்கொள் வரைத்தோளார் மகிழ,மாதர்<br/><dd>  மையல்விழி தோற்றுவிக்கும் வண்மை நாடு,    117<br/><br/>'பேரறமும் பெருந்தொழிலும் பிறங்கு நாடு,<br/><dd>  பெண்க ளெல்லாம் அரம்பையர்போல் ஒளிரும் நாடு,<br/>வீரமொடு மெய்ஞ்ஞானம் தவங்கள் கல்வி<br/><dd>  கேள்விஎனும் இவையெல்லாம் விளங்கு நாடு,<br/>சோரமுதற் புன்மையெதுந் தோன்றா நாடு,<br/><dd>  தொல்லுலகின் முடிமணிபோல் தோன்று நாடு,<br/>பாரதர்தந் நாட்டிலே நாச மெய்தப்<br/><dd>  பாவியேன் துணைபுரியும் பான்மை என்னே!'    118<br/><br/>18.  விதுரனை வரவேற்றல்<br/><br/>          வேறு<br/> <br/>விதுரன் வருஞ்செய்தி தாஞ்செவி யுற்றே,<br/><dd>   வீறுடை ஐவர் உளமகிழ் பூத்துச்<br/>சதுரங்க சேனை யுடன்பல பரிசும்<br/><dd>   தாளமும் மேளமும் தாங்கொண்டு சென்றே<br/>எதிர்கொண் டழைத்து, மணிமுடி தாழ்த்தி,<br/><dd>   ஏந்தல் விதுரன் பதமலர் போற்றி,<br/>மதுர மொழியிற் குசலங்கள் பேசி<br/><dd>   மன்ன னொடுந்திரு மாளிகை சேர்ந்தார்.    119<br/><br/>குந்தி எனும்பெயர்த் தெய்வதந் தன்னைக்<br/><dd>   கோமகன் கண்டு வணங்கிய பின்னர்,<br/>வொந்திறல் கொண்ட துருபதன் செல்வம்<br/><dd>   வெள்கித் தலைகுனிந் தாங்குவந் தெய்தி,<br/>அந்திமயங்க விசும்புடைத் தோன்றும்<br/><dd>   ஆசைக் கதிர்மதி யன்ன முகத்தை<br/>மந்திரந் தேர்ந்ததொர் மாமன் அடிக்கண்<br/><dd>   வைத்து வணங்கி வனப்புற நின்றாள்.     120<br/><br/>தங்கப் பதுமை எனவந்து நின்ற<br/><dd>    தையலுக் கையன்,நல் லாசிகள் கூறி<br/>அங்கங் குளிர்ந்திட வாழ்த்திய பின்னர்<br/><dd>    ஆங்குவந் துற்ற உறவினர் நண்பர்<br/>சிங்க மெனத்திகழ் வீரர் புலவர்<br/><dd>    சேகவர் யாரொடுஞ் செய்திகள் பேசிப்<br/>பொங்கு திருவின் நகர்வ லம்வந்து<br/><dd>     போழ்து கழிந்திர வாகிய பின்னர்        121<br/><br/>19.  விதுரன் அழைத்தல்<br/><br/>ஐவர் தமையுந் தனிக்கொண்டு போகி,<br/><dd>  ஆங்கொரு செம்பொன் னரங்கில் இருந்தே;-<br/>'மைவரைத் தோளன்,பெரும்புக ழாளன்<br/><dd>  மாமகள் பூமகட் கோர்மண வாளன்,<br/>மெய்வரு கேள்வி மிகுந்த புலவன்<br/><dd>  வேந்தர் பிரான்,திரி தாட்டிரக் கோமான்<br/>தெய்வ நலங்கள் சிறந்திட நும்மைச்<br/><dd>  சீரொடு நித்தலும் வாழ்கென வாழ்த்தி,      122<br/><br/>'உங்களுக் கென்னிடம் சொல்லி விடுத்தான்<br/><dd>  ஓர்செய்தி;மற்ற· துரைத்திடக் கேளீர்!<br/>மங்களம் வாய்ந்தநல் அத்தி புரத்தே<br/><dd>  வையக மீதில் இணையற்ற தாகத்<br/>தங்கும் எழிற்பெரு மண்டபம் ஒன்று<br/><dd>  தம்பியர் சூழ்ந்து சமைத்தனர்,கண்டீர்!<br/>அங்கதன் விந்தை அழகினைக் காண<br/><dd>  அன்பொடு நும்மை அழைத்தனன் வேந்தன்.  123<br/><br/>'வேள்விக்கு நாங்கள் அனைவரும் வந்து<br/><dd>  மீண்டு பலதின மாயின வேனும்,<br/>வாள்வைக்கும் நல்விழி மங்கையோ டேநீர்<br/><dd>  வந்ததெங்க ளூரில் மறுவிருந் தாட<br/>நாள் வைக்கும் சோதிட ராலிது மட்டும்<br/><dd>  நாயகன் நும்மை அழைத்திட வில்லை;<br/>கேள்விக் கொருமி திலாதிப னொத்தோன்<br/><dd>  கேடற்ற மாதம் இதுவெனக் கண்டே        124<br/><br/>'வந்து விருந்து களித்திட நும்மை<br/><dd>  வாழ்த்தி அழைத்தனன்,என்னரு மக்காள்!<br/>சந்துகண் டேஅச் சகுனிசொற் கேட்டுத்<br/><dd>  தன்மை இழந்த சுயோதன மூடன்<br/>விந்தை பொருந்திய மண்டபத் தும்மை<br/><dd>  வெய்யபுன் சூது களித்திடச் செய்யும்<br/>மந்திர மொன்றும் மனத்திடைக் கொண்டான்;<br/><dd>  வன்ம மிதுவும் நுமக்கறி வித்தேன்.'      125<br/><br/>20.  தருமபுத்திரன் பதில்<br/><br/>என்று விதுரன் இயம்பத் தருமன்<br/><dd>  எண்ணங் கலங்கிச் சிலசொல் உரைப்பான்;<br/>'மன்று புனைந்தது கேட்டுமிச் சூதின்<br/><dd>  வார்த்தையைக் கேட்டுமிங் கென்றன் மனத்தே<br/>சென்று வருத்தம் உளைகின்ற தையா!<br/><dd>  சிந்தையில் ஐயம் விளைகின்ற தையா!<br/>நன்று நமக்கு நினைப்பவ னல்லன்;<br/><dd>  நம்ப லரிது சுயோதனன் றன்னை.        126<br/><br/>'கொல்லக் கருதிச் சுயோதனன் முன்பு<br/><dd>  சூத்திர மான சதிபல செய்தான்!<br/>சொல்லப் படாதவ னாலெமக் கான<br/><dd>  துன்ப மனைத்தையும் நீ அறி யாயோ?<br/>வெல்லக் கடவர் எவரென்ற போதும்<br/><dd>  வேந்தர்கள் சூதை விரும்பிட லாமோ?<br/>தொல்லைப் படுமென் மனந்தெளி வெய்தச்<br/><dd>  சொல்லுதி நீஒரு சூழ்ச்சிஇங்' கென்றான்.   127<br/><br/>21.  விதுரன் பதில்<br/><br/>                  வேறு<br/>விதுரனும் சொல்லு கிறான் 'இதை<br/><dd>  விடமெனச் சான்றவர் வெகுளுவர் காண்;<br/>சதுரெனக் கொள்ளுவ ரோ?-இதன்<br/><dd>  தாழ்மை யெலாமவர்க் குரைத்து விட்டேன்;<br/>இதுமிகத் தீதென்றே-அண்ணன்<br/><dd>  எத்தனை சொல்லியும் இள வரசன்,<br/>மதுமிகுத் துண்டவன் போல்-ஒரு<br/><dd>  வார்த்தையை யேபற்றிப் பிதற்றுகிறான்.   128<br/><br/>கல்லெனில் இணங்கி விடும்-அண்ணன்<br/><dd>  காட்டிய நீதிகள் கணக்கில வாம்;<br/>புல்லனிங் கவற்றை யெலாம்-உளம்<br/><dd>  புகுதவொட் டாதுதன் மடமையினால்<br/>சல்லியச் சூதினி லே-மனம்<br/><dd>  தளர்வற நின்றிடுந் தகைமை சொன்னேன்;<br/>சொல்லிய குறிப்பறிந்தே-நலந்<br/><dd>  தோன்றிய வழியினைத் தொடர்க'என்றான். 129<br/><br/>22. தருமபுத்திரன் தீர்மானம்<br/><br/>தருமனும் இவ்வள வில்-உளத்<br/><dd> தளர்ச்சியை நீக்கியர் உறுதி கொண்டே<br/>பருமங்கொள் குரலின னாய்-மொழி<br/><dd> பகைத்திட லின்றிஇங் கிவைஉரைப் பான்;<br/>  'மருமங்கள் எவைசெயினும்-மதி<br/><dd> மருண்டவர் விருந்தறஞ் சிதைத்திடினும்,<br/>கருமமொன் றேஉள தாம்-நங்கள்<br/><dd> கடன்;அதை நெறிப்படி புரிந்திடு வோம்.     130<br/><br/>'தந்தையும் வரப்பணிந் தான்;-சிறு<br/><dd> தந்தையும் தூதுவந் ததைஉரைத் தான்,<br/>சிந்தை யன்றினி இல்லை'-எது<br/><dd> சேரினும் நலமெனத் தெளிந்து விட்டேன்,<br/>முந்தையச் சிலைரா மன்-செய்த<br/><dd> முடிவினை நம்மவர் மறப்பது வோ?<br/>நொந்தது செயமாட் டோம்;-பழ<br/><dd> நூலினுக் கிணங்கிய நெறிசெல் வோம்.     131<br/><br/>'ஐம்பெருங் குரவோர் தாம்,-தரும்<br/><dd> ஆணையைக் கடப்பதும் அறநெறி யோ?<br/>வெம்பெரு மத யானை-பரி<br/><dd> வியன்தேர் ஆளுடன் இருதினத் தில்<br/>பைம்பொழில் அத்திநகர்-செலும்<br/><dd> பயணத்திற் குரியன புரிந்திடு வாய்,<br/>மொய்ம்புடை விறல் வீமா!'-என<br/><dd>மொழிந்தனன் அறநெறி முழுதுணர்ந்தான்.    132<br/><br/>23.   வீமனுடைய வீரப்பேச்சு<br/><br/>வீமனும் திகைத்துவிட்டான்;-இள<br/><dd>விசயனை நோக்கிஇங் கிதுசொலு வான்,<br/>'மாமனும் மருமகனு மா-நமை<br/><dd>யழித்திடக் கருதிஇவ் வழிதொடர்ந் தார்;<br/>தாமதஞ் செய்வோ மோ?-செலத்<br/><dd>தகுந்தகு'மெனஇடி யுறநகைத் தான்;<br/>கோமகன் உரைப்படி யே-படை<br/><dd>கொண்டுசெல் வோமொரு தடையிலை காண்!  133<br/><br/>'நெடுநாட் பகைகண் டாய்!-இந்த<br/><dd>நினைவினில் யான்கழித் தனபல நாள்;<br/>கெடுநாள் வருமளவும்-ஒரு<br/><dd>கிருமியை அழிப்பவர் உலகிலுண் டோ?<br/>படுநாட் குறிஅன் றோ-இந்தப்<br/><dd>பாதகம் நினைப்பவர் நினைத்தது தான்?<br/>விடுநாண் கோத்திட டா!-தம்பி!<br/><dd>வில்லினுக் கிரைமிக விளையு தடா!          134<br/><br/>'போரிடச் செல்வ மடா!-மகன்<br/><dd>புலைமையும் தந்தையின் புலமை களும்<br/> யாரிடம் அவிழ்க்கின் றார்?-இதை<br/><dd>எத்தனை நாள்வரை பொறுத்திருப் போம்?<br/> பாரிடத் திவரொடு நாம்-எனப்<br/><dd>பகுதியிவ் விரண்டிற்கும் காலமொன் றில்<br/> நேரிட வாழ்வுண் டோ?-இரு<br/><dd>நெருப்பினுக் கிடையினில் ஒருவிற கோ?'       135<br/><br/> 24.  தருமபுத்திரன் முடிவுரை<br/><br/>               வேறு<br/>வீமன் உரைத்தது போலவே-உளம்<br/> <dd> வெம்பி நெடுவில் விசயனும் அங்கு<br/>காமனும் சாமனும் ஒப்பவே-நின்ற<br/> <dd> காளை இளைஞர் இருவரும்-செய்ய<br/>தாமரைக் கண்ணன் யுதிட்டிரன்-சொல்லைத்<br/><dd>  தட்டிப் பணிவொடு பேசினார்;-தவ<br/>நேமத் தவறலும் உண்டுகாண்,-நரர்<br/> <dd> நெஞ்சம் கொதித்திடு போழ்திலே.            136<br/><br/>அன்பும் பணிவும் உருக்கொண்டோர்-அணு<br/><dd>  வாயினும் தன்சொல் வழாதவர்-அங்கு<br/>வன்பு மொழிசொலக் கேட்டனன்;-அற<br/><dd>  மன்னவன் புன்னகை பூத்தனன்;-'அட!<br/>முன்பு சுயோதனன் செய்ததும்-இன்று<br/><dd>  மூண்டிருக்குங் கொடுங் கோலமும்-இதன்<br/>பின்பு விளைவதும் தேர்ந்துளேன்-என்னைப்<br/><dd>  பித்தனென் றெண்ணி உரைத்திட்டீர்!           137<br/><br/>'கைப்பிடி கொண்டு சுழற்றுவோன்-தன்<br/> <dd> கணக்கிற் சுழன்றிடும் சக்கரம்-அது<br/>தப்பி மிகையுங் குறையுமாச்-சுற்றும்<br/><dd>  தன்மை அதற்குள தாகுமோ?-இதை<br/>ஒப்பிட லாகும் புவியின்மேல்-என்றும்<br/> <dd> உள்ள உயிர்களின் வாழ்விற்கே,-ஒரு<br/>செப்பிடு வித்தையைப் போலவே-புவிச்<br/> <dd> செய்திகள் தோன்றிடு மாயினும்.              138<br/><br/>'இங்கிவை யாவுந் தவறிலா-விதி<br/> <dd> ஏற்று நடக்குஞ் செயல்களாம்;-முடி<br/>வெங்கணு மின்றி எவற்றினும்-என்றும்<br/><dd>  ஏறி இடையின்றிச் செல்வதாம்-ஒரு<br/>சங்கிலி யக்கும் விதி கண்டீர்-வெறுஞ்<br/><dd>  சாத்திர மன்றிது சத்தியம்-நின்று<br/>மங்கியர் நாளில் அழிவதாம்-நங்கள்<br/> <dd> வாழ்க்கை இதனைக் கடந்ததோ?             139<br/><br/>'தோன்றி அழிவது வாழ்க்கைதான்-இங்குத்<br/> <dd> துன்பத்தொ டின்பம் வெறுமையாம்-இவை<br/>மூன்றில் எதுவரு மாயினும்,-களி<br/><dd>  மூழ்கி நடத்தல் முறைகண்டீர்?-நெஞ்சில்<br/>ஊன்றிய கொள்கை தழைப்பரோ-துன்பம்<br/><dd>  உற்றிடு மென்பதொர் அச்சத்தால்?-விதி<br/>போன்று நடக்கும் உலகென்றே-கடன்<br/> <dd> போற்றி ஒழுகுவர் சான்றவர்.                140<br/><br/>'சேற்றில் உழலும் புழுவிற்கும்,-புவிச்<br/><dd>  செல்வ முடைய அரசர்க்கும்-பிச்சை<br/> ஏற்றுடல் காத்திடும் ஏழைக்கும்,-உயிர்<br/><dd>  எத்தனை உண்டவை யாவிற்கும்,-நித்தம்<br/> ஆற்றுதற் குள்ள கடமைதான்-முன்வந்து<br/> <dd> அவ்வக் கணந்தொறும் நிற்குமால்-அது<br/>தோற்றும் பொழுதிற் புரிகுவார்-பல<br/><dd>  சூழ்ந்து கடமை அழிப்பரோ?                 141<br/><br/>'யாவருக் கும்பொது வாயினும்-சிறப்<br/><dd>  பென்பர் அரசர் குலத்திற்கே-உயர்<br/>தேவரை யப்ப முன்னோர் தமைத்-தங்கள்<br/><dd>  சிந்தையிற் கொண்டு பணிகுதல்;-தந்தை<br/>ஏவலை மைந்தர் புரிதற்கே-வில்<br/><dd>  இராமன் கதையையும்  காட்டினேன்:-புவிக்<br/>காவலர் தம்மிற் சிறந்தநீர்-இன்று<br/> <dd> கர்மம் பிழைத்திடு வீர்கொலோ?'            142<br/><br/>25.  நால்வரும் சம்மதித்தல்<br/><br/>             வேறு<br/>என் றினைய நீதிபல தரும ராசன்<br/><dd>  எடுத்துரைப்ப,இளைஞர்களுந் தங்கை கூப்பிக்<br/>'முன்றினிலே ஏற்றிவைத்த விளக்கைப் போலக்<br/> <dd> குவலயத்திற் கறங்காட்டத் தோன்றி னாய் நீ!<br/>வென்றிபெறுந் திருவடியாய்!நினது சொல்லை<br/><dd>  மீறிஒரு செயலுண்டோ?ஆண்டான் ஆணை<br/>யன்றிஅடி யார்தமக்குக் கடன்வே றுண்டோ?<br/><dd>  ஐயனே!பாண்டவர்தம் ஆவி நீயே!               143<br/><br/>துன்பமுரும் எமக்கென்றே எண்ணி நின்வாய்ச்<br/><dd>  சொல்லைமறுத் துரைத்தோமோ?நின்பா லுள்ள<br/>அன்புமிகையா லன்றோ திருவுளத்தின்<br/> <dd> ஆக்கினையை எதிர்த்துரைத்தோம் அறிவில் லாமல்<br/>மன்பதையின் உளச்செயல்கள் தெளியக் காணும்<br/><dd>  மன்னவனே!மற்றதுநீ அறியா தொன்றோ?<br/>வன்புமொழி பொறுத்தருள்வாய் வாழி,நின்சொல்<br/><dd>  வழிச்செல்வோம்,''எனக்கூறி வணங்கிச் சென்றார்.  144<br/><br/>26. பாண்டவர் பயணமாதல்<br/><br/>ஆங்கதன்பின் மூன்றாம்நாள் இளைஞ ரோடும்<br/><dd>அணியிழையப் பாஞ்சாலர் விளக்கி னோடும்<br/>பாங்கினுறு பரிசனங்கள் பலவி னோடும்<br/><dd>படையினோடும் இசையினோடும் பயண மாகித்<br/>தீங்கதனைக் கருதாத தருமக் கோமான்<br/><dd>திருநகர்விட் டகல்கின்றான் தீயோர் ஊர்க்கே<br/>நீங்கிஅகன் றிடலாகுந் தன்மை உண்டோ<br/><dd>நெடுங்கரத்து விதிகாட்டும் நெறியில் நின்றே?       145<br/><br/>நரிவகுத்த வலையினிலே தெரித்து சிங்கம்<br/><dd>நழுவி விழும்;சிற்றெறும்பால் யானை சாகும்;<br/>வரிவகுத்த உடற்புலியைப் புழுவுங் கொல்லும்;<br/><dd>வருங்கால முணர்வோரும் மயங்கி நிற்பார்;<br/>கிரிவகுத்த ஓடையிலே மிதத்து செல்லும்;<br/><dd>கீழ்மேலாம்,மேல் கீழாம்;கிழக்கு மேற்காம்;<br/>புரிவகுத்த முந்நூலார் புலையர் தம்மைப்<br/><dd>போற்றிடுவார்,விதிவகுத்த போழ்தி னன்றே.       146<br/><br/>27. மாலை வர்ணனை<br/><br/>மாலைப்போ தாதலுமே,மன்னன் சேனை<br/><dd>வழியிடைஓர் பூம்பொழிலின் அமர்ந்த காலை<br/>சேலைப்போல் விழியாளைப் பார்த்தன் கொண்டு<br/><dd>சென்றாங்கோர் தனியிடத்தே பசும்புல் மேட்டில்<br/>மேலைப்போம் பரிதியினைத் தொழுது கண்டான்<br/><dd>மெல்லியலும் அவந்தொடைமேல் மெல்லச் சாய்ந்து<br/>பாலைப்போல் மொழிபிதற்ற அவளை நோக்கிப்<br/><dd>பார்த்தனும்அப் பரிதிஎழில் விளக்கு கின்றான்.     147<br/><br/>'பாரடியோ!வானத்திற் புதுமை யெல்லாம்,<br/><dd>பண்மொழீ!கணந்தோறும் மாறி மாறி<br/>ஓரடிமற் றோரடியோ டொத்த லின்றி<br/><dd>உவகையுற நவநவமாய் தொன்றுங் காட்சி<br/>யாரடிஇங் கிவைபோலப் புவியின் மீதே<br/><dd>எண்ணரிய பொருள் கொடுத்தும் இயற்ற வல்லார்?<br/>சீரடியால் பழவதே முனிவர் போற்றுஞ்<br/><dd>செழுஞ்சோதி நவப்பையெலாம் சேரக் காண்பாய்.   148<br/><br/>'கணந்தோறும் வியப்புக்கள் புதிய தோன்றும்;<br/><dd>கணந்தோறும் வெவ்வேறு கனவு தோன்றும்;<br/>கணந்தோறும் நவநவமாங் களிப்புத் தோன்றும்;<br/><dd>கருதிடவும் சொல்லிடவும் எளிதோ?ஆங்கே,<br/>கணந்தோறும் ஒருபுதிய வண்ணங் காட்டிக்<br/><dd>காளிபரா சக்தி அவள் களிக்குங் கோலம்<br/>கணந்தோறும் அவள் பிறப்பாள் என்று மேலோர்<br/><dd>கருதுவதன் விளக்கத்தை இங்குக் காண்பாய்.     149<br/><br/>'அடிவானத் தேஅங்கு பரிதிக் கோளம்<br/><dd>அளப்பரிய விரைவினொடு சுழலக் காண்பாய்<br/>இடிவானத் தொளிமின்னல் பத்துக் கோடி<br/><dd>எடுத்தவற்றை ஒன்றுபட உருக்கி வார்த்து,<br/>முடிவான வட்டத்தைக் காளி ஆங்கே<br/><dd>மொய்குழலாய்,சுழற்றுவதன் மொய்ம்பு காணாய்!<br/>வடிவான தொன்றாகத் தகடி ரண்டு<br/><dd>வட்டமுறச் சுழலுவதை வளைந்து காண்பாய்.      150<br/><br/>அமைதியடு பார்த்திடுவாய் மின்னே!பின்னே<br/><dd>அசைவுறுமோர் மின்செய்த வட்டு;முன்னே<br/>சமையுமொரு பச்சைநிற வட்டங் காண்பாய்.<br/><dd>   தரணியிலிங் கிதுபோலோர் பசுமை உண்டோ?<br/>இமைகுவிய மின்வட்டின் வயிரக் கால்கள்<br/><dd>எண்ணில்லா திடையிடையே எழுதல் காண்பாய்;<br/>உமை கவிதை செய்கின்றாள்,எழுந்து நின்றே<br/><dd>உரைத்திடுவோம்,''பல்லாண்டு வாழ்க!''என்றே.   151<br/><br/>       வேறு<br/><br/>'பார்;சுடர்ப்பிரிதியைச் சூழவே படர்முகில்<br/>எத்தனை தீப்பட் டெரிவன?ஓகோ!<br/>என்னடி!இந்த வன்னத் தியல்புகள்!<br/>எத்தனை வடிவம்!எத்தனை கலவை!<br/>தீயின் குழம்புகள்!-செழும்பொன் காய்ச்சி<br/>விட்ட ஓடைகள்!-வெம்மை தோன்றாமே<br/>எரிந்திடுந் தங்கத் தீவுகள்!-பாரடி!<br/>நீலப் பொய்கைகள்!-அடடா,நீல<br/>வன்ன மொன்றில் எத்தனை வகையடி!<br/>எத்தனை செம்மை!பசுமையுங் கருமையும்,<br/>எத்தனை!-கரிய பெரும்பெரும் பூதம்!<br/>நீலப் பொய்கையின் மிதந்திடுந் தங்கத்<br/>தோணிகள் சுடரொளிப் பொற்கரை யிட்ட<br/>கருஞ்சிக ரங்கள்!-காணடி,ஆங்கு<br/>தங்கத் திமிங்கிலம் தாம்பல மிதக்கும்<br/>இருட்கடல்!-ஆஹா!எங்கு நோக்கிடினும்<br/>ஒளித்திரள்!ஒளித்திரள்!வன்னக் களஞ்சியம்!'     152<br/><dd><br/>          வேறு<br/>'செங்கதிர்த்தேவன் சிறந்த ஒளியினைத் தேர்கின்றோம்-அவன்<br/>எங்களறிவினைத் தூண்டி நடத்துக'என்பதோர் நல்ல<br/>மங்களம் வாய்ந்த சுருதி மொழிகொண்டு வாழ்த்தியே-இவர்<br/>தங்க வினங்க விருந்த பொழி விடைச்சார்ந் தனர்-பின்னர்<br/>அங்கவ் விரவு கழிந்திட,வைகறை யாதலும்-மன்னர்<br/>பொங்குகடலொத்த சேனைகளோடு புறப்பட்டே,-வழி<br/>எங்குந் திகழும் இயற்கையின் காட்சியில் இன்புற்றே,-கதிர்<br/>மங்கிடு முன்னொளி மங்கு நகரிடை வந்துற்றார்<br/>துரியோதனன் சூழ்ச்சிச் சுருக்கம் முற்றும்    153<br/><br/><b>இரண்டாவது : சூதாட்டச் சருக்கம்</b><br/><br/>வாணியை வேண்டுதல் <br/><br/>தெளிவுறவே அறிந்திடல்; தெளிவுதர<br/><dd> மொழிந்திடுதல்; சிந்திப் பார்க்கே <br/>களிவளர உள்ளத்தில் ஆனந்தக்<br/><dd>  கனவுபல காட்டல்,கண்ணீர்த்<br/>துளி வளரஉள் ளுருக்குதல்,இங் கிவையெல்லாம்<br/><dd>  நீஅருளும் தொழில்க ளன்றோ?<br/>ஒளிவளருந் தமிழ் வாணீ!அடியனேற்<br/><dd>  கிவையனைத்தும் உதவு வாயே!               154<br/><br/>29.  பாண்டவர் வரவேற்பு<br/> <br/>அத்தின மாநக ரத்தினில் வந்தனர்<br/><dd>ஆரியப் பாண்டவர் என்றது கேட்டலும்,<br/>தத்தி எழுந்தன எண்ணருங் கூட்டங்கள்,<br/><dd>சந்திகள்,வீதிகள்,சாலைகள்,சோலைகள்;<br/>எத்திசை நோக்கினும் மாந்தர் நிறைந்தனர்;<br/><dd>இத்தனை மக்களும் எங்கண் இருந்தனர்<br/>இத்தின மட்டும் எனவியப் பெய்துற<br/><dd>எள்ளும் விழற்கிட மின்றி யிருந்தார்.          155<br/><br/>மந்திர கீதம் முழக்கினர் பார்ப்பனர்;<br/><dd>வந்தடந் தோள்கொட்டி ஆர்த்தனர் மன்னவர்;<br/>வெந்திறல் யானையும் தேரும் குதிரையும்<br/><dd>வீதிகள் தோறும் ஒலிமிகச் செய்தன;<br/>வந்தியர் பாடினர்,வேசையர் ஆடினர்;<br/><dd>வாத்தியங் கோடி வகையின் ஒலித்தன;<br/>செந்திரு வாழும் நகரினில் அத்தினஞ்<br/><dd>சேர்ந்த ஒலியைச் சிறிதென லாமொ!         156<br/><br/>வாலிகன் தந்ததொர் தேர்மிசை ஏறி,அம்<br/><dd>மன்னன் யிதிட்டிரன் தம்பியர் மாதர்கள்<br/>நாலிய லாம்படை யோடு நகரிடை<br/><dd>நல்ல பவனி எழுந்த பொழுதினில்<br/>சேலியல் கண்ணியர் பொன்விளக் கேந்திடச்<br/><dd>சீரிய பார்ப்பனர் கும்பங்கள் ஏந்திடக்<br/>கோலிய பூமழை பெய்திடத் தோரணம்<br/><dd>கொஞ்ச,நகரெழில் கூடிய தன்றே.           157<br/><br/>                  வேறு<br/><br/>மன்னவன் கோயிலிலே-இவர்<br/><dd>வந்து புகுந்தனர் வரிசை யடே<br/>பொன்னரங் கினிலிருந்தான்-கண்ணில்<br/><dd>புலவனைப் போய்நின்று போற்றிய பின்<br/>அன்னவன் ஆசிகொண்டே,-உயர்<br/><dd>ஆரிய வீட்டுமன் அடி வணங்கி<br/>வின்னய முணர் கிருபன்-புகழ்<br/><dd>வீரத் துரோணன் அங்கவன் புதல்வன்,       158<br/><br/>மற்றுள பெரியோர்கள்-தமை<br/><dd>வாழ்த்தி உள்ளன்பொடு வணங்கிநின்றார்;<br/>கொற்றமிக் குயர்கன் னன்-பணிக்<br/><dd>கொடியோன் இளையவர் சகுனியடும்<br/>பொற்றடந் தோள் சருவப்-பெரும்<br/><dd>புகழினர்,தழுவினர்,மகிழ்ச்சிகொண்டார்;<br/>நற்றவக் காந்தாரி-முதல்<br/><dd>நாரியர் தமைமுறைப் படிதொழுதார்.         159<br/><br/>குந்தியும் இளங்கொடியும்-வந்து<br/><dd>கூடிய மாதர் தம்மொடு குலவி<br/>முந்திய கதைகள் சொல்லி-அன்பு<br/><dd>மூண்டுரை யாடிப்பின் பிரிந்து விட்டார்;<br/>அந்தியும் புகுந்ததுவால்-பின்னர்<br/><dd>ஐவரும் உடல்வலித் தொழில் முடித்தே<br/>சந்தியுஞ் சபங்களுஞ் செய்-தங்கு<br/><dd>சாருமின் னுணவமு துண்டதன் பின்,         160<br/><br/>சந்தன மலர்புனைந் தே,-இளந்<br/><dd>தையலர் வீணைகொண் டுயிருருக்கி<br/>விந்தைகொள் பாட்டிசைப்ப-அதை<br/><dd>விழைவொடு கேட்டனர் துயில்புரிந் தார்;<br/>வந்ததொர் துன்பத் தினை-அங்கு<br/><dd>   மடித்திட லன்றிப் பின்தருந் துயர்க்கே<br/>சிந்தனை உழல்வா ரோ?-உளச்<br/><dd>சிதைவின்மை ஆரியர் சிறப்பன் றோ?         161<br/><br/>30.  பாண்டவர் சபைக்கு வருதல்<br/><br/>பாணர்கள் துதிகூற-இளம்<br/><dd>  பகலவன் எழுமுனர்த் துயிலெழுந் தார்;<br/>  தோணலத் திணையில்லார்-தெய்வந்<br/><dd>துதித்தனர் செய்யபொற் பட்டணிந்து<br/>பூணணிந் தாயுதங் கள்-பல<br/><dd>பூண்டுபொற் சபையிடைப் போந்தனரால்;<br/>நாணமில் கவுரவரும்-தங்கள்<br/><dd>நாயக னொடுமங் வீற்றிருந்தார்.               162<br/><br/>வீட்டுமன் தானிருந் தான்;-அற<br/><dd>விதுரனும்,பார்ப்ப்பனக் குரவர்களும்,<br/>நாட்டுமந் திரிமாரும்,-பிற<br/><dd>நாட்டினர் பலபல மன்னர்களும்<br/>கேட்டினுக் கிரையாவான்-மதி<br/><dd>கெடுந்துரி யோதனன் கிளையின ரும்,<br/>மாட்டுறு நண்பர்களும்-அந்த<br/><dd>வான்பெருஞ் சவையிடை வயங்கிநின்றார்.       163<br/><br/>31.   சூதுக்கு அழைத்தல்<br/><br/>புன்தொழிற் கவறத னில்-இந்தப்<br/><dd>புவிமிசை இணையிலை எனும்புக ழான்<br/>நன்றறி யாச்சகுனி,-சபை<br/><dd>நடுவினில் ஏறெனக் களித்திருந் தான்;<br/>வென்றிகொள் பெருஞ்சூதர்-அந்த<br/><dd>விவிஞ்சதி சித்திர சேனனுடன்<br/>குன்றுசத் தியவிர தன்-இதழ்<br/><dd>கூர்புரு மித்திரன் சய னென்பார்.              164<br/><br/>சாலவும் அஞ்ச தரும்-கெட்ட<br/><dd>சதிக்குணத் தார்பல மாயம் வல்லோர்<br/>கோலநற் சபைதனிலே-வந்து<br/><dd>கொக்கரித் தார்ப்பரித் திருந்தனரால்,<br/>மேலவர் தமை வணங்கி-அந்த<br/><dd>வெந்திறற் பாண்டவர் இளைஞர் தமை<br/>ஆல முற்றிடத் தழுவிச்-செம்பொன்<br/><dd>ஆதனத் தமர்ந்தவப் பொழுதினி லே,           165<br/><br/>சொல்லுகின் றான்சகுனி,-'அறத்<br/><dd>தோன்றல்!உன் வரவினைக் காத்துளர் காண்<br/>மல்லுறு தடந்தோளார்-இந்த<br/><dd>மன்னவ ரனைவரும் நெடும்பொழு தா;<br/>வில்லுறு போர்த்தொழி லாற்-புவி<br/><dd>வென்று தங்குலத்தினை மேம்படுத்தீர்!<br/>வல்லுறு சூதெனும் போர்-தனில்<br/><dd>வலிமைகள் பார்க்குதும் வருதி'என்றான்.       166<br/><br/>32.  தருமன் மறுத்தல்<br/><br/>தருமனங் கிவைசொல் வான்;-'ஐய!<br/><dd>சதியுறு சூதினுக் கெனைஅழைத் தாய்;<br/>பெருமைஇங் கிதிலுண்டோ?-அறப்<br/><dd>பெற்றி உண்டோ?மறப் பீடுளதோ?<br/>வருமம்நின் மனத்துடை யாய்!-எங்கள்<br/><dd>வாழ்வினை உகந்திலை என லறிவேன்;<br/>இருமையுங் கெடுப் பது வாம்-இந்த<br/><dd>இழிதொழி லாலெமை அழித்த லுற்றாய்.'       167<br/><br/>33.  சகுனியின் ஏச்சு<br/><br/>கலகல வெனச்சிரித் தான்-பழிக்<br/><dd>கவற்றையர் சாத்திர மெனப்பயின் றோன்;<br/>'பலபல மொழிகுவ தேன்?-உனைப்<br/><dd>பார்த்திவன் என்றெணி அழைத்துவிட் டேன்.<br/>''நிலமுழு தாட் கொண் டாய்-தனி<br/><dd>நீ''எனப் பலர்சொலக் கேட்டதனால்,<br/>சிலபொருள் விளையாட்டிற்-செலுஞ்<br/><dd>செலவினுக் கழிகலை எனநினைந் தேன்.      168<br/><br/>'பாரத மண்டலத் தார்-தங்கள்<br/><dd>  பதிஒரு பிசுனனென் றறிவே னோ?<br/>சோரமிங் கிதிலுண்டோ?-தொழில்<br/><dd>சூதெனி லாடுநர் அரசரன் றோ?<br/>மாரத வீரர்முன் னே,-நடு<br/><dd>மண்டபத் தே,பட்டப் பகலினிலே,<br/>சூரசி காமணியே-நின்றன்<br/><dd>சொத்தினைத் திருடுவ மெனுங்கருத் தோ?      169<br/><br/>'அச்சமிங் கிதில்வேண்டா,-விரைந்<br/><dd>தாடுவம் நெடும்பொழு தாயின தால்;<br/>கச்சையர் நாழிகை யா-நல்ல<br/><dd>காயுடன் விரித்திங்கு கிடந்திடல் காண்!<br/>நிச்சயம் நீவெல் வாய்;-வெற்றி<br/><dd>நினக் கியல் பாயின தறியா யோ?<br/>நிச்சயம நீவெல் வாய்;-பல<br/><dd>நினைகுவ தேன்?களி தொடங்கு கென்றான்     170<br/><br/>34.  தருமனின் பதில்<br/><br/><dd>           வேறு<br/>தோல் விலைக்குப் பசுவினைக் கொல்லும்<br/><dd>துட்டன் இவ்வுரை கூறுதல் கேட்டே,<br/>நூல்வி லக்கிய செய்கைக ளஞ்சும்<br/><dd>நோன்பி னோனுளம் நொந்திவை கூறும்;<br/>'தேவ லப்பெயர் மாமுனி வோனும்<br/><dd>'செய்ய கேள்வி அசிதனும் முன்னர்<br/>காவ லர்க்கு விதித்த தந் நூலிற்<br/><dd>கவறும் நஞ்செனக் கூறினர்,கண்டாய்!         171<br/><br/>''வஞ்ச கத்தினில் வெற்றியை வேண்டார்,<br/><dd>மாயச் சூதைப் பழியெனக் கொள்வார்,<br/>அஞ்ச லின்றிச் சமர்க்களத் தேறி<br/><dd>ஆக்கும் வெற்றி அதனை மதிப்பார்,<br/>துஞ்ச நேரினுந் தூயசொல் லன்றிச்<br/><dd>சொல்மி லேச்சரைப் போலென்றுஞ் சொல்லார்,<br/>மிஞ்சு சீர்த்திகொள் பாரத நாட்டில்<br/><dd>மேவு மாரியர்''என்றனர் மேலோர்!           172<br/><br/>'ஆத லாலிந்தச் சூதினை வேண்டேன்!<br/><dd>ஐய,செல்வம் பெருமை இவற்றின்<br/>காத லாலர சாற்றுவ னல்லேன்;<br/><dd>காழ்த்த நல்லற மோங்கவும் ஆங்கே<br/>ஓத லானும் உணர்த்துத லானும்<br/><dd>உண்மை சான்ற கலைத் தொகை யாவும்<br/>சாத லின்றி வளர்ந்திடு மாறும்,<br/><dd>சகுனி,யானர் சாளுதல்,கண்டாய்!            173<br/><br/>'என்னை வஞ்சித்தென் செல் வத்தைக் கொள்வோர்<br/><dd>என்ற நக் கிடர் செய்பவ ரல்லர்,<br/>முன்னை நின்றதொர் நான்மறை கொல்வார்,<br/><dd>மூது ணர்விற் கலைத்தொகை மாய்ப்பார்,<br/>பின்னை என்னுயிர்ப் பாரத நாட்டில்<br/><dd>பீடை செய்யுங் கலியை அழைப்பார்;<br/>நின்னை மிக்க பணிவொடு கேட்பேன்;<br/><dd>நெஞ்சிற் கொள்கையை நீக்குதி'என்றான்.      174<br/><br/>35.   சகுனி வல்லுக்கு அழைத்தல்<br/><br/><dd>              வேறு<br/>'சாத்திரம் பேசுகின்றாய்'-எனத்<br/><dd>தழல்படு விழியடு சகுனிசொல் வான்;<br/>'கோத்திரக் குலமன் னர்-பிறர்<br/><dd>குறைபடத் தம்புகழ் கூறுவ ரோ?<br/>நாத்திறன் மிக உடை யாய்!-எனில்<br/><dd>நம்மவர் காத்திடும் பழவழக் கை<br/>மாத்திர மறந்துவிட் டாய்;-மன்னர்<br/><dd>வல்லினுக் கழைத்திடில் மறுப்பதுண்டோ?       175<br/><br/>'தேர்ந்தவன் வென்றிடு வான்;-தொழில்<br/><dd>தேர்ச்சிஇல் லாதவன் தோற்றிடு வான்;<br/>நேர்ந்திடும் வாட்போரில்-குத்து<br/><dd>நெறி அறிந் தவன்வெலப் பிறனழி வான்;<br/>ஓர்ந்திடு சாத்திரப் போர்-தனில்<br/><dd>உணர்ந்தவன் வென்றிட,உணரா தான்<br/>சோர்ந்தழி வெய்திடு வான்;-இவை<br/><dd>சூதென்றும் சதிஎன்றும் சொல்வா ரோ?        176<br/><br/>'வல்லவன் வென்றிடு வான்,-தொழில்<br/><dd>வன்மைஇல் லாதவன் தோற்றிடு வான்;<br/> நல்லவ னல்லா தான்-என<br/><dd>நாண மிலார்சொலுங் கதை வேண்டா;<br/> வல்லமர் செய்திடவே-இந்த<br/><dd>மன்னர் முன்னேநினை அழைத்துவிட்டேன்;<br/> சொல்லுக வருவதுண் டேல்-மனத்<br/><dd>துணிவிலை யேலதுஞ் சொல்லு'கென்றான்.     177<br/><br/> 36.  தருமன் இணங்குதல்<br/> <br/><br/>                     வேறு<br/>வெய்ய தான் விதியை நினைந்தான்<br/><dd>விலக்கொ ணாதறம் என்ப துணர்ந்தோன்;<br/>பொய்ய தாகுஞ் சிறுவழக் கொன்றைப்<br/><dd>புலனி லாதவர் தம்முடம் பாட்டை<br/>ஐயன் நெஞ்சில் அறமெனக் கொண்டான்<br/><dd>ஐயகோ!அந்த நாள்முத லாகத்<br/>துய்ய சிந்தைய ரெத்தனை மக்கள்<br/><dd>துன்பம் இவ்வகை எய்தினர்,அம்மா!          178<br/><br/>முன்பி ருந்ததொர் காரணத் தாலே,<br/><dd>மூடரே,பொய்யை மெய்என லாமோ?<br/>முன்பெனச் சொலுங் கால மதற்கு,<br/><dd>மூடரே,ஓர் வரையறை உண்டோ?<br/>முன்பெனச் சொலின் நேற்றுமுன் பேயாம்;<br/><dd>மூன்று கோடி வருடமும் முன்பே;<br/>முன்பிருந் தெண்ணி லாது புவிமேல்<br/><dd>மொய்த்த மக்க ளெலாம்முனி வோரோ?       179<br/><br/>நீர்பி றக்குமுன் பார்மிசை மூடர்<br/><dd>நேர்ந்த தில்லை எனநினைந் தீரோ?<br/>பார்பி றந்தது தொட்டின்று மட்டும்<br/><dd>பல பலப் பல பற்பல கோடி<br/>கார்பி றக்கும் மழைத்துளி போலே<br/><dd>கண்ட மக்க ளனைவருள் ளேயும்,<br/>நீர்பி றப்பதன் முன்பு மடமை<br/><dd>நீசத் தன்மை இருந்தன வன்றோ?            180<br/><br/>பொய்ய ழுக்கை அறமென்று கொண்டும்<br/><dd>பொய்யர் கேலியைச் சாத்திர மென்றும்,<br/>ஐயகோ,நங்கள் பாரத நாட்டில்<br/><dd>அறிவி லாரறப் பற்றுமிக் குள்ளோர்<br/>நொய்ய ராகி அழிந்தவர் கோடி,<br/><dd>நூல்வ கைபல தேர்ந்து தெளிந்தோன்,<br/>மெய்யறிந்தவர் தம்மு ளுயர்ந்தோன்<br/><dd>விதியினாலத் தருமனும் வீழ்ந்தான்.          181<br/><br/>மதியி னும்விதி தான் பெரி தன்றோ?<br/><dd>வைய மீதுள வாகு மவற்றுள்<br/>விதியினும்பெரி தோர்பொரு ளுண்டோ?<br/><dd>மேலை நாம்செயுங் கர்மமல் லாதே,<br/>நதியி லுள்ள சிறுகுழி தன்னில்<br/><dd>நான்கு திக்கி லிருந்தும் பன்மாசு<br/>பதியு மாறு,பிறர்செயுங் கர்மப்<br/><dd>பயனும் நம்மை,அடைவதுண் டன்றோ?        182<br/><br/>37.  சூதாடல்<br/><br/>              வேறு<br/>மாயச் சூதினுக்கே-ஐயன்,மன மிணங்கி விட்டான்;<br/>தாய முருட்ட லானார்;-அங்கே சகுனி ஆர்ப்ப ரித்தான்!<br/>நேய முற்ற விதுரன்-போலே நெறியு ளோர்க ளெல்லாம்<br/>வாயை மூடிவிட்டார்;-தங்கள் மதி மயங்கி விட்டார். 183<br/><br/>அந்த வேளை யதனில்-ஐவர்க் கதிபன் இ· துரைப்பான்;<br/>'பந்தயங்கள் சொல்வாய்-சகுனி பரபரத் திடாதே;<br/>விந்தை யான செல்வம்-கொண்ட வேந்த ரோடு நீ தான்<br/>வந்தெ திர்த்து விட்டாய்;-எதிரே வைக்க நிதிய முண்டோ?'     184<br/><br/>தருமன் வார்த்தை கேட்டே,-துரியோ தன னெழுந்து சொல்வான்;<br/>'அருமையான செல்வம்-என்பால் அளவி லாத துண்டு;<br/>ஒரு மடங்கு வைத்தால்-எதிரே ஒன்ப தாக வைப்பேன்;<br/>பெருமை சொல்ல வேண்டா,-ஐயா! பின் னடக்கு' கென்றான்.   185<br/><br/>'ஒருவனாடப் பணயம்-வேறே ஒருவன் வைப்ப துண்டோ?<br/>தரும மாகு மோடா!-சொல்வாய் தம்பி இந்த வார்த்தை?'<br/>'வரும மில்லை ஐயா;-இங்கு மாம னாடப்பணயம்<br/>மருமகன் வைக் கொணாதோ?-இதிலே வந்த குற்ற மேதோ?'186<br/><br/>'பொழுதுபோக்கு தற்கே-சூதுப் போர் தொடங்கு கின்றோம்;<br/>அழுத லேனிதற்கே?'-என்றே அங்கர் கோன் நகைத்தான்.<br/>'பழு திருப்ப தெல்லாம்-இங்கே பார்த்திவர்க் குரைத்தேன்;<br/>முழுது மிங்கிதற்கே-பின்னர் முடிவு காண்பீர்'என்றான். 187<br/><br/>ஒளி சிறந்த மணியின்-மாலை ஒன்றை அங்கு வைத்தான்;<br/>களி மிகுந்த பகைவன் -எதிரே கன தனங்கள் சொன்னான்;<br/>விழி இமைக்கு முன்னே-மாமன் வென்று தீர்த்து விட்டான்;<br/>பழி இலாத தருமன்-பின்னும் பந்தயங்கள் சொல்வான்.  188<br/><br/>'ஆயிரங் குடம் பொன் வைத்தே ஆடுவோ'மிதென்றான்;<br/>மாயம் வல்ல மாமன் -அதனை வசம தாக்கி விட்டான்;<br/>'பாயுமா வொரொட்டில்-செல்லும் பாரமான பொற்றேர்;<br/>தாய முருட்ட லானார்;-அங்கே சகுனி வென்று விட்டான்.      189<br/><br/>'இளையரான மாதர்,-செம்பொன் எழிலிணைந்த வடிவும்<br/>வளை அணிந்த தோளும்-மாலை மணி குலுங்கு மார்பும்<br/>விளையு மின்ப நூல்கள்-தம்மில் மிக்க தேர்ச்சி யோடு<br/>களை இலங்கு முகமும்-சாயற் கவினும் நன்கு கொண்டோர்,   190<br/><br/>ஆயிரக் கணக்கா-ஐவர்க் கடிமை செய்து வாழ்வோர்;'<br/>தாய முருட்டலானார்;அந்தச் சகுனி வென்று விட்டான்<br/>ஆயிரங்க ளாவார்-செம்பொன்,அணிகள் பூண்டிருப்பார்<br/>தூயிழைப் பொனாடை-சுற்றுந் தொண்டர் தம்மை வைத்தான்;      191<br/><br/>சோரனங் கவற்றை-வார்த்தை சொல்லுமுன்னர் வென்றான்.<br/>தீர மிக்க தருமன்-உள்ளத் திடனழிந் திடாதே,<br/>'நீரை யுண்ட மேகம்-போல நிற்கு மாயிரங்கள்<br/>வாரணங்கள் கண்டாய்-போரில் மறலி யத்து மோதும்'                    192<br/><br/>  என்று வைத்த பணயந்-தன்னை இழிஞன் வென்று விட்டான்.<br/>வென்றி மிக்க படைகள்-பின்னர் வேந்தன் வைத்திழந்தான்.<br/>நன்றிழைத்த தேர்கள்-போரின் நடையுணர்ந்த பாகர்<br/>என் றிவற்றை யெல்லாம்-தருமன் ஈடு வைத் திழந்தான்.     193<br/><dd>எண்ணிலாத கண்டீர்-புவியில் இணை யிலாத வாகும்<br/>வண்ணமுள்ள பரிகள் தம்மை வைத் திழந்து விட்டான்;<br/>நண்ணு பொற் கடாரந்-தம்மில் நாலு கோடி வைத்தான்;<br/>கண்ணி ழப்பவன் போல-அவையோர் கண மழிந்து விட்டான்.    194<br/><br/>மாடிழந்து விட்டான்,-தருமன் மந்தை மந்தையாக;<br/>ஆடிழந்து விட்டான்-தருமன் ஆளிழந்து விட்டான்;<br/>பீடிழந்த சகுனி-அங்கு பின்னுஞ் சொல்லு கின்றான்;<br/>'நா டிழக்க வில்லை,-தருமா!நாட்டை வைத்தி'டென்றான். 195<br/><br/>38.  நாட்டை வைத்தாடுதல்<br/><br/>           வேறு<br/><br/>'ஐய கோஇதை யாதெனச் சொல்வோம்?<br/><dd>  அரச ரானவர் செய்குவ தொன்றோ?<br/>மெய்ய தாகவொர் மண்டலத் தாட்சி<br/><dd>  வென்று சூதினி லாளுங் கருத்தோ?<br/>வைய மி·து பொறுத் திடுமோ?மேல்<br/><dd>  வான் பொறுத் திடுமோ?பழி மக்காள்!<br/>துய்ய சீர்த்தி மதிக்குல மோ நாம்?<br/><dd>  தூ!'வென் றென்னி விதுரனும் சொல்வான்.         196<br/><br/>'பாண்ட வர்பொறை கொள்ளுவ ரேனும்,<br/><dd>  பைந்து ழாயனும் பாஞ்சாலத் தானும்<br/>மூண்ட வெஞ்சினத் தோடுநஞ் சூழல்<br/><dd>  முற்றும் வேரறச் செய்குவ ரன்றோ?<br/>ஈண்டி ருக்குங் குருகுல வேந்தர்<br/><dd>     யார்க்கு மி·துரைப் பேன்,குறிக் கொண்மின்;<br/>''மாண்டு போரில் மடிந்து நரகில்<br/><dd>  மாழ்கு தற்கு வகைசெயல் வேண்டா.''           197<br/><br/>'குலமெ லாமழி வெய்திடற் கன்றோ<br/><dd>  குத்தி ரத்துரி யோதனன் றன்னை<br/>நலமி லாவிதி நம்மிடை வைத்தான்;<br/><dd>  ஞால மீதி லவன்பிறந் தன்றே<br/>அலறி யோர்நரி போற்குரைத் திட்டான்;<br/><dd>  அ·து ணர்ந்த நிமித்திகர்'வெய்ய<br/>கலகந் தோன்றுமிப் பாலக னாலே<br/><dd>  காணு வீ''ரெனச் சொல்லிடக் கேட்டோம்.         198<br/><br/>'சூதிற் பிள்ளை கெலித்திடல் கொண்டு<br/><dd>  சொர்க்க போகம் பெறுபவன் போலப்<br/>பேதை நீயு முகமலர் வெய்திப்<br/><dd>  பெட்பு மிக்குற வீற்றிருக் கின்றாய்;<br/>மீது சென்று மலையிடைத் தேனில்<br/><dd>  மிக்க மோகத்தி னாலொரு வேடன்<br/>பாத மாங்கு நழுவிட மாயும்<br/><dd>  படும லைச்சரி வுள்ளது காணான்.               199<br/><br/>'மற்று நீருமிச் சூதெனுங் கள்ளால்<br/><dd>  மதிம யங்கி வருஞ்செயல் காணீர்!<br/>முற்றுஞ் சாதி சுயோதன னாமோர்<br/><dd>  மூடற் காக முழுகிட லாமோ?<br/>பற்று மிக்கஇப் பாண்டவர் தம்மைப்<br/><dd>  பாத கத்தி லழித்திடு கின்றாய்;<br/>கற்ற கல்வியும் கேள்வியும் அண்ணே!<br/><dd>  கடலிற் காயங் கரைத்ததொப் பாமே?            200<br/><br/>'வீட்டு ளேநரி யைவிடப் பாம்பை<br/><dd>  வேண்டிப் பிள்ளை எனவளர்த் திட்டோம்;<br/>நாட்டு ளேபுக ழோங்கிடு மாறிந்<br/><dd>  நரியை விற்றுப் புலிகளைக் கொள்வாய்;<br/>மோட்டுக் கூகையைக் காக்கையை விற்று<br/><dd>  மொய்ம்பு சான்ற மயில்களைக் கொள்வாய்;<br/>கேட்டி லேகளி யோடு செல் வாயோ?<br/><dd>  கேட்குங் காதும் இழந்துவிட் டாயோ?            201<br/><br/>'தம்பி மக்கள் பொருள் வெ·கு வாயோ<br/><dd>  சாதற் கான வயதினில் அண்ணே?<br/>நம்பி நின்னை அடைந்தவ ரன்றோ?<br/><dd>  நாத னென்றுனைக் கொண்டவ ரன்றோ?<br/>எம்பி ரானுளங் கொள்ளுதி யாயின்<br/><dd>  யாவுந் தான மெனக்கொடுப் பாரே;<br/>கும்பி மாநரகத்தினி லாழ்த்துங்<br/><dd>  கொடிய செய்கை தொடர்வதும் என்னே?         202<br/><br/>'குருகு லத்தலை வன்சபைக் கண்ணே,<br/><dd>  கொற்ற மிக்க துரோணன் கிருபன்<br/> பெருகு சீர்த்திஅக் கங்கையின் மைந்தன்<br/><dd>  பேதை நானும் மதிப்பிழந் தேகத்<br/> திருகு நெஞ்சச் சகுனி ஒருவன்<br/><dd>  செப்பு மந்திரஞ் சொல்லுதல் நன்றே!<br/> அருகு வைக்கத் தகுதியுள் ளானோ?<br/><dd>  அவனை வெற்பிடைப் போக்குதி அண்ணே!       203<br/><br/> 'நெறி இழந்தபின் வாழ்வதி லின்பம்<br/><dd>  நேரு மென்று நினைத்திடல் வேண்டா,<br/> பொறி இழந்த சகுனியின் சூதால்<br/><dd>  புண்ணி யர்தமை மாற்றல ராக்கிச்<br/> சிறியர் பாதகர் என்றுல கெல்லாம்<br/> <dd>  சீ என் றேச உகந்தர சாளும்<br/> வறிய வாழ்வை விரும்பிட லாமோ?<br/> <dd> வாழி,சூதை நிறுத்துதி'என்றான்.               204<br/><br/>      இரண்டாவது - சூதாட்டச் சருக்கம்  முற்றிற்று<br/>      பாஞ்சாலி சபதம் / முதற்பாகம்    முற்றிற்று<br/>
</dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></p></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></ul>
<hr/>This page was first put up on Sept 23, 2000
 <br/>Please send your comments and corrections to the Webmaster of this site<br/>
</body>
</html>