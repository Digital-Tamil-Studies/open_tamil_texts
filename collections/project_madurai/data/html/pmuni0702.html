<!DOCTYPE HTML PUBLIC "-//W3C//DTD HTML 4.01 Transitional//EN"
  "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2020 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title> kumarakurupara cuvAmikaL carittiram by mInATci cuntaram piLLai (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h3><font color="blue"> 
திரிசிரபுரம் மீனாட்சிசுந்தரம் பிள்ளையவர்கள் <br/>
இயற்றிய ஸ்ரீ குமரகுருபரஸ்வாமிகள் சரித்திரம். <br/> 
பிள்ளையவர்களின் "பிரபந்தத்திரட்டு" பகுதி 34 (3409-3750)<br/>
</font></h3>
<h2> kumarakurupara cuvAmikaL carittiram<br/>
by tiricipuram mInATcicuntaram piLLai<br/>
pirapantat tiraTTu, part 34, verses (3409-3750)<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to Dr. Thomas Malten, Univ of Koeln, Germany for providing a scanned PDF of this work.<br/>
The e-text has been generated using Google OCR and subsequently edited by K.Kalyanasundaram. <br/>
We thank Mr. Sezhian Annamalai for his assistance in the proof-reading of this work. <br/>
Preparation of HTML and PDF versions: Dr. K. Kalyanasundaram, Lausanne, Switzerland.<br/>
<br/>
© Project Madurai, 1998-2020.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<b><a href="https://www.projectmadurai.org/">https://www.projectmadurai.org/</a></b>
<br/>You are welcome to freely distribute this file, provided this header page is kept intact.
</ul>
<hr noshade=""/>
<center><h3>திரிசிரபுரம் மீனாட்சிசுந்தரம் பிள்ளையவர்கள் இயற்றிய<br/>
ஸ்ரீ குமரகுருபரஸ்வாமிகள் சரித்திரம். </h3></center>
<ul>
<br/>
Source: <br/>
திருக்கைலாய பரம்பரைத் திருவாவடுதுறையாதீனத்து மஹாவித்துவான்<br/>
திரிசிரபுரம் ஸ்ரீமீனாட்சிசுந்தரம் பிள்ளையவர்களின் பிரபந்தத்திரட்டு<br/>
இது ௸ ஆதீனத்துத் தலைவர்களாகிய ஸ்ரீலஸ்ரீ வைத்தியலிங்க தேசிகரவர்கள்<br/>
உதவியைக்கொண்டு ௸ பிள்ளையவர்கள் மாணாக்கரும் ஸ்ரீமீனாட்சி<br/>
தமிழ்க்காலேஜ் பிரின்ஸிபாலுமாகிய உ.வே. சாமிநாதையரால்<br/>
சென்னபட்டினம் கமர்ஷியல் அச்சிற்கூடத்திற் பதிப்பிக்கப்பெற்றது.<br/>
இரண்டாம் பதிப்பு, அக்ஷய ௵, ஆனி௴, 1926<br/>
விலை ரூ.5-10-0. <br/>
copyright reserved<br/>
--------------<br/>
<br/>
உ<br/>
சிவமயம். <br/>
<center><h3> திருப்பனந்தாள் காசிமடத்துத்தலைவர்களாகிய <br/>
ஸ்ரீ குமரகுருபரஸ்வாமிகள் சரித்திரம்.</h3></center>
<br/>
கற்பக விநாயகர். <br/>
3409. பூமேவு முகமணியாய்ப் புகழ்க்கோடு குடஞ்சுட்டா <br/>
யாமேவு கடமுகிலா யணிமேவு கரந்தருவாய்ப் <br/>
பாமேவு பதநிதியாய்ப் பழவடியர் மிடிதுரந்து <br/>
காமேவு பெருங்கருணைக் கற்பகக்கன் றினைத்தொழுவாம்.       (1) <br/>
<br/>
காசி விசுவேசர். <br/>
3410. உண்ணாடு பெருங்கருணை யொருத்தியிடஞ் சூழ்தலினா <br/>
லெண்ணாடு மற்றொருத்தி யேறியமே லிடநின்று <br/>
மண்ணாடு மாறிழித்து வலஞ்சூழச் செய்தமரும் <br/>
விண்ணாடு புகழ்க்காசி விசுவேசர் பதம் போற்றி. 	       (2)<br/>
<br/>
ஸ்வர்ணாகர்ஷண பைரவர். <br/>
3411.அன்னநெடுங் கொடியுயர்த்த வண்ணலுமொண் செங்கமலப் <br/>
பொன்னமரு மறுமார்பப் புத்தேளு நோக்குதொறு <br/>
மின்னமுமுண் ணடுங்கிடக்கொண் டிடுகபா லச்சூலச் <br/>
சொன்னவயி ரவப்பெருமான் றுணைப்பாதந் தொழுதெழுவாம்.       (3)<br/>
<br/>
முருகக்கடவுள். <br/>
3412. வரையெறியும் வெள்ளியகூர் வாய்வேல்கைக் கொடுபுலவர் <br/>
புரையெறியுங் கவிழிணர்மாப் போழ்ந்துபெரு விண்ணுலகில் <br/>
விரையெறிதார்க் கடவுளரைக் குடியேற்றி வெண்டாளந் <br/>
திரையெறியுஞ் செந்திலமர் செவ்வேள்பொற் பதம்பணிவாம்.       (4)<br/>
<br/>
----------------<br/>
<br/>
நூல்.<br/>
<br/>
பாண்டிநாட்டுவளம்.<br/>
3413. பொன்பூத்த கைலாயப் புண்ணியநா யகனளவாத் <br/>
தென்பூத்த மலயவளம் விழைந்துதிரு முடிசூடிக் <br/>
கொன்பூத்த புரவலனாத் தேவியொடுங் குடிகொண்ட <br/>
மன்பூத்த மதுரையுடை வளத்ததுபாண் டியநாடு.   	      (1)<br/>
<br/>
3314. செந்தமிழுஞ் சந்தனமுந் திசையெலாம் பரிமளிக்க <br/>
மந்தவளி யுமிழ்மலய வரைக்குடுமி நின்றிழிந்து <br/>
கொந்தவிழு மலர்வீசிக் குளிர்கெழுமுத் தெடுத்திறைத்து <br/>
முந்தவெழு புனற்பொருநை முழுவளத்த தந்நாடு. 	      (2)<br/>
<br/>
3415. அன்றுதடா தகைப்பெயர்பூண் டரசளித்த மாதேவி <br/>
கன்றுதலில் பலவிருக்க நமையேகைக் கொண்டுயர்த்தா <br/>
ளொன்றுறநம் மியற்பெயரே யுறுத்தனள்கட் கெனமகிழ்ந்து <br/>
துன்றுகய றுள்ளுவபோற் றுள்ளுவநீர்க் கழனிதொறும். 	      (3) <br/>
<br/>
3416. வேலிபுரிந் திறையவனே விரும்பிநமைக் காக்குமெனிற் <br/>
சாலியெனு நமக்குளதோ குறையென்று தழைவனபோல் <br/>
வாலியநென் முளைவித்தி மள்ளர்நீர் பாய்ச்சுதலுங் <br/>
கோலியசெய் யிடங்கடொறுங் குலவியெழு வனபைங்கூழ்.       (4) <br/>
<br/>
3417. வாங்குதிரை கொடுஞ்சிலையா வண்கமலக் கொடிநாணா <br/>
வோங்குவரால் கடிக்கணையா வொளிர்தருவா னுலகிலக்கா <br/>
வீங்குபுனற் றடஞ்செலுத்தும் வேம்பணிதிண் டோளான்போ <br/>
லாங்கொருதா னும்பகையை யடைந்துபொரு செயனேரும்.       (5)<br/>
<br/>
3418. வீங்குவன மாதர்நகில் விளங்குவன மேனியொளி <br/>
யேங்குவன துடிமருங்கு லிரங்குவன காற்சிலம்பு <br/>
தூங்குவன குழல்வண்டு சுழலுவன கருநெடுங்க <br/>
ணீங்குவன மிடியாதி நெருங்குவன திருவாதி.   	      (6)<br/>
<br/>
3419. கண்மருவு வனவெவர்க்குங் கதிர்க்குமுகம் போலகமு <br/>
மெண்மருவு பொருளாதி யோராறு மெம்மலரும் <br/>
பண்மருவு வண்டினமும் பாகூறு கழைக்கரும்பு <br/>
மொண்மருவு கஞ்சநா தமுமோங்கு தென்னையுமே.  	      (7)<br/>
<br/>
3420. வானளவு கருஞ்சோலை மண்ணளந்த மாறிகிரி <br/>
தேனளவு கூடுபடி செவ்வானம் போர்த்தகலை <br/>
கூனளவு பிறையொருபாற் கொண்டசுரி மூகச்சங்கந் <br/>
தானளவு கதிர் நாப்பட் டயங்கல்கவுத் துவமணியே. 	      (8)<br/>
<br/>
3421. சாலெலாம் வெண்டரளந் தளையெலாஞ் செஞ்சாலி <br/>
காலெலாங் கருங்குவளை காவெலாங் கனிச்சாறு <br/>
பாலெலாங் கழைக்கரும்பு பாங்கெலா மிகத்திருந்தி <br/>
நூலெலா நனிவிதந்து நுவல்வளத்த தந்நாடு. 		      (9)<br/>
<br/>
3422. தெய்வநா யகன்சீர்த்தி திருந்தியவே டெதிரீர்த்துச் <br/>
சைவமே பொருளென்று தாபித்த திருநதிதான் <br/>
மெய்விரர் வுயிர்பொருவ விராவுதலாற் றிருவமிகும் <br/>
பொய்விரா வுதலில்லாப் புகழ்மிகுத்த தந்நாடு. 		      (10) <br/>
<br/>
3423. மண்ணுலகத் தொருவேந்தன் றிருமகளை மணம்புரிந்து <br/>
கண்ணுதலார் கூடலுற வனையரிளங் கான் முளைசீர் <br/>
விண்ணுலகத் தொருவேந்தன் றிருமகளை வேட்டருளி <br/>
நண்ணுமொரு குன்றுமுடைத் தந்நாட்டு நலம்பெரிதே. 	      (11) <br/>
<br/>
ஸ்ரீவைகுண்டநகரவளம்.<br/>
3424. ஆய்ந்தபுகழ்ப் போர்வையுடை யத்திருநாட் டினுக்கழகு <br/>
தோய்ந்ததிரு முகமென்னத் துலங்குநக ரொன்றதுதா <br/>
னேய்ந்தபெருஞ் சைவர்குழாந் திருக்கயிலை யென்றிசைப்ப <br/>
வாய்ந்தவயி ணவர்கடிரு வைகுண்ட மெனுநகரம். 	      (12) <br/>
<br/>
3425. முழவுபொலி வனவரங்க மூவுலகுங் கொண்டாடும் <br/>
விழவுபொலி வனமறுகு விண்ணியலும் வெண்பிறைக்கோட் <br/>
டுழவுபொலி வனமணிசெ யுபரிகையங் குதலைமொழி <br/>
மழவுபொலி வனதிருவ மல்குமா டங்களெலாம். 		      (13)<br/>
<br/>
3426. பெருகுவிறன் மைந்தரொடு பிணங்குமரி மதர்மழைக்கட் <br/>
கருகுமுகிற் குழன்மடவார் கழற்றிவீ சியகுழைக <br/>
ளருகுமணி மறுகிடைவீழ்ந் தளவாத பெருஞ்செல்வ <br/>
முருகுநிகர் மைந்தர்விடு முழுமணித்தேர்க் காறடையும்.	      (14) <br/>
<br/>
3427. கருங்குவளை மருட்டுவிழி காதளவோ டியமடவா <br/>
ரொருங்குபயின் மாளிகைமே லோங்குமர மியத்தலத்து <br/>
நெருங்குமலர்க் குப்பைகளை தொழின்மடவார் நெட்டுயிர்ப்ப <br/>
விருங்குளிர்வான் றருவுகுக்கு மெண்ணில்பல மலர்க்குப்பை.      (15)<br/>
<br/>
3428. ஒங்குதிரு மாளிகைமே லொண்ணிலா முற்றத்து <br/>
வீங்குபரி யங்கமிசை மேவுமா டவர்மயங்கிப் <br/>
பாங்குபொலி மாதர்முக மென்றுபசுங் கத்தூரி <br/>
யாங்குமதிக் கிடுவரதைக் களங்கமெனு மறியாமண். 	      (16) <br/>
<br/>
3429. ஓவாது நீராட்டி னொள்ளியமென் றுகினனைந்து <br/>
தாவாத வல்குன்முலைத் தடந்தோன்ற மடமாதர் <br/>
மேவாத நாணமிக மைந்தர்விழி புதைப்பரவ <br/>
ராவாவிந் திரன் போற்கண் பெற்றிலமென் றயருவார். 	      (17) <br/>
<br/>
3430. பொன்செய்த மேனிலத்துப் பொற்றொடியா ரூடன்மிகத் <br/>
தென்செய்த சிலம்பொலிக்குஞ் சிறுபொழுது கூடன்மிகக் <br/>
கொன்செய்மே கலையொலிக்கும் பெரும்பொழுது குறித்துணர்ந்து <br/>
மன்செய்வா னவரழுக்கா றுறுதலான் மகவிழந்தார். 	      (18) <br/>
<br/>
3431. மாதரார் திருமுகமு முழந்தாளும் வயங்கலவன் <br/>
காதல்கூ ரவர்நகிலுங் கைத்தலமு முறுங்கிள்ளை <br/>
மேதகவாய் வருபாட்டுங் காதுமிளிர் தரும்வள்ளை <br/>
கோதகன்மற் றவர்குழலுங் கூறியகண் டமும்வண்டே. 	      (19) <br/>
<br/>
3432. மரகதமா டத்துமிசை வயங்குறுசெவ் வான்படிதல் <br/>
புரவுயர்பச் சுருமாயோன் பொற்கலை போர்த் ததுநிகர்க்கு <br/>
முரவயிர மாடமிசை யொண்கருமே கம்படிதல் <br/>
கரவில்பளிக் குருப்பெருமான் கரித்தோல்போர்த் ததுநிகரும்.      (20) <br/>
<br/>
3433. மறையவர்தங் குடியொருபால் வயங்குமர சாண்மையுடை <br/>
யிறையவர்தங் குடியொருபா லியைதரும்வா ணிகத்தமைந்த <br/>
நிறையவர்தங் குடியொருபா னிலவும்வே ளாண்மைபுரி <br/>
துறையவர்தங் குடியொருபாற் றுவன்றிடுமந் நகரத்து. 	      (21) <br/>
<br/>
பாண்டி வேளாளர் சிறப்பு.<br/>
3434. இத்தகைய நகர்வாழு மெண்ணில்வே ளாண்குடியு <br/>
ளுத்தமமிக் கவர்பாண்டி வேளாள ரென்றுரைக்கு <br/>
மத்தகையர் நனிவாழ்வா ரளவுப்படாப் பெரும்புகழார் <br/>
வித்தகநல் லொழுக்கமுருக் கொண்டன்ன மேன்மையினார்.      (22)<br/>
<br/>
3435. வளம்பெருகு முழவுதொழில் வாழ்க்கையால் யாவருக்கு <br/>
மூளம்பெருகு மகிழ்செய்வா ருண்மையே தலைநிற்பார் <br/>
களம்பெருகு காமாதி கடிந்துசிவ பரனடிக்குத் <br/>
தளம்பெருகு மலர்தூவித் தாழ்ந்தெழுநன் னியமத்தார். 	      (23)<br/>
<br/>
மகப்பேறுகருதி இருமுதுகுரவர் நோன்புழத்தல்.<br/>
<br/>
3436. அன்னவரு ளொருவர்மனை யறம்வழாப் பெருநிலையி <br/>
லென்னருமொவ் வார்கற்பி னிரியாத மனைவியொடு <br/>
பொன்னனைய மகற்பெறுவான் போற்றுதிருச் செந்தூர்வாழ் <br/>
முன்னவனை யுளங்குறித்து முனிவிலா நோன்புழந்தார்.         (24) <br/>
<br/>
3437. ஆறுமுகப் பெருமானா ரணிவிழாச் சேவித்துங் <br/>
கூறுபெருங் கோயில்வலங் கொடுபணிந்து மாரன்முத <br/>
லேறுவிசே டம்பொலிநா ளெய்தியுறச் சேவித்து <br/>
மாறுதவி ரடியார்க்கு மாறாது மடையிட்டும். 		      (25) <br/>
<br/>
புத்திரப்பேறு.<br/>
3438. இன்னுமள வாவிரத மிவ்வாறு புரிதருநாண் <br/>
மன்னுமவர் பெருங்கற்பின் மனைவியார் வயினின்றும் <br/>
பன்னுமலை வாயமர்ந்த பண்ணவனார் திருவருளா <br/>
லுன்னுமறங் குதுகலிப்ப வொருவரவ தரித்தனரே. 	      (26)<br/>
<br/>
3439. பாலனா ரவதரித்த பண்பினிரு முதுகுரவர் <br/>
வேலனா ரருள்போற்றி வீடாத மகிழ்ச்சியெழச் <br/>
சாலநா ணாம்புரிந்த தவப்பயனுற் றோமென்று <br/>
கோலநான் மறையவராற் சாதகா திகள் குயிற்றி. 	      (27) <br/>
<br/>
3440. மிடியனொரு செய்போற்றும் விதமெனவீ டுறல்குறித்த <br/>
படிமையன்ஞா னாசிரியன் றனைப்போற்றும் பண்பெனவங் <br/>
கொடிவில்வரி சைகளியற்றிப் போற்றிவளர்த் தனரோம்ப <br/>
மடிவில்பிறை போலவளர்ந்தார் மாதவத்து மைந்தனார். 	      (28) <br/>
<br/>
புத்திரர் பேசாமை தெரிந்து அவர்கள் வருந்தல்.<br/>
3141, ஓராண்டு பெருமகிழ்ச்சி யுற்றவிரு முதுகுரவ <br/>
ரீராண்டு முதலாகப் பேசுவரென் றெதிர்பார்த்தும் <br/>
பாராண்டு வருமுளையார் பேசாத பண்புணர்ந்து <br/>
நாராண்டு மகிழ்மனத்துத் துன்பமே நனிசுமப்பார். 	      (29) <br/>
<br/>
3442. பூங்கையா லெடுத்தணைத்துப் புல்லினருச் சியுமோந்து <br/>
நாங்கையா வினையாற்றி நன்றிதுபெற் றனமென்று <br/>
தீங்கையா யாதுகலை தேர்ந்தார்கள் யாவரையு <br/>
மூங்கையாக் கிடுவாரை மூங்கையா ரெனத்தெளிந்தார்.        (30) <br/>
<br/>
3443. முன்செய்த தீவினையோ முற்றியது வேறுளதோ <br/>
பொன்செய்த கிண்கிணித்தாட் புண்ணியச்செந் தூர்ப்பெருமா <br/>
னென்செய்த வாறினிநா மென்செய்து மெனமயங்கிக் <br/>
கொன்செய்த கொடுங்கவலைக் குழிசியா யினர்மொழிவார்.      (31) <br/>
<br/>
வேறு.<br/>
3444. செந்தில்வாழ் குமரப் புத்தேள் சேவடிக் கமலம் போற்றி <br/>
நந்துபல் விரதம்பூண்டு நாள்பல கழிந்த பின்றை <br/>
யந்தவா னவன்செ யும்பே ரருளினான் மூங்கை யேயாய் <br/>
வந்துதோன் றியதிச் சேயேன் மற்றினி யுரைப்ப தென்னே.       (32)<br/>
<br/>
3445. சுற்றமு மிழிப்ப நட்டார் தொகுதியு நகைப்ப மண்மேன் <br/>
மற்றவர் யாரு மெள்ள வாயிலா மூகை மைந்தற் <br/>
பெற்றதிற் பொறாமை நன்று பெரும்பழி யின்மை யாலென் <br/>
றற்றமுள் ளொருவு மாறீ தமைதரத் துணிந்தார் மன்னோ.       (33) <br/>
<br/>
திருச்செந்தூர் செல்லத்துணிதல்.<br/>
3446. வந்தவெங் கவலை தீர வாரிசூழ் திருச்செந் தூரிற் <br/>
கொந்தவிழ் கடப்பந் தாரான் கோயிலின் மூகை யாய <br/>
மைந்தரைக் கொடுபோய் விட்டால் வருவது காண்டு மென்று <br/>
சிந்தையிற் றுணிந்தெ ழுந்தார் சேயையுங் கூட்டிக் கொண்டே.       (34)<br/>
<br/>
நன்னிமித்தப்பேறு.<br/>
3447. உற்றதோ ரைந்தா மாண்டி லொய்யெனச் செல்லா நிற்கு <br/>
மற்றவர் மனையி னின்று மறுகில்வந் தனரப் போது <br/>
பெற்றமொன் றிளங்கன் றோடு பெருமடி சுரந்த பாலோ <br/>
டுற்றது நேரே கண்டா ருலப்பிலா மகிழ்ச்சி பூத்தார். 	      (35) <br/>
<br/>
3448. மறையவ ரிருவ ரப்பால் வந்தன ரதுவுங் கண்டார் <br/>
குறையிலை போபோ வென்றோ ரேதிலன் கூறக் கேட்டார் <br/>
நறைகமழ் கின்ற தேமாங் கனிசிலர் நல்கக் கொண்டார் <br/>
நிறைதரு மகிழ்ச்சி பொங்க நடந்தனர் நிகரி லாதார். 	      (36)<br/>
<br/>
3449. வான்றவழ் மலய நின்றும் வருபெரும் பொருநை நீத்தந் <br/>
தான்றவழ் நடவை சற்றுந் தண்மலர்த் தருக்கண் மொய்த்தே <br/>
யான்றவழ் நடவை சற்று மாழிசா னடவை சற்றுந் <br/>
தேன்றவழ் புகழா ராகச் சென்றுசெந் தூரைச் சேர்ந்தார். 	      (37) <br/>
<br/>
திருச்செந்தூர்க்காட்சி.<br/>
<br/>
3450. ஒருவரை மார்பம் போழ்ந்த துணர்ந்துபே ரச்சம் பூண்டு <br/>
பெருவரை யனைத்தும் போந்து பிறங்குறு வெள்வே லையன் <br/>
றிருவருள் பெறுவா னெண்ணிச் செறிந்தன நிற்றல் போலும் <br/>
பொருவில்பன் மாடமோங்கிப் பொலிதிரு வீதி கண்டார். 	      (38) <br/>
<br/>
3451. வள்ளலைச் சூழ்த ராது வானத்துக் கிடுக்கண் செய்த <br/>
கள்ளமும் மதிலும் வெந்து கருகிய துள்ளத் தோர்ந்து <br/>
வள்ளலைச் சூழ்ந்து நாளும் வானத்தைத் தாங்கா நிற்குங் <br/>
கள்ளமில் லாத செம்பொற் கடிமதிற் பொலிவு கண்டார். 	      (39) <br/>
<br/>
3452. அடுத்தடி வணங்கு வோரை வாழ்விக்கு மருளை யுன்னிக் <br/>
கடுத்துமுன் போல வின்னுங் கைப்படை செலுத்தே லென்று <br/>
விடுத்திட வரிய முத்தும் வித்துரு மமுமி றைத்து <br/>
மடுத்தவெண் டிரைக்கை யாழி வள்ளலை வணங்கல் கண்டார்.       (40) <br/>
<br/>
3453. திரிபுர மெரியுண் மூழ்கச் சினந்துசெற் றிடுவா னம்மான் <br/>
வரிசிலை மேரு வாக மலர்க்கரங் கொண்ட ஞான்று <br/>
பரிவுறு மண்டந் தாங்கப் படைத்துவே றிருத்தி யென்னப் <br/>
புரிதரு வான்றோய் செம்பொற் கோபுரம் பொலிதல் கண்டார்.       (41)<br/>
<br/>
3454. ஒருட லமர்ந்த தங்க ளுண்மையை விளக்கி யாங்கு <br/>
மேருவுஞ் சமழ்ப்ப வோங்கும் விரிமணிக் கோபு ரத்துப் <br/>
பேருரு மயிலு முட்காற் சேவலும் பிறங்கா நின்ற <br/>
காருருக் கலங்க வோங்குங் கொடிமிசைக் கலத்தல் கண்டார்.       (42)<br/>
<br/>
3455. முற்றிய வருள்சா லாறு முகப்பிரான் றரிசனத்தாற் <br/>
பற்றிய வகமே போலப் புறத்தினுங் குளிர்ச்சி பம்பச் <br/>
சுற்றிய வாச நூற்றுக் காவதந் துனைந்து வீசு <br/>
மொற்றிய சாந்து பூசி யுறு பெருங் குழாங்கள் கண்டார்.       (43) <br/>
<br/>
இலைவிபூதி.<br/>
3456. இலையமில் குமர வேண்முன் வணங்குவார்க் கென்றுந் துன்ப <br/>
மிலையடு பகைசற் றேனு மிலைபடு பிணிநி ரப்பு <br/>
மிலையளற் றுழன்று வீழ்த லிலைபல பவத்துச் சார்பு <br/>
மிலையென விலைவி பூதி யெடுத்தெடுத் துதவல் கண்டார்.       (44) <br/>
<br/>
3457. இன்னபல் வளனு நோக்கி யெம்பிரான் றிருமுன் சென்று <br/>
பொன்னடி வணங்கிப் போற்றிப் புண்ணிய முதல்வா விந்தப் <br/>
பன்னரு மதலை தானின் னடைக்கலம் பார்த்துக் கொள்ளென் <br/>
றுன்னருந் தம்மூ ருற்றா ருறுதவம் புரிந்தீன் றோரே. 	      (45) <br/>
<br/>
3458. ஈன்றவ ரொழிந்த பின்றை யிசைத்திடா மதலை யாருக் <br/>
கான்றநல் லறிவு செந்தூ ரண்ணலா ரருளிற் றோன்றச் <br/>
சான்றவர் மதிக்குந் தெய்வச் சண்முக விலாசம் வைகித் <br/>
தோன்றலா ருருவ முள்ளே தோன்றக்கண் டிருந்தா ரன்றே.       (46)<br/>
<br/>
செந்திலாண்டவன் திருவருள் புரிதல்.<br/>
<br/>
3459. இவ்வணஞ் சிலநாள் வைக வெரிமருள் சூட்டுச் சேவல் <br/>
கைவண்ணக் கொடியாக் கொண்ட காங்கேயன் கருணை பூத்துச் <br/>
செவ்வண்ணக் குமர னாவோர் திருவுருக் கொண்டு தோன்றி <br/>
யவ்வண்ணப் பொருள்யா மேயென் றறிதர வாய்ம லர்ந்து.       (47) <br/>
<br/>
3460. மருவிய நீயா ரென்ன வாய்திறந் தடியே னென்னப் <br/>
பொருவிலக் கரமுப் பானும் பொலிதரு மைம்பத் தொன்றுந் <br/>
தருமிரு மொழிகட் குள்ள வியலெலா முணரச் சாற்றிப் <br/>
பெருகிலக் கியமுங் கூறிப் பிறழ்தராப் புலமை செய்து. 	      (48) <br/>
<br/>
3461. கடன்மடை திறந்தா லென்னக் கவிபுகல் வாக்கு நல்கி <br/>
யடல்கெழு பிரசங் கத்தி னமைபெருஞ் சிறப்பு நல்கி <br/>
மடனிகு சமய மாதி வயங்குதீக் கைகளுஞ் செய்து <br/>
படர்மறை யனைத்துந் தேறாப் பதமலர் சென்னி சூட்டி. 	      (49) <br/>
<br/>
3462. தவலருந் தவத்தா லெய்துஞ் சைவசித் தாந்த வுண்மை <br/>
நுவலுமுப் பொருளுந் தெள்ளி நூற்குரு பரனே யாதி <br/>
கவலில்செங் கற்றோ யாடை கவின்சடை வேடந் தாங்கி <br/>
யவமில்பக் குவர்க்கெம் முண்மை யறிவியென் றுபதேசித்து.       (50)<br/>
<br/>
3463. திருந்துவெண் ணீறு நல்கித் திருவுருக் கரந்தா னையன் <br/>
வருந்துத லின்றி யெல்லாம் வாய்த்தமா தவத்தின் மிக்கார் <br/>
பொருந்துசெங் கற்றோ யாடை பூண்டு செஞ் சடைக டாங்கி <br/>
யருந்திற லாறு கட்டி வேடமு மமையப் பூண்டு. 		      (51) <br/>
<br/>
வேறு. <br/>
குமரகுருபரரென்று பெயர்பெறுதல்.<br/>
<br/>
3464. கோலமலி திருச்செந்தூர்க் குமரவேள் கருணையினாற் குமர னாகிச் <br/>
சீலமலி குருபரனீ யாதியென வாய்மலர்ந்த திறத்தை யோர்ந்து <br/>
ஞாலமலி தவர்குமர குருபரனென் றுரைக்குமொரு நாமந் தாங்கி <br/>
மூலமலி முதற்குரவ னருணினைந்தா னந்தவெள்ள மூழ்கி னாரே.       (52)<br/>
<br/>
இவர் நூல் செய்யக்கருதுதல்.<br/>
<br/>
3465. ஒருகுமர குருபரமா முனிதமையாட் கொண்டருளி னுபதே சித்த, <br/>
குருபரனைத் துதிசெய்வான் கருதியெது கோடுமெனக் குறிக்க லுற்றா, <br/>
ரருமையபன் மொழிகளுளுந் தென்கலையும் வடகலையு மநாதி யாய, <br/>
பொருவிலிரண் டனுக்குமுத லாசிரியன் பிறைமுடித்த புகழ்ப்புத் தேளால்.       (53) <br/>
<br/>
3466 அனையனிடைக் கேட்டுணர்ந்து விரித்தவிரு வருமுனிவர்க் கரசா வுள்ளார், <br/>
நினையுமிவை யொத்தனவே யாயினுமிவ் விரண்டனுளு நிகரி லாத, <br/>
வனைபுகழ்த்தென் மொழிமறையிற் சிறப்பெழுத்தைந் தெனவைந்தே வயங்கக் கொண்ட, <br/>
தினையவிசே டமுமன்றி யடிமுடிமா லயனின்னு மெய்தா முன்னோன்.        (54) <br/>
<br/>
3467. பித்தனென விகழ்ந்ததுமெண் ணாதுபா டுகவெனவும் பெண்பாற் றூது, <br/>
சித்தமகிழ்ந் ததுவேட்டுச் செலவுமினுஞ் செயற்கரிய செயவுந் தானே, <br/>
யொத்தமுதற் புலவனென வுறவுமெழு திடுவானாவுறவு மோங்கு, <br/>
வித்தகவண் கயிலையகம் வருவித்துக் கேட்டிடவுமேய தம்மா.       (55)<br/>
<br/>
கந்தர் கலிவெண்பா.<br/>
<br/>
3468. ஆதலிற்றென் கலையேநாங் கோடுமெனத் துணிந்துபெருகன்பு போர்ப்ப <br/>
மேதகப்பூ மேவுமுத லெடுத்தணிமுற் சிறந்தகலிவெண்பா வொன்று <br/>
போதகனா கியபெருமாற் கோதியள வருங்கேள்விப் புலவர் சூழக் <br/>
காதலினா யிடையமர்ந்தா ரறங்கடலை யெடுக்கவந்த காட்சி யாரே.       (56)<br/>
<br/>
வேறு.<br/>
3469. இனையரிவ்வாறு மேவ வீன்றவ ரீது கேட்டுத் <br/>
துனைதர மகிழ்ந்து செந்தூர் புகுந்தமர் தோற்ற நோக்கித் <br/>
தனையரென் றெண்ண றீர்ந்து தங்குல தெய்வ மென்றே <br/>
நினைதரு முளத்த ராகித் தொழுதனர் நீங்கி னாரே. 	      (57) <br/>
<br/>
கைலைக்கலம்பகம்.<br/>
3470. பின்னர்வண் புலவ ரேறாய்ப் பிறங்குவார் செந்தூ ரண்ணல் <br/>
பொன்னடி வணங்கிப் போற்றிப் புறவிடை கொண்டெ ழுந்தே <br/>
யன்னமென்னடையார் சூழ வவிர்திருக் கயிலை சார்ந்து <br/>
கன்னவில் சிலையி னார்க்குக் கலம்பக மொன்று பாடி. 	      (58) <br/>
<br/>
திருநெல்வேலி முதலிய ஸ்தலதரிசனம்.<br/>
3471. ஆங்குநின் றெழுந்து வேயீன் றருளிய முத்த மென்ன <br/>
வோங்கு புண்ணியனார் மேய நெல்வேலி யுவந்து போற்றி <br/>
வாங்குவெஞ் சிலையி ராமன் வழிபடப் பழியொழித்துத் <br/>
தாங்குநன் னகரி ராமேச் சரம்புகூஉத் தாழ்ந்து போற்றி. 	      (59) <br/>
<br/>
3472. மின்னிய மோலி வானோர் மேவெழி லரம்பை மாதர் <br/>
முன்னிய மொய்ம்பின் வேடர் மொய்கொடிச் சியரே யாகித் <br/>
துன்னிய சார றோறுந் துதைந்துவாழ் குற்றாலத்து <br/>
மன்னிய குறும்ப லாவாழ் வள்ளலார் பாதம் போற்றி. 	      (60)<br/>
<br/>
3473. ஒருதுணை மாலை பாகத் துவந்தவர் சுழியல் போற்றிக் <br/>
கருவுறா தருள வல்லார் கானப்பேர் நகரம் போற்றிப் <br/>
பருவர லெமக்கு நீப்பார் பற்றுமா டானை போற்றிச் <br/>
செருமலி சூலத் தையர் திருப்புன வாயில் போற்றி. 	      (61) <br/>
<br/>
3474. பேணிய தருள வல்லார் பெருந்துறை புகுந்து போற்றிக் <br/>
கோணிய பிறைமு டித்தார் குளிர்கொடுங் குன்றம் போற்றி <br/>
யேணியங் கரத்து நாத ரிருந்தமிழ்ப் புத்தூர் போற்றிப் <br/>
பூணிய லெலும்பாக் கொண்டார் பூவண நகரம் போற்றி. 	      (62) <br/>
<br/>
3475. செய்யவேண் மகிழ்ந்து மேய திருப்பரங் குன்றம் போற்றி <br/>
யெய்யயா வருக்கு நல்கு மேடக நகரம் போற்றி <br/>
யையதீ வினைய றுப்பா ராப்பனூ ரடைந்து போற்றிப்  <br/>
பொய்யவர்க் கொளிக்கு மற்றைத் தலங்களும் புகுந்து போற்றி.       (63) <br/>
<br/>
3476. சகத்தியன் முழுது நீத்துத் தத்துவ முணர்ந்த யோக <br/>
ரகத்தியல் குமரப் புத்தே ளகத்தியற் குணர்த்தி யாங்குச் <br/>
சுகத்திய லுண்மை முற்றுந் துணிதர வருளப் பெற்றார் <br/>
நகத்தியல் சிலையார் மேய கூடலை நண்ண வந்தார்.       (64)<br/>
<br/>
3477. அறங்கிளர் கல்வி யானு மணிகிள ரொழுக்கி னானு <br/>
நிறங்கிள ருண்மை யானு நிகரிலாப் பெருமை யாளர் <br/>
திறங்கிளர் விருப்பாற் சென்ற சென்றபல் லிடத்து முள்ள <br/>
மறங்கிளர் செருக்கின் மூழ்கும் புலவரை வாதில் வெல்வார்.       (65)<br/>
<br/>
3478. சிலரையைந் திலக்க ணத்தாற் சிலரைமிக் கிலக்கி யத்தாற் <br/>
சிலரைவண் பிரசங் கத்தாற் சிலரைநன் கியற்றும் பாவாற் <br/>
சிலரைநே ருரைக்குஞ் சொல்லாற் சிலரைமெய்ஞ் ஞான நூலாற் <br/>
சிலரைமற் றுள்ள நூலாற் சிறப்புற வெல்லு வாரே.       (66) <br/>
<br/>
3479. அருண்மலி யினையர் கூட லால்வாய்ப் புறத்தி லெய்தப் <br/>
பொருண்மலி யவ்வூர் மேய புண்ணிய ரெதிர்கொண் டெய்தித் <br/>
தெருண்மலி தரப்பணிந்து சேர்ந்தன ரளவ ளாவிக் <br/>
கருண்மலி சோலை யாதி காட்டுபு மகிழ்ச்சி செய்வார்.       (67) <br/>
<br/>
மதுாாநகரக் காட்சி.<br/>
3480. நிறங்கொடு பொலியு மேனி நின்மலக் குமர வேளைப் <br/>
புறங்கொடு சுமத்தல் செய்வ பொலிந்தகங் கொடுசு மக்கு <br/>
மறங்கொடு மேய நும்மைக் கண்டன மகிழ்ச்சி மேய <br/>
திறங்கொடு குலவா நிற்குஞ் செழுமயி னடனங் காண்க.       (68) <br/>
<br/>
3481. இரும்பொழி லடிக ளாக விணர்க்குழை முகம தாக <br/>
வருட்பவிழ் மலர்வா யாக வருங்கனி செய்யு ளாகத் <br/>
தருங்கனி துளியா நிற்குந் தண்ணறா வனைய செய்யு <br/>
ளொருங்குறத் துளியா நிற்குஞ் சுவை பொரூஉ முதுவுங் காண்க.       (69)<br/>
<br/>
3482. நமையணி பவர்மா ணாக்கர் நாடி நந் நீழல் வாழ்வார் <br/>
தமையடி வணங்க வந்தார் சான்றதக் கோரே யென்று <br/>
ளமைதரக் குறித்து மேன்மேன் மகிழ்ந்தல ருகுப்ப தென்னச் <br/>
சுமைதரு தார்ப்பூச் சிந்துங் கடம்பமர் சூழல் காண்க. 	      (70) <br/>
<br/>
3483. முடிகளோ ராறுந் தாங்கு முருகவே ளருளப் பெற்ற <br/>
வடிகணுங் கவியு ளொவ்வொன் றவாய்ப்பிறி தவாவார் போல <br/>
வொடிவில் பல் கனிகளுள்ளு மொவ்வொன்றே யவாவி வேறு <br/>
கடிதரப் பலப ழுத்த பொழிலைநுங் கண்ணிற் காண்க. 	      (71) <br/>
<br/>
3484. சேவலங் கொடிக்கைச் செவ்வே டிருந்தனுக் கிரகம் பெற்ற <br/>
பாவல ராய வுங்கள் பாட்டில்யாம் வீழு மாபோற் <br/>
காவலங் குறுப லாக்கள் கனிந்தபல் கனியை நச்சி <br/>
மேவரும் பலவீ மொய்த்து வீழ்தரு வளமுங் காண்க.       (72) <br/>
<br/>
3485. சித்தநல் லொழுக்க மோவாத் தேசிகப் பொலிவு வாய்ந்த <br/>
வுத்தம வடிகே ளுங்கள் செய்யுளுட் பொருளே போலப் <br/>
பைத்தபூம் பொழிலு ளீரப் பலாப்பழுத் தடிமண் கீள <br/>
மொய்த்தபல் கனிசெறிந்த முழுவளஞ் சிறிது காண்க.       (73) <br/>
<br/>
3486. செய்யகற் றோய்ந்த வாடை திருவரை யுடுத்துப் போந்த <br/>
வையரே யுமைக்கண் டோடும் புன்கவி யாளர் மானக் <br/>
கொய்ம்மலர்ச் சோலை மேலாற் குளிரெனும் பவன மேவ <br/>
மெய்ந்நடு நடுக்குற் றோடு மிக்கவா னரங்கள் காண்க.       (74) <br/>
<br/>
3487. எண்ணிலா வோடு கால்களியைதரப் பெற்று மென்றுந் <br/>
தண்ணிலா வழிவாழ் வேந்தர் நாட்டினைத் தணவா தாகிக் <br/>
கண்ணிலா நெய்தல் வேலிக் கடலகம் புகுதா தாகி <br/>
மண்ணிலா விந்த வையை மாநதி வளமுங் காண்க.       (75) <br/>
<br/>
3488. அடிகணும் மடிசார்ந் தோரை யளற்றகம் புகுத ராது<br/>
முடிவிலின் பெய்த வுய்க்கு முறைமைபோற் றன்பாற் சார்ந்த <br/>
மடிவரு வெள்ள முற்றும் வாரிதி யுவர்பு காது <br/>
படியிலின் பெய்த வுய்க்கும் பழநதி யிதுவே யன்றோ.       (76) <br/>
<br/>
3489. என்றுபல் வளமுங் காட்டி மகிழ்விக்கு மியல்பி னாரோ <br/>
டொன்றுபன் மாடக் கூட லுட்புகுந் தோங்கு செம்பொற் <br/>
குன்றுநின் றனைய தாய கோபுர மருங்கு தாழ்ந்து <br/>
துன்று பன் மணியி மைக்குஞ் சுடர்ப்பெரு வீதி சூழ்ந்து.       (77) <br/>
<br/>
3490. கொடியவெந் நிரயத் தாழ்தல் குறித்து வெங் கூற்ற மேய <br/>
கடிநகர் புகுவா ரென்றும் புகுதராக் கனகக் கோயி <br/>
லடியவ ரெதிர்கொண் டேத்த வன்பிடை யறாது பொங்க <br/>
நெடியகை குவித்துப் புக்கார் நிகரின்மா தவத்தின் மிக்கார்.       (78) <br/>
<br/>
3491. விழைவர நல்குஞ் சித்தி வேழத்தை வணங்கி மேருக்<br/>
குழைசிலை யொருகைக் கொண்ட குழகர்பொற் பாதம் போற்றித் <br/>
தழைதர வுலக மெல்லாந் தண்ணளி மிகையா லீன்ற <br/>
மழைமதர்க் கயற்க ணம்மை முன்சென்று வணங்கி நின்றார்.       (79)<br/>
<br/>
3492. வணங்கிநிற் பாருக் கெல்லா வுலகமும் வாய்ப்ப வீன்றுங் <br/>
குணங்கெழு குமரி யேயா யெற்றைக்குங் குலவு மன்னை <br/>
யிணங்குறு மகவாந் தெய்வக் கோலமங் கினிது காட்ட <br/>
வுணங்கிய வினையார் கண்டு முடிதரா வுவகை யுற்று. 	         (80) <br/>
<br/>
அங்கயற்கணம்மை பிள்ளைத்தமிழ்.<br/>
<br/>
3493. அருமைபா ராட்டுஞ் சான்றோ ரம்மைசந் நிதிமுன் னாகத் <br/>
திருமட மொன்று காட்டச் சென்றதி லமர்ந்து தெய்வ <br/>
மருமலர்க் கூந்த லம்மை மகத்திருக் கோல முன்னிக் <br/>
கருதுதோ றினிக்கும் பிள்ளைக் கவிப்பிர பந்தஞ் செய்தார்.       (81) <br/>
<br/>
அரங்கேற்றல்.<br/>
<br/>
3494. முந்துபே ரருளா லம்மை மொய்த்தபல் வளமு மேவி <br/>
நந்துமந் நகராள் வேந்தர் நாயகர் கனவிற் சென்று <br/>
சந்துசூழ் வரைவாழ் நஞ்சேய் தன்னருள் பெற்றா ரீங்கு <br/>
வந்துபா டியது கேட்கும் வாஞ்சையே மென்றுகூற. 	      (82) <br/>
<br/>
3495. நலமலி பத்தி வாய்ந்த நாயகர் துயிலெழுந்து <br/>
குலமலி யமைச்ச ராதி யறிஞரைக் குறித்து நோக்கி <br/>
நிலமலி நம்மூ ருள்ள விசேடமென் னிகழ்த்து மென்னப் <br/>
புலமலி யவரு மோர்ந்தா ருள்ளது புகலுவாரால். 		      (83) <br/>
<br/>
3496. நாதனே திருவை குண்ட நகரினி லவத ரித்தா <br/>
ராதர மிலாத மூகை யாயவ ரையாண் டெல்லை <br/>
மேதகு திருச்செந்தூரில் வேலவ ரருளப் பெற்றே <br/>
யோதல் செய் பன்னூல் வல்லா ராயின ரொருவரின்னும்.       (84) <br/>
<br/>
3497. செய்யகற் றோய்த்த வாடை திருவரை யுடுத்து மின்போன் <br/>
மொய்யொளிச் சடைக டாங்கி முன்னிய வேடம் பூண்டு <br/>
தெய்வவெண் ணீறு கண்டி திகழ்தரத் தலங்க டோறு <br/>
மையறச் சென்று சென்று வணங்கியித் தலத்து வந்தார்.       (85) <br/>
<br/>
3498. வந்தவர் கயற்க ணம்மை மலரடி வணங்கிப் போற்றிச் <br/>
சந்தமிக் கமைந்த பிள்ளைத் தமிழ்ப்பிர பந்தம் பாடிச் <br/>
சுந்தர வல்லி முன்பு தொழுதரங் கேற்றல் செய்வா <br/>
னுந்துதம் முள்ளத் தெண்ணி யிருந்தன ருணர்தி யென்றார்.       (86)<br/>
<br/>
3499. மனநெக வறிஞர் கூறும் வார்த்தையுங் கயற்க ணம்மை <br/>
கனவில்வந் துரைத்த வாறுங் கடைப்பிடித் தரசு தேர்ந்தே <br/>
யனகமார் கனவை யாரு மறிதர வெடுத்துக் கூறித் <br/>
தனையரு மகிழ்ச்சி பொங்கத் தலைமிசைக் கரங்கள் கூப்பி.       (87) <br/>
<br/>
3500 யாவருந் தொடர்ந்து செல்ல வெவ்விடத் திருந்தா ரந்த <br/>
மேவருந் தவத்த ரென்று வினவியவ் விடத்தைச் சார்ந்து <br/>
தேவரும் பெறுதற் கொல்லாத் திருவருள் பெற்றீர் நும்மைப் <br/>
பாவருந் தவத்தாற் பெற்றே மெனப்பல வுரைத்துப் போற்றி.       (88)<br/>
<br/>
3501. யாதுநீர் செய்தீ ரெங்க ளம்மைமே லியம்பு மென்னத் <br/>
தாதுசெய் பூணீர் பிள்ளைத் தமிழ்ப்பிர பந்த மென்ன, <br/>
வோதுநு மன்பா லம்மை யுரைத்தனள் கனவி லென்ன <br/>
வேதுநு மன்பே யம்மை யெழுந்தரு ளுதற்கென் றோதி.       (89) <br/>
<br/>
3502. வெள்ளிய நீறு நல்கி மேதகு மாசி கூற <br/>
வள்ளிய குணத்தான் மிக்க நாயகர் மகிழ்ந்தேற் றேயங் <br/>
குள்ளிய நன்னா டேர்ந்தார் சுதினமு முடனே மேவத் <br/>
தள்ளிய வினையி னாரைத் தாழ்ந்தன ரழைத்துக் கொண்டு.       (90) <br/>
<br/>
3503. சொல்லிய பலவாற் றானுஞ் சுடரலங் காரஞ் செய்தே <br/>
யல்லிய மலர்ப்பைங் கூந்த லங்கயற் கண்ணி யம்மை <br/>
நல்லியற் றிருமுன் வைகி நற்றமிழ் தனைப்பூ சித்துப் <br/>
பல்லிய முழக்கி யாரம் பஞ்செய வேண்டு மென்றார். 	      (91) <br/>
<br/>
3504. ஆர்கொண்ட சடையார் மைந்த ரருளுப தேசம் பெற்றார் <br/>
கார்கொண்ட முதலா வோதிப் பிரசங்கங் கவினச் செய்து <br/>
பார்கொண்ட பருவ மொன்று பகருமத் தினத்துத் தீர <br/>
நார்கொண்ட மகிழ்ச்சி பூத்தார் நாயக ராதி யோரும். 	      (92) <br/>
<br/>
3505. செற்றமில் புலவர் சிங்கந் தினமொரு பருவ மாக <br/>
வற்றமி லறிஞர் மெச்ச வணிந்தரங் கேற்றும் போது <br/>
பற்றிய புகழ்வா ரரனைப் பருவத்தின் மழவா யம்மை <br/>
வெற்றிநா யகர்ம டிக்கண் மேவிவீற் றிருந்தா ளன்றே. 	      (93) <br/>
<br/>
3506. நாயக ரிறும்பூ துற்றார் நான்மறை யவர்பு கழ்ந்தார் <br/>
தூயமற் றுள்ளோர் யாருந் தோன்றுதெய் வீக மென்றார் <br/>
மேயவிச் சிறப்பி னோடு மெய்த்தவத் தலைவ ரானோ <br/>
ராயவிப் பிரபந் தத்தை யணிபெற முற்று வித்தார். 	      (94) <br/>
<br/>
3507. முன்னிய பெரியோர்க் குற்ற மகத்துவ முழுதுந் தேர்ந்து <br/>
மன்னிய வரசர் செம்பொ னரியணை யேற்றி வைத்துப் <br/>
பொன்னியன் மணிக ளாலே பொருந்தபி டேகஞ் செய்து <br/>
மின்னியல் வீர கண்டை மிளிரெழிற் றாளிற் சேர்த்து. 	      (95) <br/>
<br/>
3508. மழைமதக் களிறு பாய்மா மாமணிச் சிவிகை நல்கி <br/>
விழைகுடை கொடிமுன் னான விருதுகள் பலவு மீந்து <br/>
தழைதிருமடமொன் றம்மை சந்நிதி யுறச்ச மைத்துக் <br/>
குழைதரு மன்பு பொங்கிக் குலவமற் றிதுவுஞ் செய்வார். 	      (96) <br/>
<br/>
நீதிநெறிவிளக்கம். வேறு.<br/>
3509. இருபதினாயிரங்கலிப்பொ னியைந்தவரு வாயுடைய <br/>
வரியநா யகபுரமென் றறையுநக ரொன்றுதவி <br/>
மருவியநீ தியைச்சுருக்கி வகுத்தருள வேண்டுமெனப்<br/>
பொருவிலா நீதிநெறி விளக்கமுறப் புகன்றருளி. 		      (97) <br/>
<br/>
மதுரைக்கலம்பகம்.<br/>
<br/>
3510. அம்மையென மகிழ்ச்சிசெயு மையரையு மெனப்பணிந்து <br/>
செம்மையுடைப் பலரிரப்பச் சிறந்தகலம் பகம்பாடி  <br/>
வெம்மைதவிர் நாயகர்பால் விடைபெற்றுப் புறம்பேர்ந்து <br/>
தம்மைநிகர் பவரில்லார் வடதிசையே சாருவரால். 		      (98) <br/>
<br/>
திரிசிராப்பள்ளியையடைதல்.<br/>
<br/>
3511. எண்ணரிய தருச்செறியு மிருங்கானுங் கருங்குன்றுங் <br/>
கண்ணரிய கான்யாறுங் கடந்துபரி சனஞ்சூழ <br/>
விண்ணவரு முனிவரரும் விழைந்தேத்தத் தாயான <br/>
பண்ணவர்வாழ் திரிசிராப் பள்ளிநக ரருகடைந்தார். 	      (99)<br/>
<br/>
3512. ஓதாம லுணர்ந்தவர்தம் வருகைகேட் டுளமகிழ்ந்து <br/>
போதாரும் புனற்றடஞ்சூ ழங்நகரப் புரவலனார் <br/>
மீதாரும் பெருஞ்சிறப்பால் விரும்பியெதிர் கொடுவந்து <br/>
பாதார விந்தமலர் பணிந்தழைத்துக் கொடுசென்றார்.       (100) <br/>
<br/>
3513. விண்ணளவு நெடுஞ்சிகர மேவுசிரா மலைப்பெருமான் <br/>
கண்ணளவு திருவடிகள் கண்டுதொழச் செய்வித்து <br/>
மண்ணளவு பெரும்புகழ்சான் மாதவர்க்குப் பலவரிசை <br/>
தண்ணளவும் படிசமைத்துத் தணவாது மருவுவார்.       (101) <br/>
<br/>
வேறு.<br/>
3514. வள்ளைக் குழைமா மறுமார்ப மாலே யனைய நாயகருங் <br/>
கொள்ளைத் தமிழார் பிரசங்கங் குலவக் கேட்டு மனமகிழ்ந்து <br/>
பிள்ளைப் பெருமாளையங்கார் வந்து பிரிய முறக்கலப்ப <br/>
வெள்ளைத் திறமி லிருவரையு நோக்கி யீது விளம்புவார்.       (102) <br/>
<br/>
3515. பேசு முலக முவந்துகொளப் பெருக வியற்றி நவமாகக் <br/>
காசு பரப்ப வேண்டுமதில் வைக்குங் குறிநீர் கரைமினென <br/>
மாசு தவிருங் கருடனென முந்தி வகுத்தா ரையங்கார் <br/>
வீசு புகழ்சால் விடையென்றார் வேற்கைப் பிரானார் மாணாக்கர்.       (103)<br/>
<br/>
3516. செம்புள் பறந்து செல்லுமென வட்ட மிட்டுச் செல்லுமது <br/>
நம்பு விடைதான் முட்டமுட்டச் செல்லு நலத்த தென்றுரைப்ப <br/>
வம்பு மொழிந்தா மெனச்சாம்பி வதனஞ் சாய்த்தா ரையங்கார் <br/>
பம்பு மொழியின் பொருளுணர்ந்து மகிழ்ந்தா ரனைய பார்த்திவரே.       (104)<br/>
<br/>
3517. சந்தப் பொருப்பி னமர்குமர சாமி யருள்பெற் றவருரைத்த <br/>
வந்தப் படியே வெள்விடைக்கா சகிலம் வியப்பப் போகட்டு <br/>
நந்தப் பெருகு மனமகிழ்ச்சி யடைந்தே யொருநா யகரிருந்தா <br/>
ரிந்தப் புவனத் தறந்தழைப்ப வுதித்தார் பின்ன ரிதுசெய்வார்.       (105)<br/>
<br/>
வாட்போக்கிழதலிய ஸ்தலதரிசனம்.<br/>
<br/>
3518. பாக மொருபெண் குடியிருக்கும் பரமானந்தர் வீற்றிருக்குங் <br/>
காக மெரியக் கனல்வீசும் பொருப்புங் கடம்பந் துறைப்பதியு <br/>
மாக முகிறோய் தருமீங்கோய் மலையுந் திருப்ப ராய்த்துறையு <br/>
மாக மணிமால் பணிபாச்சி லாச்சி ராமப் பெரும்பதியும்.       (106) <br/>
<br/>
3519. இமையார் வணங்கு பைஞ்ஞீலி யென்னுந் தலமுந் தவத்துறையு<br/>
மமையா வளங்கண் மிகப்பெருகு மானைக் காவும் பாற்றுறையு<br/>
நமையா ளொருமூக்கீசரமு நன்றே பொலியுங் கற்குடியுங்<br/>
கமையா வெறும்பி யூர்மலையுங் கவலை களையு நெடுங்களமும்.       (107) <br/>
<br/>
3520. பற்று முருக்குந் திருக்காட்டுப் பள்ளி நகரு மற்றுளவுஞ் <br/>
சற்றும் விலகாப் பரிசனங்கள் சூழச் சார்ந்து சார்ந்துபணிந் <br/>
தெற்று திரைநீர்க் காவிரிசூழியலார் திரிசி ராமலைக்க <br/>
ணுற்று மகிழ நாயகர்க்குங் காட்சி கொடுத்தங் குறைகின்றார்.       (108)<br/>
<br/>
சமயவாதம்.<br/>
3521. ஆய பொழுது கருடனைக்கொண் டவையிற் றோற்ற வையங்கார் <br/>
மேய பலவை ணவர்கடமை யேவ வவருள் விரைந் தொருவர்<br/>
பாய புகழ்சால் குமரகுரு பரமா முனிவர் முனம்போந்து<br/>
மேய சமய வாதமது செய்வோம் விருப்ப முறினென்றார்.       (109) <br/>
<br/>
3522. என்றபொழுது முறுவலித்தே யெங்கு நிகழும் பெரும் புகழா<br/>
ரொன்ற வதனுக் குடம் பட்டா ருணர்விற் சிறந்த நாயகரு<br/>
மன்ற வறிஞர் பலரும்வர வழைத்தார் பாஞ்ச ராத்திரர்முற்<br/>
றுன்ற நெடுமால் புகழெடுத்துச் சொல்வா ரதுசற் றெடுத்துரைப்பாம்.       (110) <br/>
<br/>
வேறு<br/>
3523. அவர் திரு நெடுமா லாதி யென்றன ரறிவின் மிக்க <br/>
விவரஃ துண்மை யந்த மென்பது முண்டே யென்றா <br/>
ரவர்நறுந் துளவத் தாரோ னரூபமே யென்றா ராய்ந்த <br/>
விவர்பெருங் கபாலத் தேற்ற தெவருடற் செந்நீ ரென்றார். 		      (111) <br/>
<br/>
3524. அவர்மறு மார்பன் ஞானச் சோதியென் றறைந்தார் சான்ற <br/>
விவரவன் மாயை தோயா திருப்பனே லுண்மை யென்றா <br/>
ரவரி மாயை போக்கும் வல்லனென் றறைந்தா ரப்போ <br/>
திவரொரு மான்பொய்ம் மானென் றெண்ணுறா தென்னையென்றார்.       (112)<br/>
<br/>
3525. அவர்திகி ரியன்சு வேச்சை யாலுருக் கொள்வ னென்றா <br/>
ரிவர்மகத் தெச்ச னாப்புக் கிழந்தனன் றலையை யென்றா <br/>
ரவர்கரு மேனிச் செம்ம லாரண முரைத்தோ னென்றா <br/>
ரிவர்சிவ மாதி நான்கு வாக்கையு மெழுப்பு மென்றார். 		      (113) <br/>
<br/>
3526. அவர்திரு மனாளன் யாவு மளித்தருண் முதல்வ னென்றா <br/>
ரிவர்புதல் வரைக்கா வாம லிருந்ததா லியையு மென்றா <br/>
ரவர்பிறப் பொழிக்க வல்லோ னாழியான் றானே யென்றா <br/>
ரிவர்பரிப் பிறவி தீர்ந்த தில்லையே யின்னு மென்றார். 		      (114) <br/>
<br/>
3527. அவர்பிர ணவத்தின் மேய பொருளரி யாவ னென்றா <br/>
ரிவர்நறுங் கடுக்கை சூடு மிறையவர் யாவ ரென்றா <br/>
ரவர்மதக் களிறு கூவ இடைந்தவ னரியே யென்றா <br/>
ரிவரிறை யவன்செல் வானோ வேவல னிருக்க வென்றார். 	      (115) <br/>
<br/>
3528. அவர்புரு டோத்த மன்கா ணருளுடை முகுந்த னென்றா <br/>
ரிவரொரு சாத்தன் றாயென் றியாவரு மறிவ ரென்றா <br/>
ரவரிரா வணனைக் கொன்றே யமரரைக் காத்தா னென்றா <br/>
ரிவரிரா வணனென் பேராய்ந் தெண்ணுக வீரமென்றார். 		      (116) <br/>
<br/>
3529. அவர் முதற் குணத்தனென்று மாழியம் படையோ னென்றா <br/>
ரிவரவற் கதுசெ யற்கை யியற்கைதா மதமே யென்றா <br/>
ரவர்சுர ரமா ராக வாழிமுன் கடைந்தா னென்றா <br/>
ரிவர்கரு விடமுண் ணானேல் யாவரு மிறப்ப ரென்றார். 		      (117) <br/>
<br/>
3530. அவரரி யோமென் றாதி யறைகுவ துணர்வீ ரென்றா <br/>
ரிவரஃ தம்மை யப்ப ரியற்றிரு நாம மென்றா <br/>
ரவருல கனைத்து மாக்க வயனைமுன் னீன்றா னென்றா <br/>
ரிவருல களிக்க மாலை யீன்றனன் பிரம னென்றார். 		      (118) <br/>
<br/>
3531. அவரிமை யவர்ச காய னரவணைச் செல்வ னென்றா <br/>
ரிவர்துவட் டாவின் மைந்தன் செய்ததெச் சகாய மென்றா <br/>
ரவர் திறல் வாணன் போரி லிரிந்தவன் யாவ னென்றா <br/>
ரிவர்தவம் புரியத் தானே தருவா மெண்ணி யென்றார். 		      (119) <br/>
<br/>
3532. அவரவ னசையி னன்றி யணுவுமற் றசையா தென்றா <br/>
ரிவர்பரன் யோகின் வேளை யேவிய தெற்றுக் கென்றா <br/>
ரவரிரு கண்ணு மெங்க ளரிக்கிரு சுடரே யென்றா <br/>
ரிவருமை பரன்கண் பொத்த விருண்டதெ னுலக மென்றார். 	      (120)<br/>
<br/>
3533. அவரடுத் தவரை வஞ்சி யாதவன் றிருமா லென்றா <br/>
ரிவரிது மெய்யே லோர்பெண் ணெய்திய தெவ்வா றென்றா <br/>
ரவருல கோது நாரா யணனிஃதறிவீ ரென்றா <br/>
ரிவர்நுனித் துணருநாரா யணியென்பாள் யாவ ளென்றார். 	      (121) <br/>
<br/>
3534. அவரரி முழந்தாட் பூநும் மண்ணல் சூ டினனே யென்றா <br/>
ரிவரரி தானந் தானி யெம்முடை யிறைவ னின்னு <br/>
மவரவர் விழைந்த தேத்தே யருளுவான் முலைகன் றாப்போ <br/>
டிவரெழு முதல வற்றி னிழிந்ததோ முழந்தா ளென்றார். 	      (122) <br/>
<br/>
3535. அவர்வியா பகனா வுள்ளா னற்புத நெடுமா லென்றா <br/>
ரிவர்சிலை யடியோ மத்தோ வெங்கணும் பட்ட தென்றா <br/>
ரவர்வரங் கொண்டேற் றானை யட்டனன் றிருமா லென்ற <br/>
ரிவரவன் றன்னை யட்ட தெவ்வர வலியா லென்றார். 	      (123) <br/>
<br/>
3536. அவருல குண்ட காலை யகப்படா ரெவரே யென்றா <br/>
ரிவரகப் படான்கா ணண்டங் கடந்தவ னென்று மென்றா <br/>
ரவர்மறை யவர்க்குத் தேவா மரவிந்தக் கண்ணனென்றா <br/>
ரிவரவ ரியம்புங் காயத் திரிப்பொருள் யாவனென்றார். 	      (124) <br/>
<br/>
3537. அவரர வணையான் சார்பே யுயர்ச்சியென் றறைந்தா ராய்ந்த <br/>
விவர்பணி கருடன் றன்னை வினவிய தெண்ணு மென்றா <br/>
ரவருயிர் மயக்கம் போக்கி யருள்பவ னரியே யென்றா <br/>
ரிவர்மயக் கொழிக்குங் குல்லை யாதலா லிதுமெய் யென்றார்.        (125) <br/>
<br/>
3538. இன்னண மவர்சொல் வார்த்தை யாவையு மறுத்துப் பின்னு <br/>
மன்னநா யகரை மற்றை யறிஞரை யினிது நோக்கி <br/>
முன்னவ னாய வெங்கண் முதலவன் பெருமை சற்றே <br/>
நன்னர்யாம் புகல்வோங் கேண்மி னென்றனர் நவில லுற்றார்.       (126)<br/>
<br/>
வேறு.<br/>
3539. ஓங்கு காயத் திரிமனுவுக் குரிய பொருளா தலினானுந் <br/>
தாங்கு தாச ரதிவணங்கித் தாபித் தேத்து தலினானும் <br/>
வீங்கு கயிலைப் பொருப்படைந்து மேன்மேற் கண்ணன் விழைந்திரப்பப் <br/>
பாங்கு பெறுநற் குணத்தமைந்த மகப்பே றுதவும் பரிசானும். 	      (127)<br/>
<br/>
3540. வயங்கு மொருநேத் திரமாய மலரோ டோரா யிரங்கமல <br/>
நயங்கொண் மலர்கொண் டெம்மானை யரிநன் கருச்சித் தலினானு <br/>
மியங்கு மசுரர் தலைசாய்ப்ப வெஃக மதுதந் திடலானு <br/>
முயங்க வெழுந்த வாலால முவப்பி னருந்து திறத்தானும்.       (128) <br/>
<br/>
3541. கரும்பு குழைக்குங் காமனுடல் கருக விழித்த திறத்தானும் <br/>
விரும்பு மதலை நடுங்கவரு வெங்கூற் றுதைத்த விறலானு <br/>
மிரும்பு முதலா மும்மதிலு மெரியின் மூழ்கச் செயலானு <br/>
மரும்பு கொடிய மனத்தக்கன் வேள்வி யழித்த வதனானும்.       (129) <br/>
<br/>
3542. வலிய பாசு பதப்படைகாண் டீபற் குதவு வளத்தானு <br/>
மெலிய வொருமா னிடமடங்கல் வீரங் கெடுத்த வதனானும் <br/>
பொலிய மகடூஉ வரியாகப் புணர்ந்து சாத்தற் பெறலானு <br/>
மொலிய புனல்வைப் பிடத்தான்றோ ரநேகர் போற்ற வுறலானும்.       (130)<br/>
<br/>
3543. அன்னர் தமக்கு வேண்டுவன வெல்லா மளித்த வருளானு <br/>
நன்ன ரொருபான் பிறப்பினுமால் பூதித் தேத்து நலத்தானு <br/>
முன்ன ரிருவ ரடியினொடு முடியுந் தேட வெழலானுஞ் <br/>
சொன்ன முதலீறாதியுயிர்க் குணநீத் தொளிருந் துணிபானும்       (131)<br/>
<br/>
3544. காசிவரைப்பிற் பொய்ம்மொழிந்தோன் கைதம் பித்தவதனானு <br/>
மாசின் மதில்செற் றிடுஞான்று மாலே றாய்த்தாங் குதலானும் <br/>
வாச மலரோ னளவிரலை மாலை யணியும் பொலிவானும் <br/>
பாச மறஞா னமும் வீடும் வேட்டோர்க் குதவும் படியானும்.       (132) <br/>
<br/>
3545. துன்று கருணைப் பசுபதியே சொற்ற பலவா னவருள்ளு <br/>
மென்று முயர்ந்தோ னெனத்தெளிவீ ரின்றோ நேற்றோ வொருவனியற் <br/>
றன்று குழைமண்ணிடுநீவி ரந்தோ சைவ நிந்தைகொள<br/>
லொன்று புழுதி மண்வாயி லிட்டுக் கொளற்கோ வுரையீரே.       (133)<br/>
<br/>
3546. என்னா முடிவு படவுரைத்தா ரெங்கள் சைவ சிகாமணி யார் <br/>
மன்னா வவையி லிருந்தோர்கள் யாரு மெழுந்து வணங்கினார் <br/>
பொன்னான் மணியா லபிடேகம் புரிந்தார் மகிழ்ந்து நாயகரும் <br/>
பின்னா ளொருமா மடமியற்றிக் கொடுத்தார் மலைபோற் பிறங்கவே.      (134) <br/>
<br/>
3547. அன்ன பணியிற் பொலியரசர் தம்பால் விடைபெற் றங் ககன்று <br/>
சின்ன முழங்கக் குடைநிழற்றச் செம்பொற் சிவிகை மேற் கொண்டு <br/>
பன்ன வரிய பரிசனமும் பாங்கு சூழ வழிக்கொண்டார் <br/>
கன்னல் கமுகிற் பொலிதருகீழ்க் காட்டை நோக்கி நடக்கின்றார்.       (135) <br/>
<br/>
அன்பிலாலந்துறைமுதலியவற்றைத்தரிசித்தல்.<br/>
3548. அண்ண லிடங்கொண் டமரன்பி லாலந் துறையை வழி பட்டுக் <br/>
கண்ண வினிய கதிகாட்டுங் கானூர்க் கரும்பைக் கைதொழுது<br/>
வண்ண மதில்சூழ் மழபாடி வானோர் புகழு நெய்த்தான<br/>
மெண்ண மருவப் பணிந்தேத்தி யெதிர்தோன் றையா றெய்துவார்.       (136) <br/>
<br/>
வேறு.<br/>
3549. சதிர்கொளை யாற்றமர் தக்க யாவரு <br/>
மெதிர்கொள வவரொடு மெய்தி நீண்முடிக் <br/>
கதிர்தவ ழாலயங் கருதி யுட்புகூஉ <br/>
வதிர்மறை முதலித னடிகள் போற்றினார்.       (137) <br/>
<br/>
3550. பகரர சினைவெளிப் படுத்த வாவியு <br/>
நிகரறு கயிலையு நீள்வி மானமும் <br/>
புகரற வறம்வளர்த் தவள்பொற் கோயிலு <br/>
நகர்வள முழுமையு நன்று நோக்கினார்.       (138) <br/>
<br/>
3551. பொய்யிலி யாரமர் பூந்து ருத்தியூர் <br/>
வையகம் புகழ்தர வயங்கு கண்டியூ <br/>
ரையர்சோற் றுத்துறை பழன மாதியா <br/>
மெய்யமை தலமெலாம் விரும்பிப் போற்றினார்.       (139) <br/>
<br/>
3552. ஆயிடை நின்றெழுந் தறிவின் மேலவர் <br/>
மாயிரும் புவிக்கெலாம் வரங்க ணல்குபு <br/>
தாயன தங்குரு சாமி வைகுதன் <br/>
மேயதோர் திருமலை விருப்பிற் போற்றினார்.       (140) <br/>
<br/>
3553. திருவலஞ் சுழியொடு திகழ்பட் டீச்சரம் <br/>
பொருவருஞ் சத்திமுத் தம்பொன் மேற்றளி <br/>
யருள் செறி தருபழை யாறை மற்றவுந் <br/>
தெருளுறப் பணிந்துபோய்க் குடந்தை சேர்ந்தனர்.       (141) <br/>
<br/>
3554. முற்றிய வருட்குட மூக்கு வள்ளலார் <br/>
பற்றிய பற்பல தளியுஞ் சென்றுசென் <br/>
றொற்றிய வன்பினா லுவந்து போற்றினார் <br/>
சுற்றிய நகரமுஞ் சூழ்ந்து தாழ்ந்தரோ.       (142) <br/>
<br/>
3555. பொருதுறை புகுமயிற் புலவர் மாணவர் <br/>
விருதுறை பரிசன மேவிச் சூழ்வர <br/>
வெருதுறை தம்பிரா னினிது மேவிய <br/>
மருதுறை மாநகர் வந்து போற்றினார்.       (143)<br/>
<br/>
3456. வீழ்தர மறமெலாம் விரும்பி நல்லறம் <br/>
வாழ்தர வவதரித் தோங்கு மாண்பினார் <br/>
தாழ்தர லிலாதறந் தழையப் பிப்பிலஞ் <br/>
சூழ்திரு வாவடு துறைவந் தெய்தினார்.       (144)<br/>
<br/>
3557. அருண்மலி மாசிலா மணியை யம்மையைத் <br/>
தெருண்மலி மூலரை யரசைச் சேவியா <br/>
மருண்மலி மனத்தருட் புகர்த மாண்புசால் <br/>
பொருண்மலி திருமடம் புகுதன் மேயினார்.       (145)<br/>
<br/>
3558. பற்பல ரெதிர்கொளப் பாங்கி னேகுபு <br/>
மற்பொலி யருட்டிரு மாளி கைப்பிரான் <br/>
சிற்பர வுருநமச் சிவாய தேசிகன் <br/>
பொற்பமர் திருவடி புகழ்ந்து போற்றினார்.       (146)<br/>
<br/>
3559. வெள்ளிய நீறுகண் மணியு மேதக <br/>
வொள்ளிய காவிதோ யுடையும் வேடமுந் <br/>
தெள்ளிய சடையுமுண் டிதமுஞ் செவ்விசால் <br/>
வள்ளிய குழாங்களை மகிழ்ந்து நோக்கினார்.       (147)<br/>
<br/>
3560. தாதமார்க் கத்தருந் தழுவு மைந்தரென் <br/>
றோதமார்க் கத்தரு முலப்பிலாச்சக <br/>
நீதமார்க் கத்தரு நெடுஞ்சன் மார்க்கராம் <br/>
போதமார்க் கத்தரும் பொலியக் கண்டனர்.       (148)<br/>
<br/>
3561. சாற்றுமித் தானமோர் தானந் தானெனாப் <br/>
போற்றுசீர்க் குருநமச் சிவாய புண்ணிய <br/>
னாற்றுபே ரருணினைந் தகம கிழ்ந்தனர் <br/>
தோற்றுபே ரறந்தலை யெடுப்பத் தோன்றினார்.       (149)<br/>
<br/>
3562. தரமலி குமரசு வாமி சற்குரு <br/>
வரவர வெனத்திரு வாய்ம லர்ந்திடக் <br/>
கரமலர் குவித்தனர் வணங்கிக் காமர்சா <br/>
லூரவரு கிடனுற வுவந்து வைகினார்.       (150)<br/>
<br/>
3563. போதத்திற் சித்தியிற் பொருந்த மற்றுள் <br/>
மேதகு நூல்களிற் பலவி னாவியே <br/>
யாதரங் கூர்தெளி வுண்மை யாய்ந்தன <br/>
ரோதுநங் குரவனே யெனவுள் ளோர்ந்தனர்.       (151)<br/>
<br/>
3564. மருவுற வளவளாய் மகிழ்ந்து பின்னெழீஇப் <br/>
பொருவரு வடமடம் பூசை யாற்றிவந் <br/>
தருள்செறி பந்தியி லமுது கொண்டனர் <br/>
வெருவிலவ் விடனொரீஇ விடைபெற் றேகினார்.       (152) <br/>
<br/>
3565. பிரிவரும் பரிசனம் பெட்பிற் சூழ்தரப் <br/>
பரிவரும் விருதுகள் பலவு மொய்த்திடத் <br/>
திரிவரு வளஞ்செய்மா யூரஞ் சேர்ந்தனர் <br/>
புரிவரு சடையரைப் போற்றித் தாழ்ந்தனர்.       (153) <br/>
<br/>
3566. அங்குநின் றெழுந்துபோய்த் தருமை யண்ணுபு <br/>
சங்குநின் றவிர்குழைத் தரும லிங்கர் தம் <br/>
பொங்குமென் மலரடி போற்றிப் புக்கனர் <br/>
தங்குமெய்ஞ் ஞானசம் பந்தர் தந்தளி.       (154) <br/>
<br/>
3567. ஆவயி னெதிர்கொளு மளவி லாரொடு <br/>
மேவரு ஞானசம் பந்தர் மேன்மைமுற் <br/>
றோவற வுணர்ந்தவ ருணர்ந்து போற்றினார் <br/>
தேவரும் பெறற்கருஞ் சித்தி பெற்றவர்.       (155)<br/>
<br/>
3568. நுவலுமித் தானமு நோக்க லாமெனக் <br/>
கவலறு மனத்திடைக் கருது மேல்வையி <br/>
லவமகல் பலரெழுந் தருள வேண்டுமா <br/>
லுவமையி லீரென வுவந்து சென்றனர்.       (156) <br/>
<br/>
3569. திருமடத் துட்புகுந் தருளித் தேசிக <br/>
ரருகுசென் றிருந்தன ரான்ற கேள்வியின் <br/>
மருவிய பற்பலர் வந்து சூழ்ந்தனர் <br/>
பொருவற வளவளாய் மகிழ்ச்சி பூத்தனர்.       (157)<br/>
<br/>
3570. நடைகெழு கல்வியு நயக்கு ஞானமுங் <br/>
தடையற வெழுபிர சங்க வாய்மையு <br/>
மடையுடைந் தெனக்கவி வடிக்கும் வாக்குமிக் <br/>
குடைமயி னோக்கியாங் குளர்வி யந்தனர்.       (158)<br/>
<br/>
3571. மாசறு பெரும்புகழ் மாசி லாமணித் <br/>
தேசிகர் பெருவளச் செந்தி லாதிபர் <br/>
வீசிய பேரருள் சுமந்த மேலவர் <br/>
தேசுசான் முகங்குறித் திதனைச் செப்புவார்.       (159) <br/>
<br/>
3572. குற்றமில் கல்வியுங் கோதின் ஞானமு <br/>
மற்றமில் குமரவே ளருளிற் பெற்றவர் <br/>
மற்றவன் றந்தையார் மலர டித்தொழும் <br/>
புற்றவர் தமைவணங் கார்கொ லோவென்றார்.       (160)<br/>
<br/>
3573. வெள்ளிய நீறணி மேனி யாரெலாம் <br/>
வள்ளிய தொழற்குரி மாண்ப ராயினுந் <br/>
தெள்ளிய தாயவாச் சிரம் பேதத்தா <br/>
னள்ளிய விதியையு நயப்ப ரேயென்றார்.       (161) <br/>
<br/>
3574. மனத்திடை மாசிலா திருத்தன் மாண்பற <br/>
முனப்படு பிறவெலா மோசை நீரவே <br/>
யெனப்புக லுதலெவ னென்ன மாசறன் <br/>
மினப்படு காட்சியன் றென்று விண்டனர்.       (162)<br/>
<br/>
3575. காட்சியே கருதுதல் கந்த வேளருண் <br/>
மாட்சி நும் போலுநர் மரபன் றாலென <br/>
வாட்சிசா லுண்மையை யறித ராவணப் <br/>
பூட்சிதா னருளொடு புணர்த ராதென்றார்.       (163) <br/>
<br/>
3576. பிறரறி தலினெவன் வருதல் பேசுமென் <br/>
றறமலி தருமைவா ழவரு ரைத்திட <br/>
நெறியின் ரினையரென் றுணர்ந்து நீணிலங் <br/>
குறிவழி பாடுசெய் துய்யக் கொள்கென்றார்.       (164) <br/>
<br/>
3577. ஆடல்வாம் புரவியோ ரரச ராயினார் <br/>
வேடமே பொருளெனக் கொண்டு விண்ணரு <br/>
நாடரும் பெரும்பத நண்ணி னாரது <br/>
கோடலே பொருளெனப் பின்னுங் கூறினார்.       (165) <br/>
<br/>
3578. ஐந்துபே ரறிவெனுஞ் செய்யு ளத்தமென் <br/>
முந்துநீ ரியம்புகென் றவர்மொ ழிந்திட <br/>
நந்துமச் செய்யுளின் பொருண விற்றுகே <br/>
னுந்து நீர் செம்மையேற் றுறினென் றாரரோ.*       (166) <br/>
<br/>
						-------<br/>
[$] இதன் பின்னிருந்த 7- பாடல்கள், வரலாற்று முறைமையைச் செவ்வனே <br/>
தெரியாதவர்கள் சொல்லக் கேட்டுச் செய்யப்பட்டமையின், கொள்ளத் தக்கனவல்ல<br/>
வென்று பிள்ளையவர்கள், நாங்கள் பாடங்கேட்ட காலத்திற் சொல்லியிருந்தமையின்<br/>
அவற்றை இங்கே பதிப்பிக்கவில்லை. <br/>
இந்தப்பாகத்திற் குரிய பாடல்களைப் பின்பு அவர்கள் இயற்றவில்லை. <br/>
						----------<br/>
<br/>
வேறு.<br/>
3579. எங்க ளாரியன் மேற்றுதி யாங்களெப் போது <br/>
முங்கள் பேரரு ளாற் செயல் வேண்டுமற் றுதற்குத் <br/>
திங்கள் சூடியோன் றிருமக னாரருட் செல்வ <br/>
நங்கள் வாழ்வெனப் பெற்றுளீர் நயந்தருள் புரிவீர்.       (167) <br/>
<br/>
3580. என்று வேண்டலு மும்மணிக் கோவையொன் றியம்பி <br/>
யொன்று மாதுதித் திருமினென் றவர்கரத் துதவிச் <br/>
சென்று நீள்வட மடம்புகூஉப் பூசனை செய்து <br/>
வென்றி மேவுவார் சிலபபகல் விழைந்தவ ணமர்ந்தார்.       (168) <br/>
<br/>
3581. கோல மார்தரு மாசிலா மணிப்பெருங் குரவர் <br/>
சால வன்பு செய் தன்மையாற் பந்தியிற் றாமுஞ் <br/>
சீல மார்தரு திருவமு துண்டுடன் றிளைத்தார் <br/>
ஞால மேத்து செந் தூர்ப்பிரா னயந்தமா ணாக்கர்.       (169) <br/>
<br/>
3582. மன்னு மாதரங் கூர்தர விங்ஙன மருவித் <br/>
துன்னு மப்புரப் பாங்குறு தலஞ்சில தொழுது பன்னு <br/>
மேன்மையா ரூர்ப்பிரான் பங்குனித் திருநாள் <br/>
கொன்னு மார்வத்திற் பணிதரல் குறித்தெழுந் தனரே.       (170) <br/>
<br/>
வழவூர்ழதலியவற்றைத் தரிசித்தல்.<br/>
<br/>
3583. மலையி னின்றிழி யருவியின் மும்மதம் வடிக்குங் <br/>
கொலையி னின்றுநீங் காப்பெருங் கொடுங்களி றுரித்தார் <br/>
நிலையி னின்றவர் செறிவழு வூரைநேர்ந் தருணூற் <br/>
றலையி னின்றதாட் டாமரை மலர்பணிந் தெழுந்தார்.       (171) <br/>
<br/>
3584. கரிய கண்டர்வாழ் தருதிரு வம்பர்மா காள <br/>
மரிய மாதவர் தொழுதெழு வீழிநன் றமையும் <br/>
பெரிய வாஞ்சிய முதலிய பெருந்தல மெல்லா <br/>
முரிய காதலிற் போற்றியா ரூர்மருங் குற்றார்.       (172) <br/>
<br/>
3585. கோல மார்தலத் தார்பலர் வந்தெதிர் கொள்ளச் <br/>
சீல மாதவப் பெரியவர் சிறப்பொடு சென்று <br/>
ஞால மேத்தணி முடிநெடு கியநல் வீதிப் <br/>
பால லோசனன் றிருவருள் பெருக்கெழப் பணிந்தே.       (173) <br/>
<br/>
3586. ஓங்கு கோபுர வாயிலுட் புகுந்துமிக் குயர்சீர் <br/>
வீங்கு கின்றதே வாசிர யப்பெயர் மேவத் <br/>
தாங்கு காவணம் பணிந்துபூங் கோயிலுட் சார்ந்தார் <br/>
தேங்கு காதலிற் புற்றிடங் கொண்டவர் திருமுன்.       (174) <br/>
<br/>
3587. கரையி லன்புமீப் பொங்கிடக் கைதலை முகிழ்ப்ப <br/>
விரைய மார்பணி நீற்றினை விழிகணீர் கரைப்பப் <br/>
புரையி லாதகண் பெற்றபே றிதுவெனப் போற்றி <br/>
யுரைசெ யாதபே ரானந்தந் திளைத்துவப் புற்றார்.       (175) <br/>
<br/>
3588. மாயன் மார்பமும் வானக நாடுமுண் மதியா <br/>
தாய பேரெயில் சூழுமத் தளியகத் தமர்ந்து <br/>
மேய நந்தியா கேசரை விருப்பொடு கண்டு <br/>
பாய கிண்கிணித் தாள்பணிந் தெழுந்தனர் பரிந்தே..       (176) <br/>
<br/>
3589. பரவு சீரச லேச்சுர முதலிய பலவும் <br/>
விரவு மன்பினாற் சென்றனர் மேதகப் பணிந்து <br/>
புரவு சாலொரு திருமடம் புக்கினி தமர்ந்தா <br/>
ரரவு நீர்ச்சடை யண்ணலார் புகழ்விரித் தறைவார்.       (177) <br/>
<br/>
திருவாரூர் நான்மணிமாலை.<br/>
3590. அன்பு மீக்கொடு நான்மணி மாலையொன் றறைந்தாங் <br/>
கின்பு மீக்கொடு பலர்வியப் புறவரங் கேற்றி <br/>
வன்பு மீக்கொடு நலிமல மாய்த்தவர் மகிழ்ந்தார் <br/>
துன்பு மீக்கொடு சிலசம் வாதர்க டொக்கார்.       (178) <br/>
<br/>
சமயவாதமும், மறுப்பும்.<br/>
3591. படிமை யாளர்நீர் பலவகை நூல்களும் பயின்றீர் <br/>
மடிமை யின்றியெப் பொருள்களு முரைத்திட வல்லீர் <br/>
கடிமை யார்கொளுஞ் சமமெனல் கடிந்துநீ ராண்டா <br/>
னடிமை யென்றுரை செய்வதெவ் வாறுசற் றறைவோம்.       (179) <br/>
<br/>
3592. அநாதி நித்திய மகண்டபூ ரணசிவ முயிரு <br/>
மநாதி நித்திய முத்தியிற் சமமென வறைந்தா <br/>
ரநாதி நித்தியன் சருவவல் லவனுயி ராய <br/>
வநாதி நித்தியன் சுதந்தர கீனனென் றறுத்தார்.       (180) <br/>
<br/>
3593. பச்சை மாமயில் பாகனும் பகருமான் மாவு <br/>
மிச்சை ஞான நற்கிரியையென் றியம்பிடு மூன்றால் <br/>
விச்சை யாளர்கள் சமமென விரித்துரை செய்வார் <br/>
கொச்சை யீரலீ ரிதற்கிறை கொடுத்திடு மென்றார்.       (181) <br/>
<br/>
3594. ஏயு மிச்சைமுன் மூன்றையு முயிர்ப்பொருட் டிறைவன் <br/>
றோயும் யார் பொருட் டனையமூன் றையுமுயிர் தோயும் <br/>
பாயு நூன்முறை யின்றியா ரியரெனப் பயில்வுற் <br/>
றாயு நூலுணர்ச் சியரென வழக்கெடுத் தறைவீர்.       (182 ) <br/>
<br/>
3595. என்று கந்தவே டிருவருள் பெற்றவ ரியம்பக் <br/>
குன்று வார்சிலை கோட்டுபு நாணராக் கூட்டி <br/>
யன்று மாற்கணை பூட்டிமுப் புரத்தெரி யமைத்த <br/>
மன்று ளாடிமாத் திரங்கொலோ சித்தென வகுத்தார்.       (183) <br/>
<br/>
3596. உண்மை யென்பது சற்றுமோர் கிலிர்தனை யுணர்வார்க் <br/>
கண்மை யாகிய தம்பிரான் போல்ல னான்மா <br/>
வண்மை யாயுணர்த் திடவுணர் சிததென மதியா <br/>
வெண்மை யீரநுமக் குரைத்தலிற் பயனிலை யென்றார்.       (184)<br/>
<br/>
3597. திருந்து ஞானசம் பந்தர்வெள் ளெலும்புபெண் செய்தார் <br/>
பொருந்து மாமுய லகனொழித் தளித்தனர் பொன்போற் <br/>
றிருந்து மோர்கொடிக் கோர்பவுத் தன்றலை சிதைத்தார் <br/>
வருந்து மாறென வோதினர் மற்றவர் மீட்டும்.       (185) <br/>
<br/>
3598. இரும்பு தீயடுத் தழற்றிடு மழற்றுவ திரும்போ <br/>
வரும்பு செந்தழ லோசிறி தாய்ந்துபார்த் துரைப்பீர் <br/>
விரும்பு மீசனுஞ் சீவனுஞ் சமமென விரித்துப் <br/>
பொரும்பு ராணரே யென்றனர் புகழ்ப்பெரும் புலவர்.       (186) <br/>
<br/>
3599. என்று கூறலு மெத்தனை நாள்களிங் கிவரோ <br/>
டொன்று வாதநாஞ் செய்யினு மறுப்பரென் றுன்னிக் <br/>
கன்று நெஞ்சராய் மறுத்துரை யாமலே கழிந்தார் <br/>
நன்று நன்றிவர் வாதமென் றிவர்நனி நகைத்தார்.       (187) <br/>
<br/>
தலயாத்திரை.<br/>
3600. ஆய காலையி லத்தல நின்றெழுந் தரனார் <br/>
மேய தூய்மையின் மிகப்பொலிந் தோங்குகீழ் வேளூர் <br/>
பாய மாமறைக் காடு நூல் பரவுநன் னாகை <br/>
தீய தாயது தீர்த்தருள் செறிக்குநள் ளாறு.       (188) <br/>
<br/>
3601. திங்கள் சூடிதன் றிருப்பணிப் பெருமையைத் தெரிப்பா <br/>
னெங்க ணாவினுக் கரசுழ வாரங்கை யேந்தி <br/>
யங்க ணார்பணி புரிபுக லூரரு மகவாற் <br/>
றங்கள் வெம்பசி தணித்தவர் தயங்குசெங் காடு.       (189) <br/>
<br/>
3602. பாங்கு சால்கட வூரருள் பதிந்தவெண் காடு <br/>
தேங்கு மற்றுள தலமெலாஞ் சென்றுசென் றிறைஞ்சி <br/>
வாங்கு நீர்த்திரை வாவியில் வாளைமீன் பாய <br/>
வோங்கு சீர்கொள்புள் ளிருக்குவேளூரைவந் துற்றார்.       (190) <br/>
<br/>
3603. விருப்பி னாலெதிர் கொள்ளுவார் தம்மொடு மேவிப் <br/>
பொருப்பி னாற்சிலை செய்துமுப் புரமடு புராண <br/>
ரருப்பி னாற்புரி முலையுமை யாளொடு மமர்ந்த <br/>
சுருப்பி னாற்பொலி மலர்செறி சுடர்த்தளி புகுந்தார்.       (191) <br/>
<br/>
3604. வந்து ளாருடற் பிணியொடு பவப்பிணி மாய்க்கு <br/>
மிந்து வாழ்முடி வயித்திய நாதனை யிடுகித் <br/>
தந்து நேரிடைத் தையலைக் கண்டனர் தாழ்ந்தார் <br/>
முந்து கண்கணீர் பொழிதர வானந்த முதிர.       (192) <br/>
<br/>
3605. தமாது தீரரு மன்புபின் றள்ளவந் நின்று <br/>
நமாது கண்மணி போல்பவர் நீங்கிநன் குள்ள <br/>
மமாகு ழைந்திட வானந்த முகிழ்த்தெழ முத்துக் <br/>
குமார புங்கவன் றிருமுனர்க குறுகினர் மாதோ.       (193) <br/>
<br/>
3606. துதிக்க முந்திடு நாச்சுடர்த் திருவுருக் கோல <br/>
மதிக்க முந்திடும் விழியருள் வடிவினை வாங்கிப் <br/>
பதிக்க முந்திடு மனநிறை யின்பத்திற் படிந்து <br/>
கதிக்க முந்திடுங் கருமலத் தடைதவி ரறிவே.       (194)<br/>
<br/>
3607. ஆடு வார்மனங் குழைதர வரகர வென்று <br/>
பாடு வார்விழி பொழிதரு மருவியிற் படிவார்<br/>
நீடு வார்பெருங் களியொளி தகழநெட் டுயிர்த்து <br/>
மூடு வார்புள கத்தினான் மேனியை முன்னோர்.       (195)<br/>
<br/>
3608. இந்த வாறுபே ரானந்த முகிழ்த்தெழ வேத்திச் <br/>
சந்த மாரொரு திருமடம் புகுந்தனர் தணவா <br/>
வந்த நாயக ரருள்குறித் துறங்குமப் பொழுதக் <br/>
கந்த னாரிளங் குழவியாய்த் தோன்றினார் கனவில்.       (196) <br/>
<br/>
முத்துக்குமாரசாமி பிள்ளைத்தமிழ்.<br/>
3609. இங்கு நம்மை நீ பாடுறா தேகலை யென்று <br/>
தங்கு பேரரு ளானுதற் பூதியுஞ் சாத்திப் <br/>
பொங்கு பேரெழிற் புண்ணியர் மறைந்தனர் விழித்தா <br/>
ரெங்கு மாய்விரிந் தெழுந்துபைங் கொழுந்துகொளிசையார்.       (197)<br/>
<br/>
3610. குமிழ்ம றிந்தகட்டையறான் மகனருள் குறித்தாங் <br/>
கிமிழ்பெ ருங்களி யோடுபொன் பூத்தவென் றெடுத்தே <br/>
யமிழ்து முற்சுவை புறந்தரச் சுவையமை பிள்ளைத் <br/>
தமிழ்மு டித்தனர் பாடுபு புலவர் தந் தலைவர்.       (198) <br/>
<br/>
3611. இன்ன செந்தமிழ் யாருமேத் திடவரங் கேற்றி <br/>
யன்ன மாநகர் தனிற்சில நாள்வதிந் தகன்று <br/>
பொன்ன வாங்கணைக் காழிநா யகனடி போற்றிச் <br/>
சொன்ன மாமதிற் றில்லையை யடைந்தனர் தொழுதே.       (199) <br/>
<br/>
3612. எதிர்கொள் வாரொடும் பெருந்திரு வீதியை யிறைஞ்சிச் <br/>
சதிர்கொள் செம்மணிக் கோபுர வாய்தன்முன் றாழ்ந்து <br/>
பிதிர்த ராத்திரு மாளிகை வலங்கொடு பெயர்ந்து <br/>
முதிரு மன்பினாற் றிருநட ராசர்முன் சென்றார்.       (200)<br/>
<br/>
3613. நீடு மானந்த நிறைந்தெழ நெஞ்சநெக் குருகக் <br/>
கூடு மஞ்சலி யிருகரஞ் சென்னிமேற் குவியத் <br/>
தேடு மாலயற் கரியராய்ச் சிதம்பர மன்று <br/>
ளாடு வார் நடங் கண்டன ரவசராய்த் திளைத்தார்.       (201) <br/>
<br/>
3614. ஐயர் வாழ்திரு மூலட்டா னமும்புன லவல்வாய்ச் <br/>
செய்ய தாமரை மலர்திரு வேட்கள் நகருங் <br/>
கைய ரோவுநெல் வாயிலுங் கண்டவர்க் கருளே <br/>
பெய்ய வாழ்கழிப் பாலையும் பெட்டடைந் திறைஞ்சி.       (202) <br/>
<br/>
3615. தில்லை மாநட ராசர்த நடனமுஞ் சேவித் <br/>
தெல்லை யில்லதோர் களிப்பினா லாவயி னிருப்பார் <br/>
வல்லை மாமடம் வளம்பல மலிதரச் சமைத்துத் <br/>
தொல்லை மாவினை தீர்ந்தவர் சூழ்சிறப் போடும்.       (203) <br/>
<br/>
சிதம்பரமும்மணிக்கோவை.<br/>
3616. ஈண்ட வாவயி னிங்ஙன மமர்தரு மேல்வை <br/>
கூண்ட செம்பொருள் செறியொரு மும்மணிக் கோவை <br/>
யாண்ட குஞ்சிதச் செய்யதா மரையடிக் கணிந்து <br/>
நீண்ட பேரின்ப முழுகினர் நிகழுமப் போது.       (204) <br/>
<br/>
சிதம்பாச்செய்யுட்கோவை.<br/>
3617. பூதி சாதனக் கிழமையர் சிலர்வந்து போற்றி <br/>
நீதி நூன்முதற் பலவுரைத் தீர்நிகழ் யாப்பிற் <br/>
காதி நாளுதா ரணமெலாம் பரமத மவாவு <br/>
மோதி யாமுயு மாறருள் செய்விரென் றுரைப்ப.       (205)<br/>
<br/>
3618. காவை நேர்தர மகிழ்ந்துளங் கனிந்துபல் செய்யுட் <br/>
கோவை யாப்பியற் காட்டினி துரைத்தனர் கொடுத்தார் <br/>
மாவை வெண்டிரை வாரியை விலங்கலை மாய்த்த <br/>
தூவை வேலுடைத் தோன்றலார் சேவடித் தொழும்பர்.       (206) <br/>
<br/>
சமயவாதம்.<br/>
3619. அரிய செய்யுணுண் பொருளெலா மடைந்தவர்க் கருளிப் <br/>
பெரிய ராயிரக் காற்பெரு மண்டபம் பிறங்க <br/>
வுரிய சான்றவ ரோடுறை பொழுதிலங் கொருசார் <br/>
விரிய வந்தகம் பிரமவா தியர்புடை மிடைந்தார்.       (207 ) <br/>
<br/>
3620. அன்று கந்தனார் புரிதரு பேரரு ளடைந்தோ <br/>
மென்று வந்தொரு சைவசித் தாந்தியா ரீங்கு <br/>
நன்று மேவின ரென்பரா லவரெவர் நாங்க <br/>
ளொன்று பேசிட வந்தன மெனவிதந் துரைத்தார்.       (208)<br/>
<br/>
3621. சோதி நாமென மருளுறச் சொற்றலை மாயா <br/>
வாதி யாருரை கேட்டலுங் குறுநகை மலர்ந்து <br/>
நீதி யாரவரிக்குழாத் தேயுளார் நீங்க <br/>
ளோதி யானிறுத் துவிரென மற்றவ ருரைப்பார்.       (209)<br/>
<br/>
3622. ஏக மேயென மறையெலா முழங்கவு மென்னோ <br/>
மோக நீரராய் மூன்றென லென்றவர் மொழிந்தார் <br/>
பாக வாய்மையாற் பரவுமெய்ஞ் ஞானநற் பயனான் <br/>
மாக நாட்டினு நும்மையொப் பாரெவர் மதிக்கின்.       (210)<br/>
<br/>
3623. ஏக மென்றுமா மறையுரைத் திடுமென விசைத்தீ <br/>
ரேக மென்றெவர்க் குரைத்ததம் மறையசத் தேலா <br/>
தேக மென்றது பதியையே யிதுசிறி தெண்ணா <br/>
தேக மென்றதா லென்பிர் நும் மறிவுநன் றென்றார்.       (211) <br/>
<br/>
3624. ஏக மென்றதே துணிபெனி னியம்பிய மறைதா <br/>
னேக மென்பதை மறந்து மூன் றிசைத்திடுங் கொல்லோ <br/>
வேக மென்றதை யன்றிமூன் றென்னெனி னிசைப்போ <br/>
மேக வாதர்காண் ஞாதிரு வாதிமூன் றென்றார்.       (212) <br/>
<br/>
3625. என்ற காலையி லவித்தைவல் லவரிஃ துரைப்பா <br/>
ரொன்று கூறுகே மென்னையத் துவிதமென் றுரைத்த <br/>
னன்று மற்றித னுண்மையை நவிலுக வென்றா <br/>
ரன்று மற்றதற் கிறைகொடுப் பாரறி வாளர்.        (213) <br/>
<br/>
3626. உரைசெய் நூல்களத் துவிதமென் றுரைத்திடு முண்மை <br/>
கரைசெய் வாமது வேறன்மை யாதல்கட் டுரைக்கும் <br/>
வரைசெய் மற்றித னாலுள மன்னுயிர் யாவுந் <br/>
திரைசெய் வைப்பிற்றா னாநிற்கும் பதியென்று தெளிமின்.       (214) <br/>
<br/>
3627. என்ற காலையிற் றத்துவ மசியென லென்னே <br/>
யொன்ற வோதுமி னென்றன ருண்மை நோக்காது <br/>
மன்ற யாம்பர மென்றளற் றழுந்திடு மதியோர் <br/>
நன்ற வாயினீர் நவிலுதுங் கேண்மென நவில்வார்.       (215) <br/>
<br/>
3628. ஆய தத்துவ மசியெனு மறைப்பொரு ளமல <br/>
னேய மாரிய மானனென் றிருபொரு ணிகழ்த்தி <br/>
யேய வேறிலா மையைவிரித் திசைத்ததே யன்றித் <br/>
தூய மாமறை தனியென்ற தின்றெனச் சொற்றார்.       (216) <br/>
<br/>
3629. ஏக வாதம்யாஞ் செய்யவந் தனமென விசைப்பீர் <br/>
மோக மாயெவ ரிடஞ்செய முன்னினீர் பிழையே <br/>
யாக விவ்வுரை பிதற்றலென் னடங்குதி ரென்று <br/>
பாக மேவினார்க் கருளுமுத் தமர்பினும் பகர்ந்தார்.       (217) <br/>
<br/>
3630. இந்த வார்த்தைகேட் டனையர்தோற் றிருந்தன ரெங்கள் <br/>
சந்த னாசலச் சாமியா ரருள்பெறு தக்கோ <br/>
ரந்த மாதலத் தடிகள்பால் விடைகொடங் கெழுந்து <br/>
பந்த மோவுமற் றுள்ளபஃறலமெலாம் பணிவார்.       (218)<br/>
<br/>
தல யாத்திரை.<br/>
3631. பொருவி லாவள மலிதிருப் பாதிரிப் புலியூர் <br/>
திருவி லார்குறித் தடைதராத் திருத்தினை நகரங் <br/>
கருவி லாருடன் மாணிதாழ் குழிகருக் குழியி <br/>
லிருவி லாத்திரு வதிகைமுற் பலவுஞ்சென் றிறைஞ்சி.       (219) <br/>
<br/>
வேறு.<br/>
3632. விரைகெழுசந் தனக்குறடு மேதகுகா ரகிற்றுணியும் <br/>
வரைகெழுமு பலபொருளும் வரன்றிவரு பெரும் பெண்ணைத் <br/>
திரைகெழுதண் புனல்வளங்கூர் திருவெண்ணெய் நல்லூரிற் <br/>
புரைகெழுமு பெரும்புகழார் பரிசனத்தி னொடும் புகுந்தார்.      (220) <br/>
<br/>
3633. நாவலூர் நம்பிதனைத் தடுத்தாண்ட நம்பெருமான் <br/>
மேவுமா லயம் புகுந்து மேதினிமார் புறப்பணிந்து <br/>
பாவுபே ரன்புமிகப் பரிந்துவிழிப் புனல்வாரத் <br/>
தாவிலா னந்தமெழப் போற்றிசைத்துப் புறஞ்சார்ந்தார்.       (221) <br/>
<br/>
3634. வானோங்கு கயிலாய மலையோங்கு நந்திபிரான் <br/>
றானோங்கு பேரருளாற் றந்தவருட் டகை நூலைத் <br/>
தேனோங்கு செந்தமிழாற் றிருந்தமொழி பெயர்த்தருணங் <br/>
கோனோங்கு தளிபுகுந்து கும்பிட்டா ருள்ளுருகி.       (222)<br/>
<br/>
3635. தீராத பெருங்காதல் சிந்தையெழப் பணிந்தெழுந்து <br/>
நேராதார் புரம்பொடித்த நித்தரைவண் டிருத்துறையூ <br/>
ரோராவங் கணைந்தேத்தி யுள்ளுருகி யருணந்தி <br/>
தாரார்பொற் பூங்கழலும் தாழ்ந்துபணிந் தின்புற்றார்.       (223) <br/>
<br/>
3636. அரியபுக ழாளர்சக லாகமபண் டிதரடிகள் <br/>
பிரியமன மஞ்சினராய்ப் பேதுற்றுப் புறவிடைகொண் <br/>
டுரியசிவ பெருமான்வா ழோங்குமதி லாமாத்தூர் <br/>
பிரியமிகு கோவலூர் பேணுபுசென் றிறைஞ்சினார்.       (224) <br/>
<br/>
3637. பூமேவு நான்முகத்துப் புத்தேளு மறுவினொடு <br/>
மாமேவு வனமார்ப மாயவனு முரணடங்கத் <br/>
தாமேவு விண்கிழித்துத் தழலுருவ மாய்நின்றார் <br/>
தேமேவு திருவடிகள் சென்று புகுந் திறைஞ்சினார்.       (225) <br/>
<br/>
3638. ஆயபெருந் தலநின்று மஞ்சிவிகை மேற்கொண்டு <br/>
பாயபரி சனஞ்சூழப் பழமலைபோய்ப் புகுந்துமிகத் <br/>
தூயமணி முத்தாறு தோய்ந்து பெரு மகிழ்திளைப்பத் <br/>
தாயனைய பெருமானார் சரண்பணிந்து புறம்போந்தார்.       (226) <br/>
<br/>
3639. தூங்கானை மாடமுதற் சுற்றுமுள தலமெல்லா <br/>
நீங்காத காதலொடு நேர்சென்று தொழுதெழுந்து <br/>
பூங்காவின் மயிலாலும் புனற்பாலி நாட்டு மறந் <br/>
தேங்காத மறைச்சிலம்பாந் திருக்கழுக்குன் றினையடைந்தார்.       (227)<br/>
<br/>
3640. திருவாத வூரருக்குச் செய்யபெருந் துறைக்கோல <br/>
மொருவாது காண்பித்த வும்பர்பிரான் றாள்பணிந்து <br/>
பொருவாத வளம்பரவு மிடைச்சுரமும் புகுந்தேத்தி <br/>
மருவாதார் புரம்பொடித்தார் கச்சூரும் வணங்கினார்.       (228)<br/>
<br/>
3641. தேவர்கள்வந் தமுதாட்டுந் திருவான்மி யூர்பணிந்து <br/>
யாவருங்கை குவித்தேத்த வெய்திமயி லையும்பணிந்து <br/>
பாவருவண் புகழ்படைத்த வொற்றியூர் பாசூர்பைங் - <br/>
காவருவண் டிருமுல்லை வாயிலும் போய்க் கைதொழுதார்.       (229) <br/>
<br/>
3642. அம்மைதிரு நடங்காணு மாலங்கா டணைந்திறைஞ்சிச் <br/>
செம்மை திகழ் திருச்செந்தூர்த் தேசிகனாரினிதமரும் <br/>
வெம்மையக றிருத்தணிகை வெற்படைந்து பணிந்தேத்தித் <br/>
தம்மைநிகர் வரியர்சில நாளங்குத் தரித்திருந்தார்.       (230) <br/>
<br/>
3643. மேதகுவேங் கடகிரிவேந் தரும் விளங்கு திருநகரிக் <br/>
காதன்மிகு மன்னவரு மெதிர்கொண்டு கனவரிசை <br/>
யாதரவிற் செயப்பெற்றே யன்னவரோ டளவளாய்ப் <br/>
போதவுரு வார்பிறவும் போய்ப்பணிவான் குறிக்கொண்டார்.       (231)<br/>
<br/>
3644. முத்திமுதல் வனைத்தணிகை முன்னவனை யொளிர்ஞான <br/>
சத்திதரன் றனையங்கு விடைகொண்டு சார்ந்தோர்க்குப் <br/>
புத்திமுத லெப்பயனும் பொருத்துமொரு திருக்காஞ்சி <br/>
யத்தியுரிப் பெருமானை யடிவணங்க நினைந்தெழுந்தார்.       (232) <br/>
<br/>
3645. பல்லாரு மெதிர்கொள்ளப் பரவுகாஞ் சியையடைந்து <br/>
சொல்லாரு மறைமாவி னொருமூலச் சுடரொளியை <br/>
வல்லாரு முலைச்சுவடும் வளைச்சுவடுங் கொண்டு மகிழ் <br/>
வில்லாரு மெய்ப்பொருளை வீங்குகா தலிற்பணிந்து.       (233) <br/>
<br/>
3646. எவ்வுலகு மீன்றாளை யின்காமக் கோட்டத்துச் <br/>
செவ்விதெரிந் தடிபணிந்து தேசிகனா கியபெருமான் <br/>
முவ்வுலகுந் தொழுதேத்த முன்னிவள ரிடமாய <br/>
வவ்வியமில் குமரகோட் டம்பணிந்தா ரருட்பெரியர்.       (234) <br/>
<br/>
3647. கற்றபல ரொருங்கணைந்து கைகுவித்துத் தொழுதேத்தி <br/>
யுற்ற பெரு மகிழ்ச்சியினா லளவளா யுடன்மருவப் <br/>
பொற்றபுகழ்க் காஞ்சியிடைப் புண்ணியமா தலம்பலவு <br/>
மற்றமறப் பணிந்திருந்தா ராறுமுகற் கன்புடையார்.       (235) <br/>
<br/>
3648. அன்னதலத் திடைநின்று மெழுந்தருளி யருங்கானு <br/>
முன்னரிய பெருவரையு முழங்கிவரு பன்னதியு <br/>
மின்னவைகள் கடந்தேகி யெண்ணில்பரி சனஞ்சூழப் <br/>
பொன்னசலச் சிலையாளர் காளத்தி போய்ப்புகுந்தார்.       (236) <br/>
<br/>
3649. அன்னமலி புனற்செந்தூ ராறுமுகப் பெருமானா <br/>
ரின்னருள்பெற் றவரிங்கே யெய்தினா ரெனமகிழ்ந்து <br/>
பன்னரிய காளத்திப் பார்த்திபனா ரெதிர்கொள்ள <br/>
நன்னர் மகிழ்ச் சியிற்சிறந்து நல்லாரங் கினிதடைந்து.       (237)<br/>
<br/>
3650. பிறங்கிவரு பொன்முகரிப் பெருந்தீர்த்தம் படிந்தாடி <br/>
யறங்குலவு மால்வரையி னடிமருவிப் பணிந்தெழுந்து <br/>
நிறங்கிளருஞ் சோபான வழியேறி நேயமிக <br/>
மறங்கிளர்வெஞ் சூற்படையார் மன்னுதிரு வடிபோற்றி.       (238) <br/>
<br/>
3651. அன்பு திரண் டோருருவா யமைந்தருகி னிற்பாரை <br/>
யென்புருகப் பணிந்தேத்தி யெல்லையிலா னந்தமுற <br/>
வன்புதவிர் மனங்கரைய மாறாது விழிபொழியத் <br/>
துன்புதவிர்ந் துய்ந்தேனென் றினிதுதுதித் தனர்மீண்டார்.       (239) <br/>
<br/>
3652. அந்தநகர்ப் புரவலனா ரளவிலா வரிசையொடு <br/>
சந்தமட மொன்றியற்றித் தரச்சிலநா ளங்கமர்ந்து <br/>
பந்தமிறம் பெருமானார் பாற்சென்று விடைபெற்றுக் <br/>
கந்தர்திரு வருள்பெற்றார் காசிநகர் குறித்தெழுவார்.       (240) <br/>
<br/>
வேறு.<br/>
3653. உரைமலி சிவிகை மேற்கொண் டுலப்பிலா விருது மொய்ப்ப <br/>
வரைமலி மதமால் யானை வாம்பரிக் குழாங்கள் சூழக் <br/>
கரைமலி சின்ன மார்ப்பக் கல்லென வியங்க ளேங்கத் <br/>
தரைமலி வளமை சான்ற தண்டக நாடு நீத்து.       (241) <br/>
<br/>
3654. செறிதரு கானுங் குன்றுஞ் சிலைத்தெழு நதியும் யாரு <br/>
மறிதரு நகரு மாக வமைதரு தெலுங்கந் தள்ளி <br/>
வெறிதரு நெய்தல் பூத்துத் திசையெலாம் வீசும் வாசக் <br/>
குறிதரு கைதை வேலிக் கருநடங் குலவ நீத்து.       (242) <br/>
<br/>
3655. மழைமுகி றவழா நிற்குஞ் சோலையு மருத வைப்புங் <br/>
கழைகெழு வரையு மாக மாளவங் கடந்து சென்று <br/>
குழைபொடி சுரமுங் காடுங் கொண்டல்கண் படுக்குங் குன்றும் <br/>
விழைதரு நகரு மாக விராடமுங் கடந்து சென்று.       (243) <br/>
<br/>
3656. குடம்படு செருத்தன் மேதி குறுகுபு கனைத்துப் பாய <br/>
விடம்படு தடத்து நின்று மெழுந்திள வாளை தாவத் <br/>
தடம்படு வானந் தோயுந் தாழைமுப் புடைக்காய் சிந்த <br/>
வடம்படு முலையா ரஞ்சு மத்திய தேய நீத்து.       (244) <br/>
<br/>
3657. வெங்கைமால் வரையின் கோடும் விரைத்தசந் தனத்தின் றுண்டுங் <br/>
கொங்கையார் மலரு முத்துங் குருமணி களுந்த ரங்க <br/>
வங்கையால் வாரி வாரி யருகிரு கரைப்பால் வீசுங் <br/>
கங்கைசூழ் கிடந்த தெய்வக் காசிமா நகரம் புக்கார்.       (245) <br/>
<br/>
காசிநகரக்காட்சி.<br/>
3658. அவிர்புனற் கங்கை பொங்கி யலையெறி கின்ற தோற்றந் <br/>
தவிர்தலின் றடைந்து காசித் தலத்திடை யிறப்போர்க் கெல்லாந்<br/>
தவர்சிலை யாகக் கொண்ட தம்பிரா னருளாற் சென்னி <br/>
யிவர்தர வேண்டு மென்ப தெண்ணுபு போலு மாதோ.       (246) <br/>
<br/>
3659. மண்ணகழ்ந் திரைத்துச் செல்லும் வரநதி திரைக்கை யாலே <br/>
யெண்ணரும் புலிமால் யானை யெடுத்தகன் கரைமேல் வீசல் <br/>
கண்ணக னாங்கு வைகிக் கழிபவ ருடுக்கப் போர்க்க <br/>
வுண்ணயந் தீட்டி வைக்குஞ் சூழ்ச்சியே யொக்கு மாலோ.      (247) <br/>
<br/>
3660. சுரநதி யென்னுங் கங்கைத் துறையெறி நுரையி னீட்ட <br/>
மரனரு ளாலங் கெய்தி யாருயிர் கழிப்போர்க் கெல்லாம் <br/>
வரனமை தோளிற் சாத்த வெண்டலை மாலை கோத்தே <br/>
யுரனுற விடங்க டோறு மமைத்ததை யொக்கு மாலோ.       (248) <br/>
<br/>
3661. வரையினின் றிழிந்து செல்லும் வரநதித் திரையின் வீக்கம் <br/>
புரையறு தவத்தா லாங்குப் போந்துயிர் கழிப்போர்க் கெல்லாம் <br/>
விரையக றோளிற் சூட்ட வெய்யகட் செவியின் கூட்டங் <br/>
கரையறச் சேர்த்து வைக்கப் புரள்வது கடுக்கு மம்மா.       (249) <br/>
<br/>
மருவறை வாங்குமேவிறை சாடுபு.<br/>
3662. கோலங்கொள் கங்கை யாற்றின் குரைபுனற் கயலை வௌவுஞ் <br/>
சீலங்கொள் குரண்ட மெல்லாந் திரண்டுடன் பொலியுந் தோற்ற <br/>
ஞாலங்கொ ளாங்கு மேவிக் கழிபவர் முடிமே னண்ணுங் <br/>
காலங்கொள் வதுகு றித்துக் கவின்றன போலு மாதோ.       (250) <br/>
<br/>
3663. பொருவருங் கங்கை யாற்றுப் புகழ்ப்பெருந் துறைக டோறு <br/>
மொருவரு மீனங் கூர்ம மொய்த்தன வுறந்த தோற்ற <br/>
மருவியங் கிறந்தோர்க் கெல்லாம் வளங்கொள்கை விரல்சே ராழி <br/>
திருவியன் மார்பத் தாரஞ் செறித்திடச் சேர்த்தன் மானும்.       (251)<br/>
<br/>
3664. புண்ணியக் கங்கை யாற்றின் பொருவறு கரையின் பாங்க <br/>
ரண்ணிய மறையோர் யாரு மாரழல் வளர்க்குந் தோற்ற <br/>
நண்ணியங் கிறந்தோர் நெற்றி நடுக்கர நடுவித் தேத்துக் <br/>
கண்ணிய செந்தீ யேற்ற வளர்ப்பது கடுக்கு மாலோ.       (252) <br/>
<br/>
3665. இருகரை யுடைத்துப் பொங்கி யிரைத்தெழு கங்கை யாறு <br/>
தருவியல் கானக் கொன்றை சாடுபு கொணருந் தோற்ற <br/>
மொருவற வாங்குமேவி யுடல்கழிப் பவர்தந் தோளின் <br/>
மருவணி சூட்டச் சேர்த்து வைத்திடு காட்சி மானும்.       (253) <br/>
<br/>
3666. வரைநடந் தனைய காட்சி வயக்கஞ்சால் கங்கை யாற்றின் <br/>
றிரைபல முகங்க டோறும் வளையெடுத் தெறியுஞ் செய்கை <br/>
யுரையிறந் தங்கண் மாண்டோ ரொள்ளிய செவியிற் றூக்கும் <br/>
புரையறு குழைக ளாக வெண்ணில வீசல் போலும்.       (254) <br/>
<br/>
3667. முன்னிய நாகர் வைப்பு முழுதளா யெழுநீர்க் கங்கை <br/>
மன்னிய வங்கு மேவி மாண்டவர் களத்து நஞ்சந் <br/>
துன்னிய புகுத்தற் கெண்ணி யுறையிடந் துருவிச் சென்று <br/>
மன்னிய விளைவு நோக்கி வருமொரு பரிசு போலும்,       (255) <br/>
<br/>
3668. சொல்லரும் பெருமை சான்ற தூத்திரைக் கங்கை யாற்றி <br/>
னெல்லையில் வளங்கண் முற்று மிருவிழி விடுத்து நோக்கி <br/>
யல்லல்வெம் பிறவிப் பாச மலைத்திடு நன்னீ ராடி <br/>
யெல்லையி லின்ப வெள்ள மெய்தின ரப்பாற் செல்வார்.       (256) <br/>
<br/>
3669. விண்ணவ ரொருங்கு சூழும் விச்சுவ நாதர் மேய <br/>
வண்ணலஞ் சிகரக் கோயி லணைந்திரு கண்ணீர் வாரக் <br/>
கண்ணரு மன்பு பொங்கக் கைகுவித் திறைஞ்சி வீழ்ந்தார் <br/>
பண்ணமு தனைய தீஞ்சொற் பைந்தமிழ் வடிக்க வல்லார்.       (257) <br/>
<br/>
துண்டிவிநாயகர்பதிகம், காசிக்கலம்பகம்.<br/>
3670. வெருவரு மருள்சா றுண்டி விநாயகப் பெருமான் மீது <br/>
பொருவரு விருத்தம் பத்துப் புகழ்ச்சியிற் பாடிப் போற்றி <br/>
யிருவரு முணரா விச்சு வேசர்மே லியம்பு வோர்கள் <br/>
கருவரு நீர ராகக் கலம்பகம் புனைந்து பாடி.       (258)<br/>
<br/>
3671. ஆனந்த முயிர்க ளெய்த வானந்த வல்லி யோடு <br/>
மானந்த மகார்க ளோடு மானந்த வனத்து மேய <br/>
வானந்த வடிவார் தம்மை யானந்தச் செய்யுள் பாடி <br/>
யானந்தம் பயப்பப் போற்றி யானந்த மெய்து நாளில்.      (259) <br/>
<br/>
3672. இத்தகு தலத்தே நாளு மறம்பல வியற்ற வேண்டு <br/>
மத்தகை யறங்க ளாற்றற் கமைதரு மிடமும் வேண்டும் <br/>
பைத்தவிந் நகராள் வேந்தைப் பார்க்கவும் வேண்டு மென்னாச்<br/>
சித்தம்வைத் திருந்தார் செந்தூர்ச் செல்வர்தந் திருமா ணாக்கர்.       (260)<br/>
<br/>
3673. சொல்லுமிந் நகராள் வேந்தர் துருக்கரா யிருத்த லாலே <br/>
யொல்லுமற் றவர்தம் பாடை யொருங்குநாந் தெரிய வேண்டும்<br/>
புல்லுமற் றதற்கெஞ் ஞான்றும் பொருந்துபல் வாக்கு நல்க <br/>
வல்லும் வெண் கமலச் செல்வி மாண்பினைத் துதிப்பா மென்று.       (261) <br/>
<br/>
சகலகலாவல்லிமாலை.<br/>
3674. புந்தியுண் முடிய வெண்ணிப் பொலியுநா மகளை நோக்கி <br/>
முந்திய பிரம னாவி னமர்ந்தமுற் றிழைம டந்தாய் <br/>
நந்திய வெள்ளை மேனி நின்மல நங்கா யென்று <br/>
சிந்திய வினையார் மாலை சிறப்புற வொன்று பாட.       (262) <br/>
<br/>
3675. கலைமகள் கருணை பூத்துக் காட்சிதந் தருளி யங்கு <br/>
நிலைபெறு துருக்கர் பாடை நிகழ்மனு மறைமுன் னாய <br/>
தலைமைகொள் பலவுஞ் சால வல்லராய்த் தழையு மாறு <br/>
மலைவறு மருள்செய் தாளுண் மகிழ்ச்சியிற் றிளைத்தா ரன்றே.       (263)<br/>
<br/>
3676. அந்நகர் புரக்கும் வேந்தர்க் கமைந்தவா ரியர்பாற் சென்று <br/>
பன்னரு மனையார் வேத மாதிய பலவி னாவி <br/>
முன்னரு மவருக் குள்ள சங்கைகண் முழுதுந் தீர்த்தா <br/>
ரென்னரு மிறும்பூ தெய்த வனையரு மெய்தி னாரே.       (264) <br/>
<br/>
3677. மற்றவர் வள்ள லாரை மகிழ்ந்துட னழைத்துக் கொண்டு <br/>
கொற்றவர் முன்பு சென்று குலவிவர் பெருமை தேற்ற <br/>
வுற்றவர் தாமுங் கல்வி யுண்மையா திகளோர்ந் தேபற் <br/>
றற்றவ ரென்று பட்டாங் கறிந்தனர் சிறப்புச் செய்தார்.       (265). <br/>
<br/>
3678. நயம்படு சிருங்கா ரத்தினகுபிர சங்கங் கேட்டு <br/>
வயம்படு வீர ரெல்லா மயங்குபு சோர்ந்து வீழ்வார் <br/>
வியம்படு வெம்போ ராற்று மிகுபிர சங்கங் கேட்டுப் <br/>
பயம்படு முதியோ ருங்கண் சிவந்துமே லெழுந்து பார்ப்பார்.       (266)<br/>
<br/>
காசியில் மடமமைத்தல்<br/>
3679. இன்னண நிகழு நாளி லெண்ணருந் துருக்கர்க் கெல்லா <br/>
மன்னவர் திருச்செந் தூர்வாழ் வள்ளலா ரருள்பெற் றார்பாற் <br/>
பன்னரு மகிழ்ச்சி கூர்ந்து பரவுமக் காசி வைப்பின் <br/>
மின்னகு மடமொன் றாற்றிக் கொடுத்தனர் விழைந்து மாதோ.       (267)<br/>
<br/>
3680. எண்ணற வுலகத் துள்ளோர் யாவரும் புக்க போதுங் <br/>
கண்ணக லறையொன் றேற்று வெளியிடங் காட்டு மாறு <br/>
பண்ணிய மடத்து மேவிப் பரந்தநீர்க் கங்கை யாடி <br/>
வண்ணவான் பூசையாற்றி மகிழ்ந்தினி திருப்பா ரானார்.       (268) <br/>
<br/>
3681. அரசராற் பொருத்தப் பட்ட வளவறு நிதியங் கொண்டு <br/>
பரவுதம் மடத்து வந்தார் பசித்தழ லவியு மாறு <br/>
விரவறு சுவைநான் குண்டி விழைதர வூட்டி யூட்டிப் <br/>
புரவுற மற்று முள்ள வறமெலாம் போற்றி வாழ்நாள்.       (269)<br/>
<br/>
கேதாரேசர்கோயிற்றிருப்பணி.<br/>
3682. சடைமுடிப் பெருமா னார்கே தாரநா யகனா ரன்னார் <br/>
மிடைதரு கனவில் வந்து வெய்யவெங் காடு சூழ்ந்து <br/>
புடை நெருங் கிடம றைந்தேம் புரிந்து நீ வெளிசெய் யென்றே<br/>
யடைவுற வருளிச் செய்தா ரறிந்தன ரறிவின் மேலார்.       (270) <br/>
<br/>
3683. ஆயிடைப் பலரோ டெய்தி யடர்பெருங் காடு போக்கித் <br/>
தாயினு மினிய னான தம்பிரான் றன்னைக் கண்டு <br/>
மீயுயர் மகிழ்ச்சி பொங்க விருப்பொடு பணிந்தெழுந்து <br/>
பாயுயர் செம்பொற் கோயில் பகரருஞ் சிறப்பிற் செய்வார்.       (271) <br/>
<br/>
3684. மன்னிய கோயி லாக்கி மறையவர் முதலோர் சூழ <br/>
வின்னிய முகிலி னேங்க வெண்ணிய காலந் தோறும் <br/>
பன்னிய பூசை யோங்கப் பண்புறச் செய்வித் தேத்தி <br/>
நன்னிய மத்து நீங்கார் நாடியங் கமரா நின்றார்.       (272) <br/>
<br/>
துருக்கக் குருக்கண்மார்களின் அழுக்காறு.<br/>
3685. இன்னரிவ் வாறு மேவ வேற்றமிக் கவ்வூ ராளு <br/>
மன்னர் தம் பிரிய மேன்மேல் வளர்ந்தெழு வண்ணங் காணுஉ <br/>
வன்னர்தங் குருவா யுள்ளார் மடமையா லளவ ளாவு <br/>
முன்னர்நட் பொழிந்து தீரா மூண்டெழு மழுக்கா றுற்றார்.       (273)<br/>
<br/>
3686. உறுமழுக் காறென் றோது மொருபெரும் பாவி யந்தோ <br/>
செறுதலி றிருவஞ் செற்றுத் தீயுழி யுய்க்கு மென்று <br/>
மறுவறு சான்றோர் சொற்ற வார்த்தையு முணரா ராகிக் <br/>
கறுவிறம் மரசர் தம்பாற் சென்றிது கழற லுற்றார்.       (274) <br/>
<br/>
3687. மறந்தரு பகைவ ரெல்லா மலரடி வணங்கிப் போற்ற <br/>
வறந்தரு செங்கோ லோச்சு மண்ணலே தென்பா னின்று <br/>
முறந்தவிந் நகரம் புக்கீங் குன்னருள் பெற்றார் நூலிற்<br/>
சிறந்தவ ரெனினுங் கொண்ட தெய்வமாத் திரம்பொய் யென்றார்.        (275)<br/>
<br/>
3688. குருக்களா ருரைத்த வார்த்தை கொற்றவர் செவியிற் கேளா <br/>
வுருக்கிள ரடிகே ணீங்க ளுரைத்தது தகுமோ வென்னத் <br/>
திருக்கியா முரைத்தே மல்லேஞ் சிறந்ததும் மவையிற் கூவிப் <br/>
பொருக்கெனச் சோதித் தப்பாற் புகலுவி ரெம்மையென்றார்.       (276)<br/>
<br/>
3689. என்றலு மியல்பே யங்க ணெய்தின ராக வெங்கண் <br/>
மன்றலங் கடப்பந் தண்டார் வள்ளலார் திருமா ணாக்கர் <br/>
நன்றென வரசர் தாமு நகைமுக மலர்ந்து முன்போற் <br/>
கன்றலி லிருக்கை நல்கிச் செயத்தகு கடனுஞ் செய்து.       (277) <br/>
<br/>
3690. எங்கடங் குருக்க ளாவா ரியம்புதல் கேண்மி னென்ன <br/>
வங்கவர் நீங்கள் கூறும் வார்த்தையை யறைமி னென்ன <br/>
வுங்கடந் தெய்வம் பொய்யே யுண்மையே லகங்கை தம்முள் <br/>
வெங்கன லிரும்பை யேந்திக் காட்டுமின் விளங்க வென்றார்.       (278)<br/>
<br/>
3691. அவ்விய மனத்த ராகிக் குருக்களா ரறைந்த வார்த்தை <br/>
செவ்விய மனத்தார் கேட்டுச் செய்யவாய் முறுவல் பூத்து <br/>
நவ்வியங் கரத்து முக்க ணாயனா ருண்மை யிந்த <br/>
வெவ்விய மனத்தார் தேற விளக்குது மெனவுட் கொண்டு.       (279) <br/>
<br/>
சபதஞ் செய்து மழு ஏந்தல்.<br/>
3692. வெருவுற விருப்புக் கட்டி வெந்தழற் புகுத்திக் காய்ச்சி <br/>
வருவியிங் கென்ன மன்னர் வயங்குகொல் லுலையி லிட்டுப் <br/>
பொருவருந் துருத்தி யூதி யிருந்தைபோ கட்டுக் காய்ந்த <br/>
வுருவமற் றதனை யங்கு வருவித்தா ருலக மஞ்ச.       (280) <br/>
<br/>
3693. எதிர்வரக் கண்ட வேந்த ரிருவிழி வெதுப்ப முற்றார் <br/>
முதிர்சினக் குருக்க ளென்பார் முகம் பொதி யுரோம முற்று <br/>
மதிர்தரத் தீக்கு மென்றே யஞ்சின ரகன்றி ருந்தார் <br/>
சதிரறி யாமை தீர்த்தார் சாற்றுவா ரெழுந்து நின்றே.       (281) - <br/>
<br/>
3694. புரையக லுயர்வு சால்வே தாகம் புராணங் கூறு <br/>
முரைபிர மாண மென்னி னுவமையில் சைவ மொன்றே <br/>
கரைதரு சமய மென்னிற் கருதுமச் சமயங் கூறு <br/>
நரைவிடை யுயர்த்த தேவே நாடரும் பிரம மென்னின்.       (282) <br/>
<br/>
3695. ஈன்றிகொள் விபூதி யக்க நகுமணி யெழுத்தோ ரைந்துந் <br/>
துன்றிய வன்பிற் கோடல் சாதன மென்னிற் றோலா <br/>
வென்றிசெய் சரியை யாதி நான்குமே விளங்கா றென்னி <br/>
னொன்றியொன் றாம் லின்பத் துறுவதே முத்தி யென்னின்       (283)<br/>
<br/>
3696. எண்ணிலா வுயிரீ டேற வெடுத்தருள் வேட மெங்க <br/>
ளண்ணலங் கைலை யாளி யடியவர் வேட மென்னிற் <br/>
கண்ணரு மனையார் பாதம் வழிபடு கடமை பூண்டோர் <br/>
மண்ணரும் பிறவிப் பௌவம் வறப்பது மெய்ம்மை யென்னின்.       (284)<br/>
<br/>
3697. பதியெனுஞ் சிவனுக் கென்றும் பங்கய னெடுமால் வேந்தன் <br/>
மதிகதிர் வானோர் யாரும் வழிவழி யடிமை யென்னிற் <br/>
பொதிதரு கற்றோ யாடை புனைந்தயான் புனைந்து கூறும் <br/>
விதிவழு வாது நிற்கு மேதக வுடையே னென்னின்.       (285) <br/>
<br/>
3698. யானுயர் திருச்செந் தூர்வா ழிறைவன்மா ணாக்க னென்னிற் <br/>
றானுயர் தரும் நாளுந் தழைத்திட லுண்மை யென்னி <br/>
னானுயர் கொடிப் பிரானா ராலயப் பொருளை நாளு <br/>
மீனுயர் கடல்வி டுத்த விடமெனக் குறித்தே னென்னின்.      (286) <br/>
<br/>
3699. இதுசுடா திருக்க வென்றே யாவரு மறியக் கூறிச் <br/>
சதுமுக னெடுமா றேறாத் தனிப்பர சிவனே மெய்யென் <br/>
றதுகர மலரி லேந்தி யவையுளார் யாருங் காணக் <br/>
குதுகுதுப் பெய்தி நின்றார் குவலய முய்ய வந்தார்.       (287) <br/>
<br/>
3700. ஆதனத் திருந்த வேந்த ரிழிந்தக நடுநடுங்கிக் <br/>
காதலிற் போற்றி யென்ன காரியஞ் செய்தோ மென்றார் <br/>
போதமிக் குடையோ ராகிப் புரிந்தவை யிருந்தார் யாரு <br/>
மேதகு சிவனே தெய்வம் வேறிலை யென்று தேர்ந்தார்.       (288) <br/>
<br/>
3701, நீடிய பொறாமை யாலே நிறைபெருங் கலகஞ் செய்து <br/>
கூடிய குருக்கள் சென்னி குனிந்துமார் பழுந்தா நிற்கு <br/>
நாடிய முகரோ மத்தை நகங்களிற் கீறிக் கொண்டு <br/>
வாடிய மனத்த ராகி மாண்பொழிந் திருந்தா ரன்றே.       (289) <br/>
<br/>
3702. எரிதழல் விழுங்கப் பட்ட விரும்பைக்கீ ழிடுக வென்று. <br/>
புரிமதி யரசர் வேண்டப் பூமியி லதைப்போ கட்டு <br/>
விரிதர வனையார் நல்கும் விருதுமுற் பலவும் பெற்றுப் <br/>
பரிதியின் விளக்க மிக்கார் பரவுதம் மடத்திற் புக்கார்.       (290) <br/>
<br/>
3703. முன்னையிற் செல்வ நாற்றி முனிவற வரசர் நல்க <br/>
வென்னையிக் குருக்கள் செய்த சகாயமென் றுவகை யெய்தி <br/>
நன்னயத் தறங்கண் மேன்மே னானிலம் பரவ வாற்றி <br/>
யன்னையிற் பொலியு மெங்க ளையர்தா மிருந்தா ரன்றே.       (291) <br/>
முகாங்கிமடம்.<br/>
3704. மாதவத் துயர்ந்தா ராய வாகீச முனியை நோக்கிக் <br/>
காதல்செய் விபூதிக் கேற்ற கண்மணி விளையும் பூமி <br/>
மேதகக் கொளினன் றென்ன வவர்முக ரங்கி மேவி <br/>
யோதுமப் பூமி கைக்கொண் டுயர்மட மொன்று செய்தார்.       (292) <br/>
<br/>
பாம்பரையோர்.<br/>
3705. அற்புதம் பயப்ப விவ்வா றமர்பவர் தமக்குப் பின்பு <br/>
சொற்பயி லறம்பா லிக்குந் தூயவர் யாவ ரென்று <br/>
கற்பனை கழன்ற தம்பாற் பணிபுரி காட்சி யாருட் <br/>
பொற்பமை சொக்க நாத முனிவரைப் புகன்று கொண்டே       (293) <br/>
<br/>
3706. அன்னவர் தமக்குத் தீக்கை யாதிய வமையச் செய்தே <br/>
யுன்னருங் குமரப் புத்தே ளுண்மையுந் தெளியத் தேற்றிப் <br/>
பன்னருந் தம்போற் செய்து பாலிப்பா யறங்க ளென்று <br/>
நன்னலம் பயக்குஞ் சொக்க நாதரைக் கயற்க ணாளை.       (294) <br/>
<br/>
3707. மேதகு திருச்செந் தூர்வாழ் வேலுடைக் கடவு ளாரை <br/>
யாதரம் பயப்ப நல்கி யமைதரப் பூசி யென்று <br/>
காதல்செ யிடபத் திங்கள் கருதிய கண்ண பக்கந் <br/>
தீதறப் பொலிந்து தோன்றுந் திரிதியைத் திதியின் மாதோ.       (295) <br/>
<br/>
3708. அன்றொரு திருச்செந்தூரி லணிகெழு குமர னாகி <br/>
நன்றுவந் தருளிச் செய்த நாதரைத் தியானஞ் செய்தே <br/>
தொன்றுறு கலப்பிற் செம்பொற் றுணையடிக் கமல நீழ <br/>
லொன்றியொன் றாதுமேவி யுலப்பிலா னந்த முற்றார்.       (296) <br/>
<br/>
3709. பின்னர்வண் சொக்க நாதர் பிறங்கறம் பெருகச் செய்து <br/>
பன்னெடு நாள்கள் வைகிப் பகரரு ணாசலப்பேர் <br/>
மன்னிய வடிக டம்பால் வயங்குதம் முரிமை நல்கி <br/>
நன்னர்செ யிடப் மாத நயந்தரு கண்ண பக்கம்.       (297) <br/>
<br/>
3710. துவாதசித் திதியிற் செந்தூர்ச் சுப்பிர மணியர் பாதத் <br/>
தவாவறுத் தடைந்த தங்க ளாரியன் பாதத் துற்றார் <br/>
தவாவரு ணாசலப்பே ரடிகளுந் தருமம் யாவு <br/>
முவாவுற நடத்திப் பன்னா ளொழுக்கத்து வைகிப் பின்னர்.        (298)<br/>
<br/>
3711. அம்பல வாண தேவர்க் கமைந்ததம் முரிமை நல்கி <br/>
நம்புறு மகர மாத நயந்தசுக் கிலபக் கத்திற் <br/>
பம்பிய திதிபன் னான்கிற் றங்குரு பாதஞ் சேர்ந்தா <br/>
ரிம்பரம் பலவா ணப்பே ரிறைவரும் பன்னாள் வைகி.       (299) <br/>
<br/>
3712. அறத்தினை விருத்தி செய்தே யருட்சடை யப்ப தேவர்க் <br/>
குறத்தம துரிமை நல்கி யொளிகெழு கும்ப மாத <br/>
நிறத்தசுக் கிலபக் கத்தி னிகழ்திர யோத சிக்கண் <br/>
விறற்பெருங் குரவன் பாத மேவின ருவப்பு மேவ.       (300) <br/>
<br/>
3713. சடையப்ப தேவ னாருந் தரைமிசைப் பன்னாள் வைகி <br/>
யடையப்போ ரறங்க ளெல்லா மமைதர விருத்தி செய்து <br/>
நடையுற்ற நலஞ்சா றில்லை நாயக மூர்த்தி யார்பான் <br/>
மிடையுற்ற வுரிமை நல்கி விளக்கஞ்சான் மேட மாதம்.       (301) <br/>
<br/>
3714. பூரணைத் திதியி லாசான் பொன்னடிக் கமலஞ் சார்ந்தார் <br/>
நாரணை மனத்துத் தில்லை நாயக வடிக ளாரும் <br/>
பாரணை யறங்க ளோங்கப் பண்ணுபு காசி வைப்பிற் <br/>
சீரணை யொருவர் தம்மைக் காரியஞ் செய்ய வைத்து.      (302) <br/>
<br/>
திருப்பனந்தாட்காசிமடம்.<br/>
3715. திரைமலி பொன்னி நாட்டுத் திருப்பனந் தாளின் மேவி <br/>
யுரைமலி மடமொன் றுண்டு பண்ணியவ் வூரின் மேய <br/>
வரைமலி சிலைகை யேந்தும் வன் சடை யப்பர் கோயிற் <br/>
புரைமலி பணிகள் பல்ல பொற்புற வியற்றிப் பின்னர்.       (303) <br/>
<br/>
3716. தந்திரு மடத்து மேய தம்முடை யடியார்க் கெல்லா <br/>
நந்திய மகிழ்வி னூட்ட நன்னிலம் பலவுந் தேடி <br/>
முந்திய வாசா னாம முனிவருக் குரிமை நல்கி <br/>
யுந்திய மீனமாத முற்றிடு கண்ண பக்கம்.       (304 ) <br/>
<br/>
3717. நற்றிர யோத சிக்கணலமலி யாசான் பாதத் <br/>
துற்றினி தமர்ந்தார் பின்ன ரொருமுதற் குரவ னாமம் <br/>
பெற்றவர் பன்னாள் வைகிப் பெருகிய வறங்கண் முற்றுங் <br/>
கொற்றவர் மகிழ்ச்சி மேன் மேற் கொளக்குறை யறநடாத்தி       (305)<br/>
<br/>
3718. சிதம்பர நாத தேவர் கொளத்திரு வுரிமை நல்கிக் <br/>
கதம்படு விருச்சி கப்பேர் கலந்திடு திங்க டன்னி <br/>
லிதம்படு கண்ண பக்கத் தேற்றசத் தமியி லாசான் <br/>
பதம்படு நீழ லுற்றுப் பரவுபே ரின்ப முற்றார்.       (306) <br/>
<br/>
3719. அச்சிதம் பரநா தப்பே ரடிகளார் பன்னாள் வைகி <br/>
நச்சிய காசி யாதி யறமெலா நயக்க வோம்பி <br/>
மெச்சிய சடையப் பர்க்கு விரும்புதம் முரிமை நல்கி <br/>
யுச்சமார் கும்ப மாதத் துற்றசுக் கிலபக்கத்தில்.       (307) <br/>
<br/>
3720. மருவிய தசமி தன்னிற் குரவர்த மலர்த்தா ளுற்றார் <br/>
தருவினுஞ் சிறந்த வண்கைச் சடையப்ப வடிக ளாரும் <br/>
பொருவில் பல் லறமும் பன்னாள் பொற்பொடு பொலிய வோம்பி <br/>
யருமையா முரிமைதன்னைக் கணபதி யடிகட் கீந்து,       (308 ) <br/>
<br/>
3721. மகரமா மதியிற் கண்ண பக்கத்து நவமி வாய்த்த <br/>
நிகரறு திதியி லாசா னின்மல பாத முற்றா <br/>
ரகமலர்ந் தறங்க ளோம் பிக் கணபதி யடிக ளாரு <br/>
மிகலறப் பன்னாள் வைகியிசைப்பல வீட்டிப் பின்னர்.       (309) <br/>
<br/>
3722. முழுதுண ரிராம லிங்க மூர்த்திகட் குரிமை நல்கிப் <br/>
பழுதக லிடப மாதம் பரவிய கண்ண பக்கந் <br/>
தொழுதகு சிறப்பு வாய்ந்த துவாதசித் திதியிற் றிங்க <br/>
ளெழுதரும் புகழ்ப்பே ராசா னிணையடிக் கமல முற்றார்.       (310) <br/>
<br/>
3723. முன்னிய விராம லிங்க மூர்த்திக டாமும் பன்னாண் <br/>
மன்னிய வறங்களோம்பி வளமலி யுரிமை யாரும் <br/>
பன்னிய சொக்கலிங்க வடிகட்குப் பரவ நல்கித் <br/>
துன்னிய மேட மாதஞ் சுக்கில பக்கந் தன்னில்,       (311) <br/>
<br/>
3724. வருசதுர்த் தசியி லாசான் மரைமலர்ப் பாதஞ் சேர்ந்தார் <br/>
பெருகருட் சொக்க லிங்கப் பெயர்பெறு மூர்த்தி யாரு <br/>
மொருவறப் பன்னாள் வைகி யுற்றபல் லறமு மோம்பிக் <br/>
கருதரு முரிமை தன்னைக் கணபதி யடிகட் கீந்து.       (312) <br/>
<br/>
3725. துகளறு கடக மாதஞ் சுக்கில பக்கந் தன்னி <br/>
லிகழ்விலே காத சிக்க ணெழிற்குரு பாதஞ் சேர்ந்தார் <br/>
புகழ்மிகு கணப திப்பேர் பூண்டபே ரடிக ளாரு <br/>
மகமகிழ் பன்னாள் வைகி யறங்கள்பற் பலவு மோம்பி.       (313)<br/>
<br/>
3726. முழுப்புக ழிராம லிங்க மூர்த்தியார்க் குரிமை நல்கி <br/>
விழுப்பமார் துலாமா தத்தின் மேயசுக் கிலபக் கத்தி <br/>
லிழுக்கிலே காத சிக்க ணேற்றமார் ஞான மோன <br/>
வொழுக்கமார் குரவன் பாத முற்றினி திருந்தா ரன்றே.       (314) <br/>
<br/>
3727. பூரிய ரென்றுஞ் சாராப் புகழ்மிகு செந்தூர் மேய <br/>
கூரிய வடிவேற் செங்கைக் குமரவே ளருளப் பெற்ற <br/>
வாரிய ராதி யாகக் கணபதி யடிக ளீறாச் <br/>
சீரிய வொருபான் மூவர் திறமிவை தெரித்தா மன்றே.       (315) <br/>
<br/>
இந்நூலை ஆக்குவித்தவர் சிறப்பு.<br/>
3728. இவர்பெரும் புகழை யானோ வெடுத்துரை செய்ய வல்லேன் <br/>
குவலயத் தறிஞர் யாருங் கூறினு முடியா வாகுந் <br/>
தவலறச் சொல்லி முற்றாத் திறத்தினுந் தாழ்வொன் றில்லை <br/>
யவமகல் சேட னாலு மறைந்திட முற்றா தென்னின்.       (316) <br/>
<br/>
3729. சதுமறை முடிவுந் தேறாத் தத்துவ முணர்ந்து ளீர்கா <br/>
விதுவரை யுரைத்த தோர்ந்தீ ரினிமகிழ் வாய்மை மேன்மை <br/>
பொதுவக மொழுக்க மாதி யாவுமோ ருருவாய்ப் போந்த <br/>
முதுமதி யிராம லிங்க மூர்த்தியார் சீர்த்தி சொல்வாம்.       (317) <br/>
<br/>
3730. ஆரரு ளுமையாள் பாக னாலயப் பொருள்க டம்மு <br/>
ளோரணு வேனும் வெளவு மறக்கடை யோரைக் காணிற் <br/>
கார்கெழு நஞ்ச மென்றுங் கறுத்தெழு கூற்ற மென்றும் <br/>
போர்கெழு வடவை யென்றும் பொருக்கென வஞ்சு நீரார்.       (318) <br/>
<br/>
3731. காணுதற் கெளியா ராயுங் கடுமொழி யடையா ராயும் <br/>
பேணுதற் குரிய வான வொழுக்கத்துட் பிறழா ராயும் <br/>
வாணுதற் கொடியோர் பாகர் பணிவயக் கிடுவா ராயும் <br/>
பூணுதற் கமைந்த தென்றும் பொறையெனப் பொலியு நீரார்.       (319)<br/>
<br/>
3732. திருவளர் திருவாப் பாடிச் சிவபிரா னமருங் கோயி <br/>
லுருவளர் தரப்பு துக்கி யுறுவிழா வாதி யோம்பிக் <br/>
குருவளர் மணிப்பூ ணாடை குடை கொடி யாதி யாவுந் <br/>
தருவளர் கொடையு நாணக் கொடுத்துளந் தழைக்கு நீரார்.       (320)<br/>
<br/>
3733. தம்முதற் குறவற் கன்று தவாவருட் குரவ னாய <br/>
மும்முதற் கடவு ளார்க்கு முதலவன் றிருச்செந்தூரில் <br/>
விம்முறப் பூசை யாதி விருப்பொடு நடக்கு மாறு <br/>
செம்முதற் பொருணி ரப்பிக் கட்டளை செய்து வைத்தார்.       (321) <br/>
<br/>
3734. தில்லைமா நகரந் தெய்வச் சேய்ஞலூர் திருப்பனந்தா <br/>
டொல்லைமா வினைக ணீக்கிச் சுடர்திரி லோக்கி நாளும் <br/>
வில்லைவீ சுயர்பொன் மாட மிளிர்திரு வாலவாய்மு <br/>
னெல்லையி றலங்க டோறுங் கட்டளை யியங்கச் செய்தார்.       (322) <br/>
<br/>
3735. சீலமார் பெருமான் மேய சிலசில தலங்க டம்மின் <br/>
ஞாலமார் கிலமின் றென்னப் பணிபல நகந டாத்திக் <br/>
காலமார் பூசை யாதிக் கட்டளை நியம மேவக் <br/>
கோலமார்ந் திலங்கு செம்பொற் கும்பாபி டேகஞ் செய்தார்.       (323)<br/>
<br/>
3736. தருப்பல செறியுங் கோயிற் றாடகை யீச்சு ரஞ்சார் <br/>
திருப்பனந் தாளின் முன்னாந் திருமடம் புதிய தாகப் <br/>
பொருப்புக்கள் பிளந்தெடுத்துக் கொடுவந்து பொருள்கள் வீசித் <br/>
திருப்புகழ் மேன்மே லோங்கச் செய்தனர் வலிய தாயே.       (324) <br/>
<br/>
3737. அவனியிற் றங்கி ராம மாகிய பலவற் றுள்ளு <br/>
முவமையில் கருங்கல் செங்க லெனப்படு முவைகள் கொண்டே <br/>
தவலறும் பூசை யாற்றத் தகுமிட மட்டி னாளு <br/>
மிவர்புனற் கூவலோடு மடம்பல வியற்றி னாரே.       (325) <br/>
<br/>
3738. வடமொழி பயின்று ளார்க்குந் தென்மொழி வளங்கற்றார்க்கு <br/>
மிடவிய வில்லம் பற்பல் பொலிவொடு மியற்றி நல்கிப் <br/>
படர்சுவைப் பாலூ ணாடை முதற்பல வளமு நல்கி <br/>
மடனறக் காணுந் தோறும் வரிசையி னுவப்புச் செய்வார்.       (326) <br/>
<br/>
3739. இன்றுப நயனஞ் செய்ய வேண்டுமென் றியம்பு வார்க்கு <br/>
மின்றுகல் யாணஞ் செய்ய வேண்டுமென் றியம்பு வார்க்கு <br/>
மின்றுசோ பனமி யற்ற வேண்டுமென் றியம்பு வார்க்கு <br/>
மின்றுசீ மந்தஞ் செய்ய வேண்டுமென் றியம்பு வார்க்கும்.       (327) <br/>
<br/>
3740. இன்றுபுத் திரன்பி றந்தா னென்றுவந் தியம்பு வார்க்கு <br/>
மின்றுநாஞ் சிராத்தஞ் செய்ய வேண்டுமென் றியம்பு வார்க்கு <br/>
மின்றுசெல் கின்றோந் தீர்த்த யாத்திரைக் கெனச்சொல் வார்க்கு <br/>
மின்றுநம் மிடத்தென் னார்பொன் னெண்ணில வுதவு நீரார்.       (328)<br/>
<br/>
3741. தென்மொழி வல்ல ராய சீரியர்க் குறுபொன் வீசிப் <br/>
பன்மொழி களிலு முள்ள பரம்பரன் சரித மெல்லா <br/>
நன்மொழிச் செய்யு ளாகச் செய்து நல் குகவென் றோதி <br/>
மென்மொழி முகமன் கூறி யாக்குவர் மேன்மே லம்மா.       (329) <br/>
<br/>
3742. ஆகம புராண மெல்லாம் பழையன வாகக் காணிற் <br/>
போகுயர் பனையிற் கொண்ட செழுமடற் புத்த கத்தி <br/>
லோகையி னெழுது வோரைக் கொண்டுற வெழுது வித்துச் <br/>
சேகறு கருமை யூட்டிப் பாசமுஞ் செறித்துச் சேர்ப்பார்.       (330) <br/>
<br/>
3743. காசியே முதலி ராமேச் சுரங்கரை யிறுதியாக <br/>
மாசிலாத் தரும நாளும் வளர்த்திடு மதனுக் கேற்பப் <br/>
பேசிய பொதுப்பே ரானும் பெருஞ்சிறப் புப்பே ரானும் <br/>
வீசிநீ ருலகந் தேற விளக்குவார் விளக்க மிக்கார்.       (331) <br/>
<br/>
3744. பொருந்திய திருப்பனந்தாட் பொலிதிரு மடத்தி னுள்ளாத் <br/>
திருந்திய வாதி யாசான் றிருவுருப் பதிட்டை செய்து <br/>
பரிந்தபி டேகந் தூய நிவேதனம் பகரு மற்றை <br/>
விரிந்தபல் லுபசா ரங்கண்டத்திடு மேன்மை மிக்கார்.       (332) <br/>
<br/>
3745. விடலரும் வேதி கட்டி மிக்கெருப் பெய்து நாளுங் <br/>
கெடலருங் கொடிவி ருக்க மாதிய கெழும வாக்கி <br/>
யுடலருங் களையுங் கட்டே யொண்புனல் வழியப் பாய்த்திப் <br/>
படலரு நந்த னங்கள் பலபணி விடைக்காச் செய்தார்.       (333) <br/>
<br/>
3746. சலிப்பற விடத்தை யோம்பித் தமக்குப்பின் றாங்கா நிற்கு <br/>
மொலிப்புகழ்க் கருவி யாய துண்மையி னுணர்ந்து தேடி <br/>
வலித்ததென் மொழியி னோடு வடமொழி யுறக்கற் பித்துக் <br/>
கலித்தநல் லொழுக்கம் யாவுங் கற்பித்துச் சிறப்புச் செய்வார்       (334)<br/>
<br/>
3747. அடிமணல் பரப்பி மண்ணா லமைகல மதன்மேல் வைத்துக் <br/>
கடிபடு நறும்பூ விட்டுக் கமழ்செயச் சுத்த நீரும் <br/>
படியினீர் மோரு மற்றும் பரப்பிய தண்ணீர்ப் பந்தர் <br/>
குடிகொள் மார்க்கந் தோறுங் கோடைவைத் துவக்கு நீரார்       (335)<br/>
<br/>
3748. கருங்கடல் குடிக்குங் கொண்மூக் கற்பகங் காமதேனு, <br/>
விருங்குணப் பதுமஞ் சங்க மெனப்பொலி நிதியி ரண்டு, <br/>
சுருங்குத லில்லா மேன்மை தொகுசிந்தா மணியிவ் வெல்லா, <br/>
மொருங்குசேர்ந் துருக்கொண் டென்னப் பொலிகொடை யுடைச்செங் கையார்.       (336) <br/>
<br/>
3749. அகலிடத் தனைத்துஞ் சங்கை யறவறி பவர்தா மேனு <br/>
மிகலருந் தமது செல்வ மிவ்வள வெனத்தே ராமை <br/>
புகலரு முன்பெற் றோர்பின் புகினுமங் கறித ராமை<br/>
பகலரு மிவ்வி ரண்டு நீங்குறாப் பண்பு மிக்கார்.       (337) <br/>
<br/>
வேறு.<br/>
3750. பூமேவு திருச்செந்தூ ராறுமுகப் பெருமானார் பொற்றாள் வாழ்க <br/>
தேமேவு மவரருள்சார் குமரகுரு பரமுனிவர் சீர்த்தி வாழ்க <br/>
மாமேவு மவர்மரபிற் பதின்மூவர் புகழுமப்பால் வந்தோ ராகித் <br/>
தாமேவு மிராமலிங்க வடிகளும் பின் வருவோருந் தழைத்து வாழ்க.       (338)<br/>
<br/>
குமரகுருபரஸ்வாமிகள் சரித்திரம் முற்றிற்று.<br/>
---------------<br/>
</ul></body></body></html>