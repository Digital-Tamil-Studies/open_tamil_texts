<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2018 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>cULAmaNi, part 3, verses 1555-2130 (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">சூளாமணி - பாகம் 3 <br/>
சருக்கம் 10-12, பாடல்கள் 1555-2130   <br/>
ஆசிரியர் : தோலாமொழித் தேவர்</font></h2>
<h2>cULAmaNi - part 3 <br/>(carukkam 10-12, verses 1555-2130)<br/>
author: tOlAmozittEvar <br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to the Tamil Virtual Academy for providing a soft copy of this work. <br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2018.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.

</ul>
<hr noshade=""/>
<center> <h3> <font color="blue">சூளாமணி - பாகம் 3 <br/>
சருக்கம் 10-12, பாடல்கள் 1555-2130   <br/>
ஆசிரியர் - தோலாமொழித் தேவர்</font></h3></center>
<ul>
<strong> உள்ளடக்கம்  </strong><br/>
<ul>
0. பாயிரம்  (1- 6)<br/>
1.  நாட்டுச் சருக்கம்  (7- 35)<br/>
2.  நகரச் சருக்கம்  (36- 69)<br/>
3.  குமாரகாலச் சருக்கம் (70-118)<br/>
4.  இரதநூபுரச் சருக்கம் (119-238)<br/>
5.  மந்திரசாலைச் சருக்கம் (239- 430)<br/>
6.  தூதுவிடு சருக்கம்  (431- 572)<br/>
7.  சீயவதைச் சருக்கம்  (573- 826)<br/>
8.  கல்யாணச் சருக்கம்  (827 - 1130)<br/>
9.  அரசியற் சருக்கம்  (1131- 1554)<br/>
10.  சுயம்வரச் சருக்கம் (1555 - 1839)<br/>
11.  துறவுச் சருக்கம்  (1840- 2068)<br/>
12.  முத்திச் சருக்கம் (2069 - 2130)<br/>
</ul>------------<br/>
<br/>
<center><h3> 10.  சுயம்வரச் சருக்கம் (1555- 1839) </h3></center>
கவிக்கூற்று<br/>
<br/>
தேவரு மனிதர் தாமுஞ்<br/>
                    செறிகழல் விஞ்சை யாரு<br/>
மேவருந் தகைய செல்வம்<br/>
                    விருந்துபட் டனக டோற்ற<br/>
மாவர சழித்த செங்கண்<br/>
                    மணிவண்ணன் மகிழ்ந்த காலைத்<br/>
தாவருஞ் செல்வ மொன்று<br/>
                    தலைவந்த துரைக்க லுற்றேன்.               1555<br/>
<br/>
திவிட்டன் மகளிர் வலைப்படுதல்<br/>
<br/>
பானிலா நிறைவெண் டிங்கள்<br/>
                    பனிக்கதிர் பரப்பி யாங்கு<br/>
மேனிலா விரியும் வெள்ளி<br/>
                    வெண்குடை விசும்பு காப்பக்<br/>
கோனுலா வுலக மோம்ப<br/>
                    நிறீஇயபின் குவளை வண்ணன்<br/>
மானுலா மடக்க ணோக்கின்<br/>
                    மகளிர்தம் வலையிற் பட்டான்.              1556 <br/>
<br/>
திவிட்டன் உயர்ந்து விளங்குதல்<br/>
<br/>      
திருமணி நிழற்றுஞ் செம்பொ<br/>
                னெடுமுடி முகட்டோர் தெய்வக்<br/>
குருமணி யுமிழுஞ் சோதி<br/>
                    குலவிய வொளிகொள் வட்டம்<br/>
புரிமணி யோத வேலிப்<br/>
                    புதையிரு ளிரியல் செய்யக்<br/>
கருமணி வண்ணன் றானே<br/>
                    கதிரவன் றொழிலும் பூண்டான்.               1557<br/>
<br/>
தேங்கமழ் தெய்வச் செம்பொற்<br/>
                    றாமரை சுரிவெண் சங்கம்<br/>
ஈங்கிவை நெதிக ளாக<br/>
                    வேழர தனங்க ளெய்தி<br/>
ஆங்கமர் செல்வந் தன்னா<br/>
                    லற்றைக்கன் றமர்ந்த மாதோ<br/>
ஓங்கின னுருவத் தாலும்<br/>
                    வில்லெண்ப துயர்ந்த தோளான்.               1558<br/>
<br/>
தெய்வங்கள் செப்பி னீரெண் ணாயிரந் திசைநின் றோம்ப<br/>
மையறு மன்னரீரெண் ணாயிரர் வணங்க வான்மேல்<br/>
னொய்தியல் விஞ்சை வேந்தர் நூற்றொரு பதின்மர் தாழக்<br/>
கையமை திகிரி யானைக் காமனே கலவிக் கின்றான்.              1559 <br/>
<br/>
மன்னவர் மகளிரீரெண் ணாயிரர் மயிலொ டொப்பார்<br/>
அன்னவ ரமிழ்தச் செப்பே ரணிமுலைக் குவடு பாயப்<br/>
பின்னிய தாது மல்கப் பில்கிய தேம்பெய் மாரி<br/>
துன்னிய சுரும்பொ டேங்கத் துணருடை கின்ற வன்றே.               1560<br/>
<br/>
பாரிசாதத்துக்கு மணஞ்செய்விக்க எண்ணல்<br/>
<br/>
அன்னண மியலு நாளு ளக்கிரத் தேவி தங்கோன்<br/>
பொன்னணி யுலகின் வந்த பூவிரி பாரி சாத<br/>
மன்னிய லரும்பு வைப்ப மற்றத னோடு சேர்த்திக்<br/>
கன்னிய காம வல்லிக் கடிவினை காண லுற்றாள்.                1561<br/>
<br/>
திவிட்டனுக்கு அறிவித்தல்<br/>
<br/>
சுரும்பிவர் சோலை வேலித்<br/>
                    துணர்விரி பாரி சாதம்<br/>
அரும்பிய பருவச் செல்வ<br/>
                    மடிகளுக் கறிவி யென்று<br/>
பெரும்பிணா வொருத்தி தன்னைப்<br/>
                    பெய்வளை விடுத்த லோடும்<br/>
விரும்பினள் சென்று வேந்தற்<br/>
                    கிறைஞ்சிவிண் ணப்பஞ் செய்தாள்.                1562<br/>
<br/>
அடிகண்முன் னடித்தி யாரா<br/>
                    லங்கைநீர் குளிர வூட்டி<br/>
வடிவுகொ டளிர்கண் முற்றி<br/>
                    மகனென வளர்க்கப் பட்ட<br/>
கடிகமழ் பாரி சாத<br/>
                    மதனோடொர் காம வல்லிக்<br/>
கொடிமணம் புணர்க்க லுற்ற<br/>
                    குறிப்பறி நீசென் றென்றார்.                1563<br/>
<br/>
விண்ணப்பத்துக்குத் திவிட்டன் இசைதல்<br/>
<br/>
என்றவண் மொழிந்த போழ்தி<br/>
                    னிலங்கொளி முறுவ றோற்றி<br/>
நன்றது பெரிதி யாமு<br/>
                    நங்கைதன் மகனைக் காண்டும்<br/>
என்றவ னருளக் கேட்டே<br/>
                    யிளையவள் பெயர்ந்து போக<br/>
மின்றவழ் வேலி னாற்கு<br/>
                    விதூடக னுழைய னானான்.                1564<br/>
<br/>
விதூடகன் தோற்றம்<br/>
<br/>
காதுபெய் குழையுஞ் செம்பொற்<br/>
                    சுருளையுங் கலந்து மின்னப்<br/>
போதலர் குஞ்சி யாங்கோர்<br/>
                    பூந்துணர் வடத்தின் வீக்கி<br/>
ஓதிய மருங்கு றன்மே<br/>
                    லொருகைவைத் தொருகை தன்னால்<br/>
மீதியல் வடகம் பற்றி<br/>
                    வெண்ணகை நக்கு நின்றான்.                1565<br/>
<br/>
அவன் செயல்<br/>
<br/>
மூடிய புகழி னாற்கு முகிழ்நகை பயந்து காட்டுங்<br/>
கோடிய நிலையின் முன்னாற் குஞ்சித்த வடிவ னாகிப்<br/>
பாடிய சாதிப் பாடல் பாணியோ டிலயங் கொள்ள<br/>
ஆடிய லெடுத்துக் கொண்டாங் கந்தணனாடு கின்றான்.                1566<br/>
<br/>
விதூடகன் கூத்தாடல் <br/>
வேறு<br/>
<br/>
பாடு பாணியி லயம்பல தோற்றி<br/>
ஆடி யாடிய சதித்தொழில் செய்ய<br/>
நாடி நாடிநனி நன்றென நக்கான்<br/>
நீடு நீடுமுடி யானெடி யானே.                1567<br/>
<br/>
காது கொண்டன கனபொற் குழைசோர<br/>
மீது கொண்ட வடகம் புடைசூழ<br/>
ஊதி யூதிமு ழுகும்வயி றென்னாப்<br/>
பூதி மீதுபு ரளாநரல் கின்றான்.                1568<br/>
<br/>
மாத வன்வயி றுபற்றி நரன்றாற்<br/>
கேத மென்னையென வேந்தல் வினாவ<br/>
ஊதி யூதிவயி றுள்ளள வெல்லா<br/>
மோத கங்கண்மு ழுகும்பல வென்றான்.                1569<br/>
<br/>
மன்னனும் விதூடகனும் உரையாடல்<br/>
<br/>
என்று தின்றனைபன் மோதக மென்ன<br/>
என்று தின்றனவு மல்ல வினிப்போய்ச்<br/>
சென்று தேவிகடி காவின் விழாவில்<br/>
நின்று தின்னலுறு கின்றன வென்றான்.                1570<br/>
<br/>
மாதவன் மொழிய மன்னவ னக்காங்<br/>
கேத மென்னைபெரி தெய்தினை யென்றே<br/>
வேத நாவின்விறல் வேதியர்க் கல்லால்<br/>
ஈத லில்லையினி யென்செய்தி யென்றான்.                 1571<br/>
<br/>
வேதம் வல்லவரை வென்றிடு கிற்கும்<br/>
வாதம் வல்லன தனாற்பெறு கிற்பன்<br/>
வாதம் வெல்லும் வகையும்மென் மாண்பு<br/>
மாதர் பண்டுமறி யும்மற வேலோய்.                 1572<br/>
<br/>
வாதம் வெல்லும்வகை யாதது வென்னில்<br/>
ஓதி வெல்லலுறு வார்களை யென்கை<br/>
கோதில் கொண்டவடி விற்றடி யாலே<br/>
மோதி வெல்வனுரை முற்றுற வென்றான்.                 1573<br/>
<br/>
திவிட்டன் பொழிலினுட் புகுதல்<br/>
<br/>
நன்று வாதமிது காண்டு மெனப்போய்ச்<br/>
சென்று சோலைமதில் வாயில தெய்தி<br/>
ஒன்று காவலுழை யாரொடு கூடிப்<br/>
பொன்றி லாதபுக ழான்பொழில் புக்கான்.                 1574<br/>
<br/>
விதூடகன் கனி காண்டல்<br/>
<br/>
நீடு செம்பொன்முடி யாற் கெதிர் நிந்தா<br/>
வேட மேவிய விதூடக னோடி<br/>
ஓடி யாடி வருவா னுயர்காவிற்<br/>
கூடி வீழ்வன கொழுங்கனி கண்டான்.                1575 <br/>
<br/>
அவன் உரை<br/>
<br/>
கண்டு கண்டுதன கண்கனி தம்மேன்<br/>
மண்டி மண்டிவர வாயெயி றூறக்<br/>
கொண்டு கொண்டுகுவி யாவிவை காணாய்<br/>
உண்டு முண்டுமென வோடி யுரைத்தான்.                 1576<br/>
<br/>
மன்னன் விடை<br/>
<br/>
நல்ல வல்லகனி முன்னைய நாமிவ்<br/>
வெல்லை செல்லவுறு மென்னலு மாயின்<br/>
வல்லை வல்லைவரு வாயென முன்னால்<br/>
ஒல்லை யொல்லையொலி பாடி நடந்தான்.                 1577<br/>
<br/>
பொழில் வருணனை<br/>
<br/>
சந்து மாவொடு தடாயிட மெல்லாங்<br/>
கொந்து தேனொடு குலாயிணர் கூடி<br/>
வந்து தாழ்ந்து மதுமாரி தயங்கித்<br/>
தந்து தாதுபொழி யும்பொழி றானே.                1578<br/>
<br/>
மாவின் மேல்வளர மாதவி வைத்த<br/>
தாவி லாததழை தழைவன நோக்கிக்<br/>
காவு காமர்கனி கண்டது கையாறிற்<br/>
கூவு மோடியவை கொள்குவ மென்றான்.                 1579<br/>
<br/>
கனி சிந்தியது கண்டு முனிவடைதல்<br/>
<br/>
கூடி வண்டு குடையுங் குளிர்காவில்<br/>
ஓடி மண்டிவரு வானொரு பாலாற்<br/>
சேடு கொண்ட கனி சிந்தின கண்டு<br/>
மூடு கொண்ட மதியன் முனிவுற்றான்.                1580 <br/>
<br/>
விதூடகன் வினா<br/>
<br/>
ஏவ லின்றியெரி வெங்கதி ரோணும்<br/>
போவ லென்று நினையாப் புனைகோயில்<br/>
ஓவ லின்றி யுடையாய் சிறிதேனுங்<br/>
காவ லின்றுகடி காவிது வென்றான்.                 1581<br/>
<br/>
பொன்னி னாய புரிசைத் தளமேலும்<br/>
மன்னு வாளர் மறவோர் பலர்காப்பர்<br/>
என்னை காவலிஃ தில்வகை யென்றான்<br/>
மின்னு வார்ந்து மிளிருஞ் சுடர் வேலோன்.                 1582<br/>
<br/>
திவிட்டன் கூற்று<br/>
<br/>
அருமுகத் தகனி யாயின வெல்லாம்<br/>
ஒருமுகத் தனக ளன்றி யுதிர்த்துத்<br/>
தருமுகத் தர்வரு வார்தறு கண்ணார்<br/>
கருமுகத் தருளர் காவல்களி லென்றான்.                 1583<br/>
<br/>
விதூடகன் செயல்<br/>
<br/>
யாவர் யாவரவ ரெங்குள ரென்னக்<br/>
காவு மேவுமுசு வின்கலை காட்ட<br/>
வாவர் கள்வரத னாலெழு நாம்போய்த்<br/>
தேவி காவுநனி சேர்குவ மென்றான்.                 1584<br/>
<br/>
கள்வர் தாம்பல ரெனக்கடல் வண்ணன்<br/>
உள்வி ராவுநகை சேருரை கேட்டே<br/>
வெள்கி வேந்தனரு கேயிரு பாலும்<br/>
பள்கி நோக்குபு பயிர்த்து நடந்தான்.                 1585<br/>
<br/>
தமாலிய வீதியைக்கண்டு விதூடகன் மருளல்<br/>
<br/>
தாழ்தளிர் பொளிய தமால வீதிய<br/>
ஏழகண் டிருளென வெருள யாவஞ்<br/>
சூழிரு ளன்றி "சால காணென<br/>
வீழிணர்க் கண்ணியான் வெருவு நீக்கினான்.                 1586<br/>
<br/>
விதூடகன் மேலும் மருண்டு வினாதல்<br/>
<br/>
வாலிதழ் வீழ்தரு மகிழ்தன் றாண்முதல்<br/>
சாலிகை புக்கது தயங்கு தாரினாய்<br/>
சோலையு மமர்த்தொழி றொடங்கு மோவென<br/>
வேலைநீர் வண்ணனை வெருண்டு நோக்கினான்.                 1587<br/>
<br/>
அஞ்சலிங் கமர்த்தொழி லில்லை யாவதும்<br/>
மஞ்சிவர் மகிழந்தன் வயவு நோய்கெடூஉப்<br/>
பஞ்சிவ ரல்குலார் பவழ வாயினால்<br/>
அஞ்சுவை நறவமீங் குமிழ ஆனதே.                1588 <br/>
<br/>
திவிட்டன் தன் நண்பன் மருட்சியை நீக்கல்<br/>
<br/>
ஆங்கத னாவியா லரவத் தேனெழா<br/>
ஈங்கிதன் றாண்முத லிருள மொய்த்தன<br/>
ஓங்கிய கேள்வியா யுணர்ந்து கொள்கென<br/>
வீங்கிய கழலவன் விளங்கச் சொல்லினான்.                1589 <br/>
<br/>
பின்னும் விதூடகன் கேட்டலும் மன்னன் விடையிறுத்தலும்<br/>
<br/>
முள்ளரை முருக்கினோ டெழுந்த மல்லிகை<br/>
வள்ளிதழ் குருதியின் வடிவி லூழ்த்தன<br/>
கள்ளவிழ் கண்ணியாய் விரியு நாளெனத்<br/>
தெள்ளிதி னவற்றையுந் தெளியச் செப்பினான்.                 1590<br/>
<br/>
கடிமிசை விரிதருங் காமர் கொம்பரின்<br/>
முடிமிசை யெழுதரு முறிகொ ளீர்ந்தளிர்<br/>
அடிமிசை யீன்றதிவ் வசோக மென்கொலோ<br/>
கொடிமிசை யெழுதிய குவவுத் தோளினாய்.                 1591<br/>
<br/>
இலைத்தலை யீர்ந்தளி ரல்ல வீங்கிதன்<br/>
மலைத்தகு வயவு நோய் தீர வைத்தன<br/>
கலைத்தலை மகளிர்தங் காமர் சீறடி<br/>
அலத்தகச் சுவடென வறியக் காட்டினான்.                 1592<br/>
<br/>
விதூடகன் கூற்று<br/>
<br/>
காவிவாய் விலங்கிய கருங்கண் வெம்முலைத்<br/>
தேவியார் சீறடி சென்னி சேர்த்தலும்<br/>
மேவியாங் கலர்ந்திடு நின்னை வென்றதால்<br/>
ஆவியா ரசோகின தமைதி வண்ணமே.                 1593<br/>
<br/>
மன்னன் விதூடகனுடன் விளையாடினான்<br/>
<br/>
மாதவன் மொழிதலு மன்ன னாங்கொரு<br/>
போதினாற் புடைத்தனன் புடைத்த லோடுமிங்<br/>
கேதிலா ளொருத்திக்கா வென்னைச் செய்தவித்<br/>
தீதலொந் தேவிக்குத் தெரியச் செப்புவேன்.                1594 <br/>
<br/>
திவிட்டன் ஒரு சிலாவட்டத்தின் மீது ஏறினான்<br/>
<br/>
என்றலு மெரிமணிக் கடகக் கையினால்<br/>
அன்றவன் கைத்தலம் பிடித்தங் கியாவதும்<br/>
இன்றிற லினிச் செய்த லில்லெனச் சொலிச்<br/>
சென்றொரு மணிச்சிலா வட்ட மேறினான்.                1595 <br/>
<br/>
விதூடகன் செயல்<br/>
<br/>
சொரிகதிர் மணிச்சிலா வட்டஞ் சேர்ந்தனன்<br/>
அருகுநின் றந்தண னமர்ந்து நோக்கியே<br/>
வெருவிய மனத்தினன் விதலை மேனியன்<br/>
பெருகிய தலையினன் பெயர்ந்து பின்றினான்.                1596 <br/>
<br/>
விதூடகன் பூதங் காண்டலும் திவிட்டன் அவன் மயக்கம் தீர்த்தலும்<br/>
<br/>
யாதுகண் டனையென விதனுள் வாழ்வதோர்<br/>
பூதமுண் டதுபுடைத் துண்ணு மாதலால்<br/>
ஏதமுண் டிங்கினி யிருப்பின் வல்லையே<br/>
போதவென் றந்தணன் புலம்பிக் கூறினான்.                 1597<br/>
<br/>
யாதத னுருவென வலர்பொன் னோலையுஞ்<br/>
சோதிசூழ் சுடர்மணிக் குழையுந் துன்னிய<br/>
காதொடு கண்பிறழ்ந் துளது கைகுறி<br/>
தூதிய வயிற்றதென் றுருவ மோதினான்.                 1598<br/>
<br/>
மின்னிழற் பூணவன் மெல்ல நக்கது<br/>
நின்னிழற் காணது நிற்க நின்னுரை<br/>
என்னிழ லென்னொடு மியங்கி னல்லது<br/>
கன்னிழ லுள்புகிற் காண்ட லாகுமோ.                 1599<br/>
<br/>
நின்னிழ லாவது தெளிய நின்றொழில்<br/>
இந்நிழற் காணென விறைஞ்சி நோக்குபு<br/>
தன்னிழ றான்செய்வ செய்யத் தான்றெளிந்<br/>
தின்னிழ லிருந்தன னிலங்கு நூலினான்.                1600 <br/>
<br/>
திருந்திய மணிநகைத் தேவி யிவ்வழி<br/>
வருந்துணைப் பொழுதுமிம் மணிச்சி லாதலம்<br/>
பொருந்தின பொழினலங் காண்டு மென்றரோ<br/>
இருந்தன ரிருவரு மினிதி னென்பவே.                1601 <br/>
<br/>
சயம்பிரபை சோலைக்கு வருதல் <br/>

வேறு<br/>
<br/>
மின்னவிர் விளங்குமணி மேகலை மிழற்றப்<br/>
பொன்னவிர் சிலம்பொலி போந்துபுடை சாற்றக்<br/>
கன்னியர் நிரந்துபலர் காவலொடு சூழ<br/>
வன்னமென வந்தரசி யார்பொழி லடைந்தாள்.                 1602<br/>
<br/>
அவள் தன்னை மறைத்துக் கொண்டு நிற்றல்<br/>
<br/>
மாலையமர் சிந்தையொடு வார்பொழின் மருங்கின்<br/>
வேலையமர் கண்ணிவிளை யாடுதல் விரும்பி<br/>
மேலையமர் விஞ்சையின் மறைந்துவிரை நாறுஞ்<br/>
சோலையமர் தோகையென வேதொழுது நின்றாள்.                 1603<br/>
<br/>
திவிட்டன் இருக்கை<br/>
<br/>
மாதவன் மருட்டமழை வண்ணன்மணி வட்டம்<br/>
சோதிவிடு சூழ்சுடர் வளாவ வதன்மேலாற்<br/>
தாதுபடு போதுதவி சாமென வடுத்த<br/>
மீதுபடு பொங்கணையின் மெல்லென விருந்தான்.                 1604<br/>
<br/>
கவிக்கூற்று<br/>
<br/>
பந்தணையு மெல்விரலி பாடக மொடுக்கி<br/>
வந்தணையு மெல்லையுண் மயங்கியொரு மாற்றம்<br/>
அந்தணன்வி னாவவமிழ் தூரமொழி கின்றான்<br/>
கந்தணைவி லாதகளி யானைபல வல்லான்.                1605 <br/>
<br/>
விதூடகன் வினா<br/>
<br/>
நிலத்தவள்கொ லன்றிநெடு மால்வரையு ளாள்கொல்<br/>
அலத்தக வடிச்சுவ டசோகின்மிசை வைத்தாள்<br/>
உலத்தகைய தோளணிகொண் மார்பவுரை யென்ன<br/>
வலத்தகைய னாயமணி வண்ணன் மொழிகின்றான்.                1606 <br/>
<br/>
திவிட்டன் விடை<br/>
<br/>
செய்யன செறிந்தன திரண்டவிரல் சால<br/>
வையதசை யார்ந்தவடி யின்னழகி னாலே<br/>
மெய்யுமறி வன்வினவில் விஞ்சையன் மடந்தை<br/>
வையமுடை யாற்குரிய மாதரவ ளென்றான்.                 1607<br/>
<br/>
சயம்பிரபையின் செயல்<br/>
<br/>
என்றலு மிரண்டுகரு நீலமலர்க் கண்ணுஞ்<br/>
சென்றுகடை சேந்துசிறு வாணுதல் வியர்த்தாள்<br/>
அன்றரச னாவியுரு கும்படி யனன்று<br/>
மின்றவழு மேனியொடு தேவிவெளிப் பட்டாள்.                1608 <br/>
<br/>
அரசியைக் கண்ட அந்தணன் செயல்<br/>
<br/>
தாதிவர் கருங்குழலி தன்னைமுக நோக்கி<br/>
மாதவ னடுங்கிவளர் பூம்பொழின் மறைந்தான்<br/>
காதலனு மங்குரிய கட்டுரை மறந்திட்<br/>
டேதமினி யென்கொல்விளை கின்றதனெ நின்றான்.                 1609<br/>
<br/>
மன்னன் வேண்டுகோள்<br/>
<br/>
மன்னன்மக ளேமகர வார்குழன் மடந்தாய் <br/>
அன்னமனை யாயமிழ்தின் மேலுமமிழ் தொப்பாய்<br/>
என்னையிவ ணுற்றதனெ வென்னுமிலை யென்னா<br/>
முன்னுபுரு வக்கொடி முரிந்துமுனி வுற்றாள்.                 1610<br/>
<br/>
தேவியின் கூற்று <br/>
<br/>
அரசன் அவளடி தாழ்தல்<br/>
<br/>
ஆங்கவெளா டீங்குவிளை யாடுநனி நீயான்<br/>
பூங்கமழு மாடமென தேபுகுவ னென்றாள்<br/>
தாங்கல னெழுந்துதகை நீலமணி வண்ணன்<br/>
ஒங்குமுடி சீறடியின் மேலொளிர வைத்தான்.                  1611<br/>
<br/>
அரசி குற்றஞ்சாட்டுதலும் அரசன் இரங்கலும்<br/>
<br/>
மற்றநெடு மான்மகர மாமுடி வணங்கக்<br/>
கற்றனை யினிப்பெரிது கைதவமு மென்ன<br/>
உற்றதொர் பிழைப்புடைய னாய்விடி னுணர்ந்து<br/>
முற்றமுறை செய்தருளு மொய்குழலி யென்றான்.                  1612<br/>
<br/>
விதூடகனை இழுத்துவரச் செய்தல்<br/>
<br/>
மன்னனொர் பிழைப்புமிலன் மாதவனை நாடி<br/>
இன்னினி யிவண்கொணர்மி னென்னவுழை யோர்கள்<br/>
முன்னவன் மறைந்தமுரு கார்பொழிலி னுள்ளே<br/>
துன்னுபு தொடர்ந்துதுகில் பற்றுபு கொணர்ந்தார்.                  1613<br/>
<br/>
தேவிசினம்தீர்தல்<br/>
<br/>
பேதைமை கலந்துபிறழ் கண்ணினொ டொடுங்கு<br/>
மாதவனை நோக்கிமணி வாய்முறுவ றோற்றிக்<br/>
கோதைகளில் யாத்திவனை நீர்கொணர்மி னென்றாள்<br/>
போதுவிரி தேங்குழலி பூம்பொழி லணைந்தாள்.                 1614 <br/>
<br/>
மன்னவன் மருட்டமணி யாழ்மழலை மாதர்<br/>
முன்னிய முகத்துமுறு வற்கதிர் முகிழ்ப்ப<br/>
இன்னவருள் பெற்றன னினிப்பெரிது மென்னா<br/>
அன்னமனை யாளையணி மார்பினி லணைத்தான்.                  1615<br/>
<br/>
விதூடகன் விடுதலை பெறுதல்<br/>
<br/>
போதிவ ரலங்கலொடு பூண்முலை ஞெமுங்கக்<br/>
காதலன் முயங்குபு கலந்தினி திருந்து<br/>
மாதவனு மேதமில னாதலின் மடந்தாய்<br/>
தீதுபடு சீற்றமொழி யென்றுதெளி வித்தான்.                  1616<br/>
<br/>
அவன் செயல்<br/>
<br/>
இட்டதளை தம்மொடிரு தோளுமிடை வீக்கிக்<br/>
கட்டிவிடு பூம்பிணையல் கைவிடலு மெய்யுள்<br/>
ஒட்டிவிடு காதலொடு வந்துருவு கொண்டு<br/>
பட்டபல பாடலினொ டாடல்பல செய்தான்.                 1617 <br/>
<br/>
கனிகளைக் கண்டு அவன் பாடுதல் <br/>
வேறு<br/>
<br/>
ஓடு மேமன மோடுமே<br/>
கூடு மோதணி கோதையாய்<br/>
காடு சேர்கனி காண்டொறு<br/>
மோடு மேமன மோடுமே.                  1618<br/>
<br/>
ஊறு மேயெயி றூறுமே<br/>
வீறு சேர்விரி கோதையாய்<br/>
சேறு சேர்கனி காண்டொறு<br/>
மூறு மேயெயி றூறுமே.                 1619 <br/>
<br/>
வேண்டு மேமனம் வேண்டுமே<br/>
பூண்ட பொன்னணி மார்பினாய்<br/>
நீண்ட மாங்கனி காண்டொறும்<br/>
வேண்டு மேமனம் வேண்டுமே.                  1620<br/>
<br/>
பாரிசாத காமவல்லி திருமணத் தொடக்கம் <br/>
வேறு<br/>
<br/>
இன்னன பாடி யாட வீர்ங்கனி பலவுங் கூவி<br/>
முன்னவ னார வூட்டி முறுவலோ டமர்ந்த பின்னை<br/>
மன்னிய பாரி சாத மணமக னாக நாட்டிக்<br/>
கன்னியங் காம வல்லி கடிவினை தொடங்க லுற்றார்.                  1621<br/>
<br/>
திருமணி நிழற்றுஞ் செம்பொற் றிலதமா முடியி னானுங்<br/>
குருமணிக் கொம்ப ரன்ன கொழுங்கய னெடுங்கணாளும்<br/>
பருமணி பதித்த பைம்பொன் வேதிகைப்பாரி சாதம்<br/>
அருமணி யரும்பித் தாழ்ந்த வந்தளிர்ப் பொதும்பர் சார்ந்தார்.                 1622 <br/>
<br/>
தேவியர் யாவரும் அருகே வருதல்<br/>
<br/>
வரிவளை வயிரொ டேங்க வாரணி முரச மார்ப்பக்<br/>
கருவளர் கனபொற் சோலைக் கறங்கிசை பரந்தபோழ்தில்<br/>
திருவள ரலங்கன் மார்பிற் செங்கணான் றேவி மார்கள்<br/>
உருவளர் கொம்ப ரன்னா ளருளறிந் துழைய ரானார்.                  1623<br/>
<br/>
அவர்களினிடையே நின்ற திவிட்டன் நிலை<br/>
<br/>
செங்கய லுருவ வாட்கட்<br/>
               டேவிதன் குறிப்பிற் சேர்ந்த<br/>
மங்கையர் வனப்பு நோக்கி<br/>
               மணிவண்ணன் மகிழ்ந்து மற்றப்<br/>
பொங்கிய விளமென் கொங்கை<br/>
               மகளிர்தம் புருவ வில்லால்<br/>
அங்கய னெடுங்க ணென்னும்<br/>
               பகழியா லழுத்தப் பட்டான்.                 1624 <br/>
<br/>
குடங்கையி னகன்று நீண்டு குவளையின் பிணையல் செற்று<br/>
மடங்களி மதர்வைச் செங்கண் மான்பிணை மருட்டி மையாற்<br/>
புடங்கலந் திருள்பட் டுள்ளாற் செவ்வரி பரந்த வாட்கண்<br/>
இடங்கழி மகளிர் சூழ விந்திர னிருந்த தொத்தான்.                  1625<br/>
<br/>
பாரிசதத்திற்குக் கோலம் செய்யக் கட்டளையிடுதல்<br/>
<br/>
ஆங்கவ ரோடு மற்ற வணிபொழிற் கரச னாய<br/>
பாங்கமை பாரி சாதம் பருவஞ்செய் பொலிவு நோக்கி<br/>
ஈங்கிவற் கிசைந்த கோல மினிதினி னியற்று கென்றான்<br/>
ஓங்கிய வுருவத் தார்மே லொளிநிலா வுமிழும் பூணான்.                 1626 <br/>
<br/>
பாரிசாதத்தை அலங்கரித்தல்<br/>
<br/>
எந்திர மிழிந்த தாரை<br/>
               யருவிநீ ரினிதி னாட்டிக்<br/>
கந்தனெத் திரண்ட திண்டோட்<br/>
               கனகசா லங்கள் காட்டிப்<br/>
பைந்தழைப் பொழிலுக் கெல்லா<br/>
               மரசெனப் பட்டஞ் சேர்த்தி<br/>
அந்தளிர்க் கொம்பர் தோறு<br/>
              மணிபல வணிந்தா ரன்றே.                  1627<br/>
<br/>
காமவல்லிக்கு மணக்கோலம் செய்து அதன் மணமகனோடு சேர்த்தல்<br/>
<br/>
கன்னியங் காம வல்லிக்<br/>
               கனங்குழை மடந்தை தன்னை<br/>
மன்னவன் றேவி மார்கண்<br/>
               மணவினைக் கோலஞ் செய்து<br/>
பின்னத னோடு சேர்த்திப்<br/>
               பெருகிய களிய ரானார்<br/>
இன்னகைப் புதல்வர் செல்வம்<br/>
               யாவரே யினிதென் னாதார்.                  1628<br/>
<br/>
திவிட்டன் சயம்பிரபை ஆகிய இருவர் மனத்துள் காமம் செறிதல்<br/>
<br/>
மாதரார் மனத்தி னுள்ளும்<br/>
               மணிவண்ண னினைப்பி னுள்ளுங்<br/>
காதலுஞ் செறிந்த தாகக்<br/>
               காமனு முழைய னாகப்<br/>
போதலர் பருவச் சோலைப்<br/>
               பொழினல நுகரும் போழ்தில்<br/>
ஓதநீர் வண்ண னங்கோ<br/>
               ருபாயத்தா லொளிக்க லுற்றான்.                 1629 <br/>
<br/>
திவிட்டன் தன்னை மறைத்துக் கொள்ளல்<br/>
<br/>
பொன்னவிர் குழையி னாரைப்<br/>
               பொழில்விளை யாட லேவி<br/>
மன்னவன் மதலை மாட<br/>
               வளநக ரணுகு வான்போற்<br/>
றன்னைமெய் மறைத்தோர் விஞ்சை<br/>
               தாழிரு ளெழினி யாகப்<br/>
பின்னைமா தவனுந் தானும்<br/>
               பிணையவ ருழைய னானான்.                  1630<br/>
<br/>
தேவியர் பொழில் விளையாடல்<br/>
<br/>
மன்னவன் மறைந்த தெண்ணி்<br/>
               மாபெருந் தேவி மற்றப்<br/>
பொன்னவிர் கொடியன் னாரைப்<br/>
               பொழில்விளை யாட லேவக்<br/>
கன்னியங் கோலஞ் செய்து<br/>
               கதிர்மணிக் கலங்க டாங்கி<br/>
இன்னகை மழலை தோற்றி<br/>
               யிளையவ ரினைய ரானார்.                   1631<br/>
<br/>
அவர்கள் செய்து கொண்ட ஒப்பனைகள்<br/>
<br/>
அம்பொன்செய் கலாப வல்கு<br/>
               லந்தழை புனைந்த வஞ்சிக்<br/>
கொம்பஞ்சு மருங்கு னோவக்<br/>
               குவிமுலை முறிகொண் டப்பிச்<br/>
செம்பொன்செய் சுருளை மின்னச்<br/>
               செவிமிசைத் தளிர்கள் சேர்த்திக்<br/>
கம்பஞ்செய் களிற்றி னான்றன்<br/>
               கண்களைக் களிப்பித் திட்டார்.                   1632<br/>
<br/>
விரவம்பூந் தளிரும் போது<br/>
               மிடைந்தன மிலைச்சு வாரும்<br/>
அரவம்பூஞ் சிலம்பு செய்ய<br/>
               வந்தளிர் முறிகொய் வாரும்<br/>
மரவம்பூம் கவரி யேந்தி<br/>
               மணிவண்டு மருங்கு சேர்த்திக்<br/>
குரவம்பூங் பாவை கொண்டு<br/>
               குழவியோ லுறுத்து வாரும்.                   1633<br/>
<br/>
மாலை சூடுதல்<br/>
<br/>
பாவையும் விலங்கு சாதிப்<br/>
               படிமமும் பறப்பை தாமுங்<br/>
கோவையு முகத்து மாக்கிக்<br/>
               குலவிய விதழ தாக<br/>
ஓவியர் புனைந்த போலு<br/>
               மொளிமலர்ப் பிணையன் மாலை<br/>
தேவியர் மருளச் செய்து<br/>
               சிகழிகை சேர்த்து வாரும்.                   1634<br/>
<br/>
தேவியர் சயம்பிரபையைக் கொண்டாடுதல்<br/>
<br/>
சிகரமா யிலங்கு சென்னித் தென்மலைச் சாந்து மூழ்கிப்<br/>
பகருமா மணிவண் டோவாப் பணைமுலைப் பாரந் தாங்கித்<br/>
தகரவார் குழல்பின் றாழத் தாழ்குழை திருவில் வீச<br/>
மகரயா ழெழுவி மன்னன் வண்புகழ் பாடு வாரும்.                  1635 <br/>
<br/>
அரசனைப்பாடுதல்<br/>
<br/>
அருமலர்த் தழையும் போது<br/>
               மடியுறை யாக வேந்தித்<br/>
திருமலர்ப் பாவை யன்ன<br/>
               தேவியைச் செவ்வி காண்பார்<br/>
உருமல ரிழைத்த பாவை<br/>
               யொளிமண நயந்து மாதோ<br/>
குருமலர்க் கொம்பி னொல்கிக்<br/>
               குரவையின் மயங்கு வாரும்.                   1636<br/>
<br/>
வட்டிகைத் தொழில்<br/>
<br/>
வட்டிகைப் பலகை தன்மேன்<br/>
               மணிவண்ணன் வடிவு தீட்டி<br/>
ஒட்டிய வடிவிற் றம்மை<br/>
               யூடலோ டிருப்பக் கீறித்<br/>
திட்டமிட் டுருவ நுண்ணூற்<br/>
               றுகிலிகை தெளிர்ப்ப வாங்கிப்<br/>
பட்டமுங் குழையுந் தோடும்<br/>
               பையவே கனிவிப் பாரும்.                   1637<br/>
<br/>
செய்யுளின்பம் ஊட்டல்<br/>
<br/>
மாம்பொழின் மருங்கு சூழ்ந்த<br/>
               மணிச்சிலா தலத்து மேலாற்<br/>
காம்பழி பணைமென் றோண்மேற்<br/>
               கருங்குழ றுவண்டு வீழப்<br/>
பூம்பொழில் விளங்கத் தோன்றும்<br/>
               பொன்னிதழ் மறிந்து நோக்கித்<br/>
தேம்பொழி செய்யு ளின்பஞ்<br/>
               செவிமுதற் சேர்த்து வாரும்.                   1638<br/>
<br/>
ஊசலாடல்<br/>
<br/>
கோதையுங் குழைவின் பட்டின்<br/>
               கொய்சகத் தலையுந் தாழ<br/>
மாதர்வண் டொருங்கு பேர<br/>
               மழையிடை நுடங்கு மின்போற்<br/>
போதலர் பொதும்பிற் றாழ்ந்த<br/>
                 பொன்னெழி லூச றன்மேல்<br/>
ஓதநீர் வண்ணற் பாடி<br/>
               நூழிலூ ழியங்கு வாரும்.                   1639<br/>
<br/>
வாழைக்குருத்தில் உகிரால் உருவம் கிள்ளல்<br/>
<br/>
கள்ளுமிழ்ந் துயிர்க்குஞ் சோலைக்<br/>
               கனமடற் குமரி வாழை<br/>
உள்ளெழு சுருளை வாங்கி<br/>
               யொளியுகிர் நுதியி னூன்றிப்<br/>
புள்ளெழு தடமும் போர்மான்<br/>
               றொழுதியு மிதுன மாய<br/>
ஒள்ளெழி லுருவுங் கிள்ளி்<br/>
               யுழையவர்க் கருளு வாரும்.                   1640<br/>
<br/>
பிற விளையாடல்கள்<br/>
<br/>
மயிலுடை யாடல் கண்டு<br/>
               மகிழ்ந்துமெய்ம் மயங்கி நிற்பார்<br/>
குயிலொடு மாறு கொள்வார்<br/>
               குழைமுகஞ் சுடரக் கோட்டிக்<br/>
கயிலொடு குழல்பின் றாழக்<br/>
               கண்டுநீர் கொண்மி னென்றாங்<br/>
கயிலுடைப் பகழி வாட்க<br/>
               ணங்கையின் மறைத்து நிற்பார்.                   1641<br/>
<br/>
செழுமலர்த் தாது கொய்து<br/>
               மெல்விரல் சிவந்த வென்பார்<br/>
விழுமலர்த் துகள்வந் தூன்ற<br/>
               மெல்லடி மெலிந்த வென்பார்<br/>
கொழுமலர்ப் பிணைய றாங்கிக்<br/>
               கொடியிடை யொசிந்த வென்பார்<br/>
எழுமலர்த் தனைய தோளான்<br/>
               றேவிய ரினைய ரானார்.                   1642<br/>
<br/>
மகளிரும் சோலையும் <br/>
<br/>
கொடிமருங் குறாமே கொடியாய் நுடங்க<br/>
வடிநெடுங் கண்ணோக்க மணிவண்டா யோட<br/>
அடிமலருங் கைத்தலமு மந்தளிராய்த் தோன்றக்<br/>
கடிநறும்பூஞ் சோலையைக் காரிகையார் வென்றார்.                   1643<br/>
<br/>
மணங்கமழும் பூமேனி வாசங் கமழ<br/>
வணங்கி வருஞ்சோலை யலர்நாற்ற மெய்திக்<br/>
கணங்குழையீர் யாமுமக்குக் கைமாறி லேமென்<br/>
றிணங்கிண ரும்போது மெதிரேந்தித் தாழ்ந்த.                  1644 <br/>
<br/>
அந்தா ரசோக மசோக மவர்க்கீந்த<br/>
செந்தார்த் திலகந் திலகமாய்ச் சேர்ந்தன<br/>
வந்தார்க்கு மாவாது மென்பனபோன் மாதழைந்த<br/>
கொந்தார்பூஞ் சோலைக் குலகறிவோ கூடின்றே.                   1645<br/>
<br/>
தேவியர் ஒரு செய்குன்றம் சேர்தல்<br/>
<br/>
வெள்ளித் திரண்மேற் பசும்பொன் மடற்பொதிந்<br/>
தள்ளுறு தேங்கனிய தாம்பொற் றிரளசைந்து<br/>
புள்ளுறு பொன்வாழைக் கானம் புடையணிந்த<br/>
தெள்ளு மணியருவிச் செய்குன்றஞ் சேர்ந்தார்.                   1646<br/>
<br/>
கஞ்சுகி மாந்தருங் காவல் முதியாரும்<br/>
மஞ்சிவர் சாரல் மணியறையும் வார்பொதும்பும்<br/>
துஞ்சு மழைதவழுஞ் சோலைகளுஞ் சோதித்துச்<br/>
செஞ்சொ லவர்போய்த் திசைகாவல் கொண்டாரே.                  1647 <br/>
<br/>
தோகை மடமஞ்ஞை சோலைப் பரப்பின்போன்<br/>
மாக மழைவண்ணன் காதன் மடந்தையர்கள்<br/>
ஆக மணி சூழ்சார றைவிரும் பொழில்வாய்ப்<br/>
போகமணி புரளக் கலைபுலம்பப் புக்கார்.                   1648<br/>
<br/>
செய்குன்றிற் செயல்<br/>
<br/>
அரையிலங்கு மேகலை யார்ப்பி னயல<br/>
வரையிலங்கு மேகலை மாறேநின் றார்க்கும்<br/>
புரையிலங்கு பொற்சிலம்பு தான்சிலம்பும் போழ்தில்<br/>
நிரையிலங்கு பொற்சிலம்பு நேரே சிலம்பும்.                  1649 <br/>
<br/>
கொங்குண் குழலார் குழலோர் மணிமழலை<br/>
தங்கினவை கொண்டு தானுமெதிர் மிழற்றும்<br/>
அங்கணவர் செய்வசெய் தசதியா டின்றே<br/>
செங்க ணெடியான் கடிகாவிற் செய்குன்றே.                   1650<br/>
<br/>
நகரும் சிற்றிலும் இழைத்தல்<br/>
<br/>
மருவி மழைதவழு மையோங்கு சாரல்<br/>
அருவி கொழித்த வருமணிகள் வாரித்<br/>
தெருவுபடத் திருத்திச் சீலம் புனைவார்<br/>
உருவ நகரிழைப்பா ரொண்ணுதலா ரானார்.                   1651<br/>
<br/>
மரகத வீர்ங்கதிரை வார்புற் றளிரென்<br/>
றுரைதரு காரிகையா ரூன்றி மிதித்துத்<br/>
திரைதவழச் சீறடிக ணோவ நடந்து<br/>
விரைதரு பூம்படைமேன் மெல்ல வசைந்தார்.                  1652<br/>
<br/>
அருவியாடல்<br/>
<br/>
வெம்பரிய தண்சாரல் வேரூரி யக்கொழுந்து<br/>
தம்பருவச் சோலை தழைத்த தகைநோக்கி<br/>
எம்பெருமான் போலு மெழில விவையென்று<br/>
வம்புருவந் தோன்ற மணியருவி யாடுவார்.                  1653 <br/>
<br/>
சந்திரகாந்தக் கல் துளித்தலும் மகளிர் மழையென மருளலும்<br/>
<br/>
செங்களிதோய்ந் துள்சிவந்த சீறடியார் வாண்முகத்தின்<br/>
றங்கொளிபாய்ந் துள்ளெறித்த தண்காந்த மாமணி<br/>
திங்க ளொளிகருதித் தெண்ணீர்த் துளிசிதற<br/>
மங்குன் மழையயிர்த்து வார்பொழிலின் வாய்மறைவார்.                   1654<br/>
<br/>
மாணிக்கக் கதிரை அசோகந்தளிரென்று அயிர்த்தல்<br/>
<br/>
வம்பத் திரளுருவின் மாணிக்கச் செங்கதிரை<br/>
அம்பொற் சிலம்பி னசோகந் தளிரென்று<br/>
தம்பொற் சுடராழி மெல்விரலாற் றைவந்து<br/>
கொம்பிற் குழைந்து குறுமுறுவல் கொண்டகல்வார்.                   1655<br/>
<br/>
மாணிக்கத்தைக் காயா என்று மயங்குதல்<br/>
<br/>
விண்டு சுடர்தயங்கு மேதகுமா மாணிக்கம்<br/>
கண்டு கவின்விரிந்த காயாந் துணரிவை<br/>
கொண்டு குழற்கணிது மென்று கொளலுறுவார்<br/>
வண்டு வழிபடர வாட்கண் புதைத்தியல்வார்.                   1656<br/>
<br/>
ஆயோ என்று கூவிக் கிளிகளை மகிழ்வித்தல்<br/>
<br/>
வேயோங்கு சாரல் விளைபுனங் காவல்கொண்<br/>
டாயோ வெனமொழியு மம்மழலை யின்னிசையால்<br/>
போயோங்கு பூஞ்சோலை வாழும் புனக்கிளிக<br/>
மாயோன் மடந்தைமார் கூவி மகிழ்விப்பார்.                   1657<br/>
<br/>
சிலர் மாணிக்கப்பாறை மீதேறுதல்<br/>
<br/>
பூந்தளிர் தாழ்ந்த பொழிறயங்கு பொன்வரைவாய்<br/>
ஈர்ந்தளிர் மேனியா ரிவ்வா றினிதியலக்<br/>
காந்தளங் குன்றின் கனபொன் மணியறைமேல்<br/>
ஏந்திளங் கொங்கை மகளிர் சிலரியைந்தார்.                   1658<br/>
<br/>
வள்ளி பாடுதல்<br/>
<br/>
பைம்பொ னறைமேற் பவழ முரலாக<br/>
வம்ப மணிபெய்து வான்கேழ் மருப்போச்சி<br/>
அம்பொன் மலைசிலம்ப வம்மனை வள்ளையுடன்<br/>
கம்பஞ்செய் யானைக் கரியவனைப் பாடினார்.                  1659 <br/>
<br/>
வேறு<br/>
<br/>
கோடி சிலையெடுத்தான் கோளரிமா வாய்போழ்ந்தான்<br/>
ஆடியல் யானை யயக்கிரீவ னையடித்தான்<br/>
வீடின் மணியருவி வெண்மலையுங் கைப்பிடித்தான்<br/>
வாடலில் பூங்கண்ணி மாமேக வண்ணனே.                  1660 <br/>
<br/>
வலம்புரி வாய்வைத்தான் வார்சிலை கைக்கொண்டான்<br/>
சலம்புரி சண்டை தலைபனிப் புக்கண்டான்<br/>
பொலம்புரி தாமரையாள் பொன்னாகந் தோய்ந்தான்<br/>
கலம்புரி வண்டடக்கை கார்மேக வண்ணனே.                   1661<br/>
<br/>
செம்பொன்செய் யாழியான் சேதாம்ப னீண்முடியான்<br/>
அம்பொ னிதியு மருங்கலமுங் கைப்படுத்தான்<br/>
நம்பு மணிமேனி நங்கை நலநுகர்ந்தான்<br/>
கம்பஞ்செய் யானைக் கருமேக வண்ணனே.                   1662<br/>
<br/>
திவிட்டன் தெய்வமொன்றினை வேழமாகி வரச் செய்தல்<br/>
வேறு<br/>
<br/>
மடந்தையர் பாட வாங்கு<br/>
               மாபெருந் தேவி நிற்ப<br/>
அடைந்தவ ரோடு மாடு<br/>
               மார்வநீர் வெள்ளம் வாங்க<br/>
உடைந்தழி மனத்தன் வேந்த<br/>
               னுழையதோர் தெய்வங் கூவிப்<br/>
படந்தவா முகத்தோர் வேழ<br/>
               மாகெனப் பணித்து விட்டான்.                   1663<br/>
<br/>
மைவரை யொன்று கோல<br/>
               மணிதயங் கருவி தாழ<br/>
ஐவனங் கலந்த சார<br/>
               லருகுவந் தணைவ தேபோற்<br/>
றெய்வமோர் வேழ மாகிச்<br/>
               செய்கடாந் திரண்டு வீழ<br/>
மைவரு நெடுங்க ணல்லார்<br/>
               நடுங்கவந் தணைந்த தன்றே.                   1664<br/>
<br/>
மடந்தையர் நடுக்கம்<br/>
<br/>
கயில்கலந் திருண்டு தாழ்ந்த<br/>
               கருங்குழன் மருங்கு சோர<br/>
வெயில்கலந் திலங்குஞ் செம்பொன்<br/>
               மிடைமணிக் குழைவில் வீச<br/>
அயில்கலந் திலங்கு வேற்க<br/>
               ணையரி பிறழ வேட்டி<br/>
மயில்கலந் திரிந்த போல<br/>
               மடந்தையர் நடுங்கி னாரே.                   1665<br/>
<br/>
திவிட்டன் சுயம் பிரபையின் அச்சம் தீர்த்தல்<br/>
<br/>
நாண்டனா னிறைந்த நங்கை<br/>
               நடுங்குபு நுடங்கி நோக்கி<br/>
யாண்டையா ரடிக ளென்னு<br/>
               மாயிடை யஞ்சல் பொன்னே<br/>
ஈண்டையே னென்னை பட்ட<br/>
               தென்றுசென் றணுகி னானால்<br/>
வேண்டிய விளைத்துக் கொள்ளும்<br/>
               விழுத்தவம் விளைத்து வந்தான்.                   1666<br/>
<br/>
திவிட்டன் தேவியைத் தேற்றல்<br/>
<br/>
மலைமுக மதநல் யானை<br/>
               மற்றது மறித்து நங்கை<br/>
முலைமுக நெருங்கப் புல்லி<br/>
               முருகுவேய் கோதை சூட்டிக்<br/>
கலைமுகந் திருத்திக் காதிற்<br/>
               கனபொன்செய் சுருளை நீவி<br/>
இலைமுகங் கலந்த செம்பொற்<br/>
               கலங்களை யிலங்க வைத்தான்.                   1667<br/>
<br/>
கதிரவன் உச்சியை அடைதல்<br/>
<br/>
மங்கையர் தம்மை யெல்லா<br/>
               மணிவண்ணன் மருட்டி மற்றிக்<br/>
கொங்கவிழ் குளிர்கொள் சோலைக்<br/>
               குன்றினின் றிழிந்த போது<br/>
வெங்கதிர் விரிந்த வெய்யோன்<br/>
               விசும்பிடை வெதும்ப வெம்பிச்<br/>
செங்கதிர்க் கூடங் குத்திச்<br/>
               செந்நடு வாக நின்றான்.                  1668 <br/>
<br/>
அவர்கள் வாவி சார்தல்<br/>
<br/>
அணங்கனார் நுதலின் மேலி்<br/>
               லரும்பிய வாரத் தெண்ணீர்<br/>
மணங்கம ழலங்கன் மார்பன்<br/>
               மனத்தினை வாங்க மற்றக்<br/>
கணங்குழை மடந்தை மாரைக்<br/>
               கடிபுன லாடல் காண்பான்<br/>
மணங்கொள்பூந் துணர்கொள் சோலை<br/>
               மண்டுநீர் வாவி சார்ந்தான்.                   1669<br/>
<br/>
வாவிகளின் வருணனை<br/>
<br/>
சாந்துநீர் நிறைந்த வாவி<br/>
               தயங்குசெங் குவளை வாவி<br/>
பூந்துக ளவிழ்ந்த பொற்றா<br/>
               மரைமலர் புதைந்த வாவி<br/>
தேந்துண ரகன்ற தெண்ணீர்த்<br/>
               திருமணி யுருவ வாவி<br/>
வாய்ந்தவை போலக்காட்டி காட்டி<br/>
               யுழையவர் வணங்கி நின்றார்.                   1670<br/>
<br/>
மன்னவன் தன் தேவியரோடு வாவியுட்புகுதல்<br/>
<br/>
அன்னவா றமைந்த தெண்ணீ<br/>
               ரலைபுன லாடும் போழ்தில்<br/>
இன்னவா றியற்று கென்றாங்<br/>
               குழையரை மறைய வேவிப்<br/>
பொன்னவாஞ் சுணங்கு போர்த்த<br/>
               புணர்முலை மகளி ரோடு<br/>
மன்னவாம் வயிரத் தோளான்<br/>
               வலஞ்சுழி வாவி புக்கான்.                   1671<br/>
<br/>
வாவியின் தன்மை<br/>
<br/>
மலங்குபாய் தயங்கு பொய்கை<br/>
               மணக்கல்வா யடுத்த செம்பொற்<br/>
கலங்கினா றிழிந்து கீழே<br/>
               கலந்துவந் தெழுந்த தெண்ணீர்<br/>
அலங்கலான் மடந்தை மார்த<br/>
               னரும்புணை யாக வீங்கி<br/>
வலங்குலாய்ச் சுழித்து வாய்த்த<br/>
               வாவி வாய் மடுத்த தன்றே.                   1672<br/>
<br/>
நீர் விளையாடல்<br/>
<br/>
அலைபுனல் பெருக லோடு<br/>
               மலைகடல் வண்ணன் றன்னை<br/>
மலைபுனை கொடியிற் புல்லி<br/>
               மடந்தையர் மயங்கு வாரும்<br/>
மிலைபுனை கோதை சோர<br/>
               விடுபுணை தழுவு வாரும்<br/>
கலைபுனை துகிலுந் தோடு<br/>
               மொழியப்போய்க் கரைகொள் வாரும்.                   1673<br/>
<br/>
ஆர்புனல் சுழித்து வாங்க<br/>
                     வனையரா யணிபொன் வாவி<br/>
நீர்புனை தடத்தி னுள்ளா<br/>
                     னிலைகொண்டு நெடுங்கண் சேப்பத்<br/>
தார்புனை மார்பன் றன்மேற்<br/>
                     றரங்கநீர் தயங்கத் தூவி<br/>
வார்புனை முலையி னல்லார்<br/>
                     மயங்கமர் தொடங்கி னாரே.                  1674 <br/>
<br/>
திரளிருஞ் சிவிறி வீக்கிச்<br/>
                     செழுமழைத் தாரை பெய்வார்<br/>
மருளிரும் பிணையன் மாலைப்<br/>
                     படைபல வழங்கிச் சூழ்வார்<br/>
சுருளிருந் தோடு வாங்கித்<br/>
                     தோண்மிசை துளங்கி வீழ்ப்பார்<br/>
இருளிருங் குழலி னார்க<br/>
                     ளிறைவன்மே லினைய ரானார்.                   1675<br/>
<br/>
மன்னன் தோற்று நிற்றல்<br/>
<br/>
சாந்தெழு சிவிறித் தாரை<br/>
                     சதுர்முக மாக வீக்கிப்<br/>
பாய்ந்தன பவழச் செங்கே<br/>
                     ழங்கையான் முகந்த தெண்ணீர்<br/>
வேய்ந்தன திவலை யாகி<br/>
                     விழுந்தன வேரி மாலை<br/>
நாந்தகக் கிழவன் பொய்யே<br/>
                     நங்கைமார்க் குடைந்து நின்றான்.                   1676<br/>
<br/>
காரையார் வண்ணன் மாலைக்<br/>
                     காற்படை யுடைந்த போழ்தி்ல்<br/>
தரையாய்க் குறளுஞ் சிந்து<br/>
                     மிதந்தன சில்ல சிந்தி<br/>
வேரியார் குவளை வேய்ந்த<br/>
                    மெல்லிய லவர்க்குத் தோற்ற<br/>
ஒரையாய் முதலை யாகிக்<br/>
                     கூன்மடை யொளித்த வன்றே.                   1677<br/>
<br/>
வாலி வற்றி விடுதல்<br/>
<br/>
வென்றனம் வீரன் றன்னை<br/>
                     வீக்குமின் சிவிறித் தாரை<br/>
சென்றெனச் சிறந்த காதற்<br/>
                     றேவியர் திளைக்கும் போழ்தில்<br/>
ஒன்றிய வுழையர் கீழ்நீ<br/>
                     ரோப்பறித் திடுத லோடு<br/>
நின்றகஞ் சுழிந்த தெண்ணீர்<br/>
                     நெரேலென விழிந்த தன்றே.                   1678<br/>
<br/>
மகளிர் நாணமுறல்<br/>
<br/>
மாலையுந் துகிலும் வார்<br/>
                     வார்புன லொழுகும் போழ்தின்<br/>
ஆலையின் கரும்பி னின்சொ<br/>
                    லணங்கனா ரவிழத் தத்தம்<br/>
கோலமென் றுகில்க டாங்கிக்<br/>
                     குழைமுகஞ் சுடரக் கோட்டி<br/>
வேலைநீர் வண்ணன் முன்னர்<br/>
                     நாணினான் மெலிவு சென்றார்.                   1679<br/>
<br/>
அருமணிக் கலாப வல்கு<br/>
                     லவிழ்துகி லசைத்து மீட்டும்<br/>
திருமணி வண்ண னோடுந்<br/>
                    தேவியர் திளைத்துத் தெண்ணீர்ப்<br/>
புரிமணிப் பொன்செய் வாவிப்<br/>
                     புணைபுறந் தழுவிப் புக்கார்<br/>
கருமணி வண்டுந் தேனுங்<br/>
                     கையுறக் கலந்த தன்றே.                   1680<br/>
<br/>
வேறு விளையாடல் <br/>
வேறு<br/>
<br/>
கொங்கைக டுளும்பநீர் குடைந்துங் கொய்தளிர்<br/>
அங்கையி னோன்புணை தழுவி யாடியுஞ்<br/>
செங்கயற் கண்மலர் சிவப்ப மூழ்கியு<br/>
மங்கையர் புனற்றொழின் மயங்கிற் றென்பவே.                    1681<br/>
<br/>
புனல் இருள் பட்டது<br/>
<br/>
அடித்தலத் தலத்தகங் கழுமிக் குங்குமப்<br/>
பொடிக்கலந் தந்திவான் படைத்த பூம்புனல்<br/>
வடிக்கலந் திலங்குவா ணெடுங்கண் மைக்குழம்<br/>
பிடிக்கலந் திருளுமங் கியற்றப் பட்டதே.                    1682<br/>
<br/>
புனல் அளறுபடல்<br/>
<br/>
கொங்கைவாய்க் குங்குமக் குழம்புங் கோதைவாய்<br/>
மங்கைமார் சிதர்ந்தன வாசச் சுண்ணமும்<br/>
செங்கண்மா லகலத்து விரையுந் தேர்த்தரோ<br/>
அங்கண்மா லிரும்புன லளறு பட்டதே.                   1683 <br/>
<br/>
திரைகள் இளைத்துத் தோன்றின<br/>
<br/>
அணங்கனா ரகலல்கு லலைத்து மாங்கவர்<br/>
சுணங்குசூ ழிளமுலை துளும்பத் தாக்கியும்<br/>
வணங்குபூங் கொடியிடை வளைத்தும் வாவிவாய்<br/>
இணங்குநீர்த் திரையவை யிணைப்ப வொத்தவே.                    1684<br/>
<br/>
தாமரையின் செயல்<br/>
<br/>
வடந்தவ ழிளமுலை விம்ம மங்கையர்<br/>
குடைந்திட வெழுந்தநீர் குளித்த தாமரை<br/>
மடந்தையர் குளித்தெழும் போழ்தின் வாண்முகம்<br/>
அடைந்ததோர் பொலிவினை யறிவித் திட்டவே.                    1685<br/>
<br/>
புனல் கரையேறி மீண்டது<br/>
<br/>
வளைத்தகை யொண்பணைத் தோளி மாரொடு<br/>
திளைத்தகங் கழுமிய தரங்கத் தெண்புனல்<br/>
இளைத்தவர் மணிக்கரை யேறச் சீறடி<br/>
திளைத்துமுன் சிறிதிடஞ் சென்று மீண்டதே.                    1686<br/>
<br/>
அரசன் முதலியோர் ஒரு மண்டபமடைதல்<br/>
<br/>
பொழுதுசென் னாழிகை யெல்லை பூங்கழல்<br/>
தொழுதுவந் திளையவ ருணர்த்தத் தொண்டைவாய்<br/>
எழுதிய கொடியனார் சூழ வீர்ம்பொழில்<br/>
பழுதுழை யிலாப்பகற் கோயி லெய்தினான்.                   1687 <br/>
<br/>
தேவியின் செயல்<br/>
<br/>
தேவியர் திருமணி மேனி நீர்துடைத்<br/>
தாவியம் புனைதுகி லல்குன் மேலுடீஇக்<br/>
காவியங் கண்ணினார் காக துண்டத்தின்<br/>
ஆவியா லீர்ங்குழ லாவி யூட்டினார்.                   1688 <br/>
<br/>
தண்ணிறத் தண்கழு நீரி னெய்தலின்<br/>
கண்ணிறக் கருங்கடை யிதழும் பெய்திடை<br/>
தண்ணறுந் தமனகக் கொழுந்துஞ் சார்த்திய<br/>
ஒண்ணிறப் பிணையலன் றுவக்கப் பட்டதே.                    1689<br/>
<br/>
பொன்மலைக் காவியற் றிமிர்ந்து பூங்கமழ்<br/>
தென்மலைச் சந்தன மெழுதித் தாமரை<br/>
நன்மலர்த் தாதுமீ தப்பி நங்கைமார்<br/>
மென்முலைத் தடங்களும் விருந்து பட்டவே.                    1690<br/>
<br/>
கண்ணகங் குளிர்ப்பக் கல்லாரக் கற்றையும்<br/>
தண்ணறுங் குவளைதா மெறித்த தாமமும்<br/>
ஒண்ணிறத் தாமரை யொலிய லுந்தழீஇ<br/>
எண்ணரும் பெருங்கவி னிளைய ரெய்தினார்.                    1691<br/>
<br/>
காமரு நிறத்தகல் லாரக் கற்றைகள்<br/>
சாமரை யெனத்தம ரசைப்பத் தாமரை<br/>
தேமரு குடையிலை கவிப்பத் தேவியர்<br/>
பூமரு மடந்தையர் போன்று தோன்றினார்.                   1692 <br/>
<br/>
தேவர்க டிசைமுகங் காப்பத் தீஞ்சுவை<br/>
ஆவியா ரமிழ்தயின் றிருந்த வாயிடைப்<br/>
பாவையர் கருங்கணாற் பருகு வார்கள்போன்<br/>
மாவர சழித்தவன் மருங்கு சுற்றினார்.                    1693<br/>
<br/>
ஆங்கோர் விஞ்சையன் தோன்றல்<br/>
வேறு<br/>
<br/>
வஞ்சியங் கொம்ப னாரு மன்னனு மிருந்த போழ்தின்<br/>
விஞ்சைய னொருவன் றோன்றி விசும்பினா றிழிந்து வந்து<br/>
மஞ்சிவர் சோலை வாயில் வாயிலோன் வாயி லாக<br/>
அஞ்சன வண்ணன் செந்தா மரையடி வணங்கி னானே.                    1694<br/>
<br/>
வந்தவனை உபசரித்தல்<br/>
<br/>
வந்தவன் வணங்க லோடு<br/>
                     மாமனை நுவலி யென்னை<br/>
கந்தணை யானை வேந்தன்<br/>
                     கழலடி செவ்வி யோவென்<br/>
றந்தமி லாழி யாள்வான்<br/>
                     வினவலி னருளு மாறென்<br/>
றிந்திர னனைய நீராற்<br/>
                     கிறைஞ்சலு மிருக்க வென்றான்.                    1695<br/>
<br/>
விஞ்சையன் கொண்டுவந்த நிருபம்<br/>
<br/>
உரிமையோ டிருந்த போழ்தி<br/>
                     னுணர்த்துதற் குரித்தென் றெண்ணித்<br/>
திருமுகந் தொழுது காட்டத்<br/>
                     தேவிதன் மருங்கு நின்ற<br/>
உரிமைகொ ளுழைய ருள்ளா<br/>
                     ளொருத்திவா சித்து ணர்த்த<br/>
அருமுடி யொழிய வெல்லா<br/>
                     வணிகளு மவனுக் கீந்தான்.                    1696<br/>
<br/>
விஞ்சையின் செய்தி கூறல்<br/>
<br/>
கனிவளர் கிளவி யாருங்<br/>
                     கதிர்மணிக் கலங்கள் வாங்கிப்<br/>
பனிமதி விசும்பின் வந்தான்<br/>
                     பால்வரப் பணித்த பின்னை<br/>
இனியிது பெயர்த்து நீயே <br/>
                     யுரையென வெடுத்துக் கொண்டு<br/>
துனிவள ரிலங்கு வேலான்<br/>
                     கழலடி தொழுது சொன்னான்.                    1697<br/>
<br/>
சுடர்மலைத் திருண்ட சோலைச்<br/>
                     சுரேந்திர காந்த மென்னும்<br/>
வடமலை நகர மாளு<br/>
                     மன்னவன் றேவி பெற்ற<br/>
தடமலர்ப் பெரிய வாட்கட்<br/>
                     டையன்மற் றவளை யெங்கோன்<br/>
விடமலைத் திலங்கு செவ்வேல்<br/>
                     வெய்யவன் பெயரன் வேட்டான்.                    1698<br/>
<br/>
அதனைக் கேட்டுத் திவிட்டன் மகிழ்தல் ; சூரியாத்தமனம்<br/>
<br/>
என்றவன் பெயர்த்துஞ் சொல்ல<br/>
                     வின்பநீர் வெள்ள மூழ்கி<br/>
மின்றவ ழிலங்கும் வேலான்<br/>
                     விஞ்சைய னவனைப் போக்கிச்<br/>
சென்றுதன் கோயில் சேர்ந்தான்<br/>
                     செங்கதிர்த் திகிரி யானு<br/>
மன்றழல் சுருங்க முந்நீ<br/>
                     ரலைகட லழுவம் பாய்ந்தான்.                   1699 <br/>
<br/>
மாலை<br/>
<br/>
அழலவன் குளித்த பின்னை<br/>
                     யணங்கிவ ரந்தி யென்னும்<br/>
மழலையங் கிளவிச் செவ்வாய்<br/>
                     மடந்தையு மடைந்த போழ்தில்<br/>
குழலமர் கிளவி யார்தங்<br/>
                     கூந்தலுட் குளித்து விம்மி<br/>
எழிலகி லாவி போர்ப்ப<br/>
                     விருவிசும் பிருண்ட தன்றே.                   1700 <br/>
<br/>
இரவு<br/>
<br/>
விரவின பரவைப் பன்மிமீன்<br/>
                     மிடைமணிக் கலாப மாக<br/>
மருவின பரவை யல்குன்<br/>
                    மயங்கிருட் டுகிலை வாங்கிப்<br/>
புரிவணன் மதிய மென்பான்<br/>
                     பொழிகதிர்த் தடக்கை நீட்டி<br/>
இரவெனு மடந்தை செல்வ<br/>
                     நுகரிய வெழுந்து போந்தான்.                   1701 <br/>
<br/>
திவிட்டன் இன்பம் நுகர்தல்<br/>
<br/>
ஏரணி விசும்பி னங்கே<br/>
                     ழெழுநிலா விரிந்த போழ்தில்<br/>
சீரணி மணிவண் டார்க்குஞ்<br/>
                     சிகழிகைப் பவழ வாயார்<br/>
காரணி வண்ண னென்னுங்<br/>
                     கருங்களி வேழந் தன்னை<br/>
   வாரணி யிளமென் கொங்கை<br/>
                     வாரியுள் வளைத்துக் கொண்டார்.                    1702<br/>
<br/>
பங்கய முகத்து நல்லார்<br/>
                     பவழவாய்க் கவளங் கொண்டு<br/>
பொங்கிய களிய தாகி்<br/>
                     மயங்கிய பொருவில் வேழம்<br/>
குங்குமப் பொடிநின் றாடிக்<br/>
                     குவட்டிளங் கொங்கை யென்னும்<br/>
தங்கொளி மணிமுத் தேந்துந்<br/>
                     தடத்திடை யிறைஞ்சிற் றன்றே.                    1703<br/>
<br/>
வேய்மரு ளுருவத் தோளார்<br/>
                     வெம்முலைத் தடங்க ளென்னும்<br/>
பூமரு தடத்துட் டாழ்ந்து <br/>
                     பொற்பொடி புதைய வாடிக்<br/>
காமரு காம மென்னுங்<br/>
                     கருங்கயம் படிந்து சென்று<br/>
தேமரு குழலஞ் சாயற்<br/>
                     றேவிகைப் பட்ட தன்றே.                    1704<br/>
<br/>
காதலா லுரிமை பாங்கிற்<br/>
                     கடிகமழ் காம வல்லித்<br/>
தாதலொந் ததர்ந்து சிந்தத்<br/>
                     திளைத்தவத் தடக்கை வேழம்<br/>
மாதரா ளமிழ்தின் சாயற்<br/>
                     றோட்டியால் வணக்கப் பட்டுப்<br/>
போதுலாம் புணர்மென் கொங்கைக்<br/>
                     குவட்டிடைப் பூண்ட தன்றே.                    1705<br/>
<br/>
சுயம்பிரபையின் வாயினுள் மதி புகுதல்<br/>
<br/>
செங்கயற் கண்ணி னாளுஞ்<br/>
                     செல்வனுந் திளைத்துத் தீந்தேன்<br/>
பொங்கிய வமளி மேலாற்<br/>
                     புணர்முலை நெருங்கப் புல்லித்<br/>
தங்கிய பொழுதிற் றாழ்ந்து<br/>
                     தண்கதிர் மதியந் தானே<br/>
மங்கைதன் பவழச் செவ்வாய்<br/>
                     மடுத்தக மடைந்த தன்றே.                   1706 <br/>
<br/>
தேவி அஞ்சியலறல்<br/>
<br/>
அடைந்தது மதிய மாக<br/>
                     வாயிடை யரசன் றிண்டோள்<br/>
மிடைந்ததோ ணெகிழ விம்மி<br/>
                     மெல்லியல் வெருவ லோடு்<br/>
மடங்கலை யலைக்கு நீரான்<br/>
                     மருட்டினன் வினவ மாதோ<br/>
வடந்தவ ழிளமென் கொங்கை<br/>
                     மெல்லவே மிழற்றி னாளே.                    1707<br/>
<br/>
மன்னன் அவளைத் தேற்றல்<br/>
<br/>
வணங்கியிவ் வுலக மெல்லா<br/>
                     மகிழ்ந்துகண் பருகு நீர்மை<br/>
அணங்கிவர் சிறுவன் வந்துன்<br/>
                     அணிவயிற் றகத்துப் பட்டான்<br/>
கணங்குழை யஞ்ச லென்று<br/>
                     கருமணி வண்ணன் றேற்றப்<br/>
பணங்குலாம் பரவை யல்குற்<br/>
                     பாவையும் பரிவு தீர்ந்தாள்.                   1708 <br/>
<br/>
சூரியோதயம்<br/>
<br/>
கங்குல்வாய் மடந்தை கண்ட<br/>
                     கனவுமெய் யாகல் வேண்டி<br/>
மங்குல்வா னகட்டுச் சென்று<br/>
                     மதியவன் மறைந்த பின்னை<br/>
அங்குலா யிருளை நீக்கு<br/>
                     மாயிரங் கதிரி னானும்<br/>
கொங்குலாங் குழலி காணுங்<br/>
                     குழவிய துருவங் கொண்டான்.                   1709 <br/>
<br/>
சுயம்பிரபையின் கருப்பப் பொலிவு<br/>
<br/>
குலம்புரி சிறுவனைத் தரித்துக் கோலமா<br/>
நிலம்புரி நிழலொளி நிரந்து தோன்றலால்<br/>
வலம்புரி மணிக்கரு விருந்த தன்னதோர்<br/>
நலம்புரி திருவின ணங்கை யாயினாள்.                    1710<br/>
<br/>
மின்னிலங் கவிரொளி மேனி மெல்லவே<br/>
தொன்னலம் பெயர்ந்துபொன் சுடர்ந்து தோன்றலான்<br/>
மன்னிலங் கருமணி வளர வாளுமிழ்<br/>
பொன்னிலம் புரைவதோர் பொலிவு மெய்தினாள்.                    1711 <br/>
<br/>
புதல்வற் பேறு<br/>
<br/>
கோணலம் பொலிந்துவிண் குளிரக் குங்குமத்<br/>
தோணலம் பொலிந்ததோர் தோன்ற லோடுதன்<br/>
கேணலம் பொலிதரக் கிளருஞ் சோதிய<br/>
நாணலம் பொலிதர நம்பி தோன்றினான்.                     1712<br/>
<br/>
நகரமாந்தர் மகிழ்ச்சி<br/>
<br/>
பொலிகெனு மொலிகளும் பொன்செய் மாமணி<br/>
ஒலிகல வொலிகளும் விரவி யூழிநீர்<br/>
கலிகெழு கனைகடல் கலங்கி யன்னதோர்<br/>
பலிகெழு முரசொலி பரந்தொ லித்ததே.                     1713<br/>
<br/>
துளைபடு குழலிசை துடியொ டார்ப்பவும்<br/>
வளைபடு கறங்கிசை வயிரொ டேங்கவும்<br/>
தளைபடு தகைமலர் மாலை தாதுகக்<br/>
கிளைபடு வளநகர் கிலுகி லுத்ததே.                     1714<br/>
<br/>
தொத்திளங் கடிமலர் துதைந்த கோதையார்<br/>
மொய்த்திளங் குமரரோ டாடு முன்கடை<br/>
மத்தளப் பாணியு மதன கீதமும்<br/>
கைத்தலத் தாளமுங் கலந்தி சைத்தவே.                    1715 <br/>
<br/>
சிறைநகர் சீத்தன திலத முக்குடை<br/>
இறைநகர் விழவணி யியன்ற நீண்டுநீர்த்<br/>
துறைநகர் சுண்ணநெய் நாவி தூங்கின<br/>
நிறைநக ரவர்தொழி னினைப்பி கந்தவே.                     1716<br/>
<br/>
சினகரத்திற் செய்தவை<br/>
<br/>
சுண்ணநெய் யெழுபக லாடித் தொன்னகர்<br/>
நண்ணிய நானநீ ராடி நம்பியைப்<br/>
புண்ணியா வாசனை செய்து புங்கவன்<br/>
திண்ணிய வடிமலர்ச் சேடஞ் சேர்த்தினார்.                     1717<br/>
<br/>
சுற்றத்தார் வருதல்<br/>
<br/>
வழுவலி னாஞ்சிலான் வண்பொ னாழியான்<br/>
தழுமல ரலங்கலான் றாதை தானெனச்<br/>
செழுமல ரணிகுழற் றேவி மாரென<br/>
எழுபெருங் கிளைகளு மினிதி னீண்டினார்.                     1718<br/>
<br/>
அவர்கள் குழவியைத் தழுவி மோந்து மகிழ்தல்<br/>
<br/>
எழுதரு பரிதியங் குழவி யேய்ப்பதோர்<br/>
தொழுதகை வடிவொடு நம்பி தோன்றலும்<br/>
தழுவினர் முயங்கினர் முயங்கித் தம்முளே<br/>
ஒழிவிலா வுவகைநீர்க் கடலுண் மூழ்கினார்.                     1719<br/>
<br/>
அந்தணர் முதலியோர் வாழ்த்துதல்<br/>
<br/>
அறத்தகை யந்தணர் குழுவு மாடல்வேன்<br/>
மறத்தகை மன்னவர் குழுவு மாநகர்த்<br/>
திறத்தகு முதியரு மீண்டிச் செல்வனைப்<br/>
பொறுத்தவர் பொலிவுரை புடைபொ ழிந்ததே.                     1720<br/>
<br/>
திவிட்டன் அந்தணர் முதலியோருக்கு அரதன முதலியவை அளித்தல்<br/>
<br/>
குருமணிக் கோவையுங் குளிர்பொற் குன்றமும்<br/>
அருமணிக் கலங்களு மரத்த வாடையும்<br/>
புரிமணி வளநகர் புகுந்து கொள்கெனக்<br/>
கருமணி யொளியவன் கவரக் காட்டினான்.                      1721<br/>
<br/>
நாமகரணம்<br/>
<br/>
திருவொடு திசைமுகந் தெளிர்ப்பத் தோன்றினான்<br/>
திருவொடு வென்றியிற் சேரு மாதலால்<br/>
திருவொடு திகழ்தர விசய னென்றரோ<br/>
திருவுடை மார்பனை நாமஞ் சேர்த்தினார்.                      1722<br/>
<br/>
விமானம் வருகை<br/>
<br/>
விஞ்சைய ருலகிற்கும் விடுத்து மோகையென்<br/>
றஞ்சன வண்ணனங் கருளு மாயிடை<br/>
மஞ்சுடை விசும்பினின் றிழிந்து வந்தது<br/>
செஞ்சுட ருமிழ்வதோர் செம்பொன் மானமே.                      1723<br/>
<br/>
மணிநகு விமானமொன் றிழிந்து வந்துநம்<br/>
அணிநக ரணுகின தடிக ளென்றலும்<br/>
பணிவரை கொணர்மினீர் பாங்கி னென்றனன்<br/>
துணிநகு சுடரொளி துளும்பும் வேலினான்.                      1724<br/>
<br/>
மஞ்சுசூழ் மழைநுழை மானந் தன்னுளோர்<br/>
விஞ்சையர் மடந்தையர் விளங்கு மேனியர்<br/>
கஞ்சுகி யவரொடு மிழிந்து காவலன்<br/>
இஞ்சிசூழ் நகரணி யிருக்கை யெய்தினார்.                      1725<br/>
<br/>
பொலிகெனப் புரவலன் பொன்செய் நீண்முடி<br/>
மலிதரு நறுநெயம் மகளிர் பெய்தலுங்<br/>
கலிதரு கனைகட லன்ன காதலோ<br/>
டொலிதரு நகையொலி யுவந்தெ ழுந்ததே.                     1726 <br/>
<br/>
நாவிகா றழுவிமன் னறுநெய் யாடிய<br/>
பாவைமார் தங்களைப் பாவை கோயிலுக்<br/>
கேவியாங் கிருந்தபி னிறைவற் கின்னணம்<br/>
தேவிகோன் றமன்றொழு தொருவன் செப்பினான்.                      1727<br/>
<br/>
தூதன் கூறிய செய்தி<br/>
<br/>
எங்கள்கோ னெறிகதிர்ப் பெயர னீர்மலர்க்<br/>
கொங்குசே ரலங்கலான் குளிரத் தங்கினாள்<br/>
மங்குறோய் மணிவரை மன்னன் றன்மகள்<br/>
தொங்கல்சூழ் சுரிகுழற் சோதி மாலையே.                     1728 <br/>
<br/>
மங்குல்வான் மழைகெழு மின்னின் மன்னவன்<br/>
தொங்கல்வாய் மடந்தைகண் டுயிலு மாயிடைக்<br/>
கங்குல்வாய்க் கதிர்மதி கவானின் மேலிருந்<br/>
தங்கண்மால் விசும்பக மலர்வித் திட்டதே.                      1729<br/>
<br/>
தெண்கதிர்த் திருமணி கனவிற் சேர்ந்தபின்<br/>
கண்கதிர்த் திளமுலை கால்ப ணைத்தன<br/>
தண்கதிர்த் தமனியப் பாவை போல்வதோர்<br/>
ஒண்கதிர்த் திருமக ளுருவ மெய்தினாள்.                      1730<br/>
<br/>
வயா<br/>
<br/>
வானிவர் மணிநகை விமான மேறவும்<br/>
கானிவர் கற்பகச் சோலை காணவும்<br/>
மானிவர் நோக்கினாள் வயாவி னாளது<br/>
தேனிவ ரலங்கலாய் தீர்க்கப் பட்டதே.                       1731<br/>
<br/>
அமிதசேனன் பிறப்பு<br/>
<br/>
மாணிக்க மரும்பிய வண்பொன் மாநிலத்<br/>
தாணிப்பொன் னனையவ ளனைய ளாயபின்<br/>
கோணிற்கும் விசும்பிடைக் குழகித் திங்களும்<br/>
நாணிப்போ முருவொடு நம்பி தோன்றினான்.                       1732<br/>
<br/>
தேமரு செங்கழு நீரின் செவ்விதழ்<br/>
காமரு பவழவாய் கமழுங் கண்மலர்<br/>
தாமரை யகவிதழ் புரையுந் தானுமோர்<br/>
பூமரு தமனியக் குழவி போலுமே.                      1733 <br/>
<br/>
வானிடை மணிவிளக் கெரிந்த வண்டொடு<br/>
தேனுடை மலர்மழை சிதர்ந்த தவ்வழி<br/>
மீனுடை விரிதிரை வெண்சங் கார்த்தன<br/>
தானுடை யொளிதிசை தவழ்ந்தெ ழுந்ததே.                       1734<br/>
<br/>
பெயரிடுதல்<br/>
<br/>
அளப்பருந் திறலுடை யரசர் தொல்குடை<br/>
அளப்பருந் திறலினோ டலரத் தோன்றினான்<br/>
அளப்பருந் திறலின னமித தேசனென்<br/>
றளப்பருந் திறற்பெய ரமரக் கூறினார்.                      1735 <br/>
<br/>
ஐயன தழகுகண் பருக வவ்வழி் மையணி <br/>
மழைமுகில் வண்ணன் மாமனார்<br/>
வையக முடையவற் குணர்த்தி வாவென<br/>
நெய்யொடு வந்தன னிலைமை யின்னதே.                       1736<br/>
<br/>
தூதனை யுபசரித்தல்<br/>
<br/>
என்றவன் மொழிதலு மிலங்கு நேமியான்<br/>
நின்றகஞ் சுடர்தரு நிதியி னீத்தமங்<br/>
கன்றவற் கருளின னரச செல்வமோ<br/>
டொன்றின னுவந்துதன் னுலக மெய்தினான்.                       1737<br/>
<br/>
வேறு<br/>
<br/>
விண்டா ரில்லா வெந்திற லோன்பொற் சுடராழித்<br/>
தண்டார் மார்பன் றன்மக னன்மா மணியேபோல்<br/>
கண்டார் கண்களி கூருஞ் செல்வக் கவினெய்தி்<br/>
வண்டா ரைம்பான் மங்கையர் காப்ப வளர்கின்றான்.                       1738<br/>
<br/>
கண்கவர் சோதிக் காமரு தெய்வம் பலகாப்பத்<br/>
தண்கமழ் போதிற் றாமரை யாளுந் தகைவாழ்த்த<br/>
விண்கவர் சோதித் தண்கதி ரோன்போல் விரிவெய்தி<br/>
மண்கவர் சோதித் தண்கதிர் வண்ணன் வளர்கின்றான்.                       1739<br/>
<br/>
தவழ்தல்<br/>
<br/>
செம்பொற் கோவைக் கிண்கிணி யேங்கத் திலகஞ்சேர்<br/>
அம்பொற் கோவைப் பன்மணி மின்னிட் டரைசூழப்<br/>
பைம்பொற் கோவைப் பாடக மென்சீ றடிநல்லார்<br/>
தம்பொற் கோவைப் பூண்முலை முன்றிற் றவழ்கின்றான்.                       1740<br/>
<br/>
போதார் பொய்கைப் போதவிழ் பொற்றா மரைகாட்டி<br/>
மாதார் சாயன் மங்கையர் கூவ மகிழ்வெய்திக்<br/>
காதார் செம்பொற் றாழ்குழை மின்னின் கதிர்வீசத்<br/>
தாதார் பூவின் றண்டவி சேறித் தவழ்கின்றான்.                       1741<br/>
<br/>
கண்ணின் செல்வங் கண்டவர் கண்டே மனம்விம்ம<br/>
மண்ணின் செல்வம் வைகலும் வைகன் மகிழ்வெய்தி<br/>
விண்ணின் செல்வச் செங்கதி ரோன்போல் விளையாடித்<br/>
தண்ணென் செல்கைப் பொன்னுருள் வாங்கித் தளர்கின்றான்.                       1742<br/>
<br/>
கல்வி கற்பித்தல்<br/>
<br/>
ஐயாண் டெல்லை யையன ணைந்தா னவனோடு<br/>
மையா ரின்பக் காதலி நாவின் மகளாகப்<br/>
பொய்யாக் கல்விச் செல்வர்க டம்மாற் புணர்வித்தான்<br/>
நெய்யார் செவ்வே னீளொளி நேமிப் படையானே.                       1743<br/>
<br/>
மகள் பிறப்பு<br/>
<br/>
காமச் செல்வ னென்றுல கெல்லாங் களிதூங்கும்<br/>
ஏமச் செல்வ நம்பியொ டின்னு மிளையாகச்<br/>
சேமச் செல்வன் றேவி பயந்தா டிசையெல்லாம்<br/>
ஓமச் செல்வங் கொண்டினி தேத்து மொளியாளே.                       1744<br/>
<br/>
பெயரிடுதல்<br/>
<br/>
பாரார் செல்கைப் பல்கிளை யெல்லா முடனீண்டிப்<br/>
பேரா வென்றிக் கொன்றிய வாறு பெயரிட்டுச்<br/>
சீரா ரோகை விஞ்சையர் சேணி செலவிட்டுக்<br/>
காரார் வண்ணன் காதலொ டின்பக் கடலாழ்ந்தான்.                       1745<br/>
<br/>
ஐயன் றானு மவ்வகை யாலே வளர் வெய்த<br/>
மையுண் கண்ணி மாபெருந்தேவி மகிழ் தூங்கத்<br/>
தெய்வம் பேணிப் பெற்றனர் பேணுந் திருவேபோல்<br/>
மெய்யின் சோதி சூழொளி மின்னின் பெயராளும்.                      1746 <br/>
<br/>
தேதா வென்றே தேனொடு வண்டு திசைபாடும்<br/>
போதார் சாயற் பூங்கொடி போலப் பொலிவெய்தித்<br/>
தாதார் கோதைத் தாயரொ டாயம் புடைசூழ<br/>
மாதார் சாயன் மாமயி லன்னாள் வளர்கின்றாள்.                      1747 <br/>
<br/>
வேறு<br/>
<br/>
மழலைக் கனிவாய் மணிவண்டு<br/>
                     வருடி மருங்கு பாராட்ட<br/>
அழனக் கலர்ந்த வரவிந்த<br/>
                     வமளி சேர்ந்த விளவன்னம்<br/>
கழனிச் செந்நெற் கதிரென்னுங்<br/>
                     கவரி வீசக் கண்படுக்கும்<br/>
பழனக் குவளை நீர்நாடன்<br/>
                     பாவை வார்த்தை பகருற்றேன்.                      1748 <br/>
<br/>
செம்பொற் சிலம்புங் கிண்கிணியுஞ்<br/>
                     செல்வச் செஞ்சீ றடிபோற்ற<br/>
வம்பத் துகிலின் வடஞ்சூழ்ந்த<br/>
                     வல்குன் மணிமே கலை மருட்ட<br/>
அம்பொற் சுருளை யிருபாலு<br/>
                     மளக வல்லி யருகிலங்கப்<br/>
பைம்பொற் சுடிகை நிழறுளங்கப்<br/>
                     படர்ந்தா டாயம் படிந்தாளே.                       1749<br/>
<br/>
பந்தாடல்<br/>
<br/>
நங்கை நல்லார் பாராட்ட<br/>
                     நகையாட் டாயம் புகலோடு<br/>
மங்கை மடவார் பந்தாடன்<br/>
                     மயங்கி யாடன் மணிநிலத்துக்<br/>
கொங்கை சேர்ந்த குங்குமத்தின்<br/>
                     குழம்புங் கோதை கொய்தாதும்<br/>
அங்க ராகத் துகளும்பாய்ந்<br/>
                     தந்தி வான மடைந்ததுவே.                       1750<br/>
<br/>
காவி நாணுங் கண்ணார்தங்<br/>
                     கையி னேந்துங் கந்துகங்கள்<br/>
ஆவி தாமு முடையனபோ<br/>
                     லடிக்குந் தோறு மடங்காது<br/>
பூவி னார்ந்த மணிநிலத்துப்<br/>
                     பொங்கி யெழுந்து பொன்னேந்தி<br/>
நாவி நாறு மிளங்கொங்கைத்<br/>
                     தடங்கள் சென்று நணுகியவே.                     1751 <br/>
<br/>
கரிய குழலும் பொற்றோடுஞ்<br/>
                     செய்ய வாயுங் கதிர்முறுவல்<br/>
மரிய திசையு மதிமயங்கு<br/>
                     மம்பொன் முகத்து மடவார்கள்<br/>
திரியத் தம்மைப் புடைத்தாலுஞ்<br/>
                     சென்று சேர்ந்து திளைக்குமால்<br/>
அரிய செய்யுங் காமுகர்போ<br/>
                     லளிய வந்தோ வடங்காவே.                     1752 <br/>
<br/>
செம்பொற் சுருளை மெல்விரலாற்<br/>
                     றிருத்திச் செறிந்த தேரல்குல்<br/>
வம்பத் துகிலின் வடஞ்சூழ்ந்து<br/>
                     மணிமே கலையுந் தானேற்றி<br/>
அம்பொற் குரும்பை மென்முலைமே<br/>
                     லணிந்த பொன்ஞா ணருகொடுக்கிப்<br/>
பைம்பொற் றிலத நுதலொதுக்கிப்<br/>
                     பாவை பந்து கைக்கொண்டாள்.                     1753 <br/>
<br/>
வேறு<br/>
<br/>
கந்தாடு மாலியானைக் கார்வண்ணன் பாவை<br/>
                     கருமேகக் குழன்மடவார் கைசோர்ந்து நிற்பக்<br/>
கொந்தாடும் பூங்குழலுங் கோதைகளு மாடக்<br/>
                     கொய்பொலந் துகிலசைத்த கொய்சகந் தாழ்ந்தாட<br/>
வந்தாடுந் தேனுமுரல் வரிவண்டு மாடமணி<br/>
                     வடமும் பொன்ஞாணும் வார்முலைமே லாடப்<br/>
பந்தாடு மாடேதன் படைநெடுங்க ணாடப்<br/>
                    பணைமென்றோ ணின்றாடப் பந்தாடு கின்றாள்.                     1754<br/>
<br/>
கந்துகங்கள் கைத்தலத்தா லேறுண்டு பொங்கிக்<br/>
                     கருங்கண்ணுந் தாமுமுறக் கலந்தெழுந்த போழ்தின்<br/>
வந்தனவுஞ் சென்றனவும் வானத்தின் மேலு<br/>
                     மணிநிலத்து மீதுநெறி மறிகுவன வாகி<br/>
அந்துகிலி னிடைத்தோயு மகலல்கு றீண்டு<br/>
                     மணிமருங்கு சூழுமணியார் வடமுந் தாக்கும்<br/>
கொந்தவிழும் பூங்குழ்லுங் கோதைகளு மூழ்குங்<br/>
                     குவளை வாட் கண்ணிவருங் குறிப்பறிய மாட்டாள்.                      1755<br/>
<br/>
நறுமாலை வந்தலைப்ப நன்மேனி நோமா<br/>
                     னங்காயிப் பந்தாட னன்றன்றா மென்பார்<br/>
இறுமாலிம் மின்மருங்கு லென்பாவ மென்பார்<br/>
                     இளமுலைமே லேர்வடம்வந் தூன்றுமா லென்பார்<br/>
செறுமாலிங் கிவைகாணிற் றேவிதா னென்பார்<br/>
                     செங்கண்மால் காணுமேற் சீறானோ வென்பார்<br/>
பெறுமாறு தாயருந் தோழியரு நின்று<br/>
                     பிணையனா டன்மேற் பன்மொழி மிழற்றுகின்றார்.                      1756<br/>
<br/>
நீராலிக் கட்டி நிரந்தெழுந்து பொங்கி<br/>
                     நிழறயங்கும் பொன்னறைமே னின்றாடுகின்ற<br/>
காராலி மஞ்ஞை களிசிறந்தாற் போலக்<br/>
                     கருங்குழலி பந்தாடல் காதலித்த போழ்தில்<br/>
சீராலி மால்வண்ணன் றேவியுந் தானும்<br/>
                     செவ்வரத்த நுண்ணெழினி சேர்ந்தொருங்கு நோக்கி்<br/>
வாராலி மென்கொங்கை மையரிக்கண் மாதர்<br/>
                  வருந்தினா ணங்கையினி வருகவீங் கென்றார்.                     1757 <br/>
<br/>
வேறு<br/>
<br/>
அருமணி முடியவ னருளி தென்றலும்<br/>
பருமணிப் பந்துகை விட்டுப் பாவைதன்<br/>
புரிமணிக் குழல்புறந் தாழப் போந்தரோ<br/>
கருமணி யொளியவன் கழல்சென் றெய்தினாள்.                      1758<br/>
<br/>
மங்கையை வலப்புடைக் குறங்கின் மேலிரீஇ<br/>
அங்கையா லணிநுத லரும்பு நீர்துடைத்<br/>
தெங்குமி லுவகையோ டினிதி ருந்தபின்<br/>
நங்கைத னலங்கிளர் மேனி நோக்கினான்.                      1759<br/>
<br/>
இளமையா லெழுதரு மிணைமென் கொங்கையின்<br/>
வளமையாற் பொலிதரும் வனப்பின் மாட்சியால்<br/>
குளமையா னறவிரி குவளைக் கண்ணியான்<br/>
உளமயா வுயிர்ப்பதோ ருவகை யெய்தினான்.                      1760<br/>
<br/>
செல்வியைத் திருக்குழ றிருத்தித் தேவிதன்<br/>
அல்குன்மே லினிதினங் கிருவி யாயிடை<br/>
மல்குபூ மந்திர சாலை மண்டபம்<br/>
பில்குபூந் தெரியலான் பெயர்ந்து போயினான்.                      1761<br/>
<br/>
அருத்தநூ லவரொடு மாய்ந்து மற்றவர்<br/>
கருத்தொடு பொருந்திய கருமச் சூழ்ச்சியான்<br/>
திருத்தகு சயம்வர முரசந் திண்களிற்<br/>
றெருத்தின்மே லறைகென விறைவ னேயினான்.                     1762<br/>
<br/>
வாலிய சந்தமென் சேறு மட்டித்துப்<br/>
பீலியந் தழையொடு பிணையல் வேய்ந்தன<br/>
பாலியல் பலிபெறு முரசம் பன்மையில்<br/>
ஆலியங் கதிர்கொள வதிர்ந்த றைந்தவே.                     1763<br/>
<br/>
வாழ்கநம் மன்னவன் வாழ்க வையகம்<br/>
ஆழ்கநம் மரும்பகை யலர்க நல்லறம்<br/>
வீழ்கதண் புனல்பயிர் விளைக மாநிலம்<br/>
தாழ்கமற் றருந்துயர் சாற்றக் கேண்மினே.                     1764<br/>
<br/>
புள்ளணி வார்பொழிற் பொன்செய் மாநகர்<br/>
உள்ளணி பரப்புமி னுயர்மின் றோரணம்<br/>
வெள்ளணி விரும்புமின் விருந்து போற்றுமின்<br/>
கள்ளணி மலரொடு கலங்கள் பெய்ம்மினே.                     1765<br/>
<br/>
இன்றைநா ளுள்ளுறுத் தீரைஞ் ஞாள்களும்<br/>
மன்றலஞ் சயமரம் வரைந்த தாதலால்<br/>
ஒன்றிவா ழரசரோ டுலக மீண்டுக<br/>
வென்றுதா னிடிமுர சறைந்த தென்பவே.                    1766 <br/>
<br/>
கொடிபடு நெடுநகர்க் கோயில் வீதிவாய்<br/>
இடிபடு மழைமுகி லென்ன வின்னணம்<br/>
கடிபடு முரசுகண் ணதிர்ந்த காரென<br/>
மடிபடு மாடவாய் மயில்கண் மான்றவே.                    1767 <br/>
<br/>
முர்சொடு வரிவளை மூரித் தானையோ<br/>
டரசரு மரசரல் லாரு மாயிடைத்<br/>
திரைசெறி கனைகடல் சென்று தேர்த்தனெப்<br/>
புரைசெறி புரிசையின் புறணி முற்றினார்.                     1768<br/>
<br/>
வெண்மலைச் சென்னிமேல் விஞ்சை வேந்தரும்<br/>
கண்மலைத் திழிதருங் கடலந் தானையர்<br/>
விண்மலைத் திழிதரும் விளங்கு சோதியர்<br/>
எண்மலைச் சிலம்பிடை யிறைகொண் டீண்டினார்.                    1769 <br/>
<br/>
அவ்வரை யரைசர்கோ னருக்கன் றன்மகன்<br/>
செவ்வரை யனையதோட் செல்வன் றன்னொடும்<br/>
மைவரை நெடுங்கணம் மடந்தை தன்னொடும்<br/>
இவ்வரை யரைசெதிர் கொள்ள வெய்தினான்.                     1770<br/>
<br/>
பொன்னகர்ப் புறத்ததோர் புரிசை வார்பொழி்ல்<br/>
தன்னகத் தியற்றிய தயங்கு பொன்னகர்<br/>
மன்னர்கட் கிறைவன்வந் திருப்ப மண்மிசை<br/>
இந்நகர்க் கிறைவனு மெதிர்கொண் டெய்தினான்.                      1771<br/>
<br/>
கண்சுட ரிலங்குவேற் காள வண்ணனும்<br/>
வெண்சுட ரொளியவன் றானும் விஞ்சையர்<br/>
தண்சுடர்த் தமனிய வண்ணன் றன்னொடும்<br/>
மண்சுட ருறுப்பதோர் வகைய ராயினார்.                     1772 <br/>
<br/>
இருபுடைக் கிளைகளும் விரவி யின்னணம்<br/>
தெருவுடைத் திசைமுகந் தெளிப்பத் தேர்த்தரோ<br/>
மருவுடை மகரநீர் வளாகம் வானவர்<br/>
உருவுடை யுலகம்வந் திழிந்த தொத்ததே.                      1773<br/>
<br/>
சிகைமணி யழுத்திய செம்பொற் சென்னிய<br/>
நகைமணிக் கோபுர வாயி னான்கொடு<br/>
வகைமணித் தலத்ததோர் மதலை மாளிகை<br/>
தொகைமணித் தொழில்பல தொடரத் தோற்றினார்.                      1774<br/>
<br/>
பளிங்கியல் பலகையும் பவழத் தூண்களும் <br/>
விளங்குபொற் கலங்களும் வெள்ளி வேயுளும் <br/>
இளங்கதிர் முத்தமு மியற்றி யின்னணம்<br/>
வளங்கவின் றனையதம் மதலை மாடமே.                     1775 <br/>
<br/>
மீன்முக விசும்பிடை விரிந்த வெண்ணிலாப்<br/>
பான்முகந் தொகுப்பன பனிக்கும் வேதிகை<br/>
மேன்முகந் திருத்திய வெள்ளி முன்றிலான்<br/>
நான்முக மருங்கினு நகுவ தொக்குமே.                      1776<br/>
<br/>
அங்கதற் கைந்துகோ லளவி னாடரங்<br/>
கிங்குவந் திறுத்தன வென்னு மீட்டன<br/>
செங்கதிர்ப் பவழக்கா னிரைத்த செம்பொனான்<br/>
மங்கலச் செய்கைய மஞ்சு சூழ்ந்தவே.                     1777 <br/>
<br/>
விளிம்பிடை மரகத வேதி கட்டிய<br/>
வளம்பெறு மணிநகை மஞ்ச மீமிசை<br/>
இளம்பெருஞ் சுரியுளை யரிநின் றேந்திய<br/>
உளம்பொலி யாசன முயர விட்டவே.                      1778<br/>
<br/>
மண்டங்கு மகரவா சனத்து மென்மயில்<br/>
கண்டங்கள் புரைவன கனபொற் கொட்டைய<br/>
அண்டங்கொ ளன்னமென் றூவி யார்த்தன<br/>
எண்டங்கு மணியன வியற்றப் பட்டவே.                      1779<br/>
<br/>
வாரித்தண் கதிர்மணி முத்த மாலையும்<br/>
பாரித்த பளிங்கெழிற் பழித்த கோவையும்<br/>
பூரித்த பொழிகதிர்ப் பொன்செய் தாமமும்<br/>
வேரித்தண் பிணையலு மிடையப் பட்டவே.                     1780 <br/>
<br/>
மஞ்சுடை மாளிகை மிடைம ணித்தலம்<br/>
பஞ்சுடைத் தவிசுகள் பரப்பிப் பூவடுத்<br/>
தஞ்சுட ரிடுபுகை யடர்ந்தெ ழுந்தரோ<br/>
வெஞ்சுடர்க் கடவுளை விருந்து செய்தவே.                     1781<br/>
<br/>
சயமர மாளிகை யியற்றிச் சந்தனப்<br/>
பயமர நிழலொளி மஞ்சம் பாவின<br/>
வியமரத் தொழிலவர் வினைமுடிந் ததென்<br/>
றியமரத் தொழுதிக ளெழுந்தி சைத்தவே.                     1782<br/>
<br/>
மங்கல நாழிகை வந்த மன்னர்கள்<br/>
இங்குவந் தேறுக வென்று சாற்றலும்<br/>
சங்கொலி பரந்தன தயங்கு மாமுர(சு)<br/>
சங்கொலித் தெழுந்தன வரசர் தோன்றினார்.                    1783 <br/>
<br/>
வேற்றரசர் <br/>
வேறு<br/>
<br/>
எரிமணி வயிரப் பூணா<br/>
                     னிக்குவா குலத்துட் டோன்றி<br/>
அருமணிப் புரிசை வேலி்<br/>
                     யயோத்தியாள் கின்ற வேந்தன்<br/>
திருமணி நிழற்றுஞ் செம்பொன்<br/>
                     னெடுமுடி திருவில் வீசப்<br/>
புரிமணி யாரந் தாழப்<br/>
                     பொன்னகர் பொலியப் புக்கான்.                    1784 <br/>
<br/>
குழவியம் பருகி போல்வான்<br/>
                     குருகுலங் குளிரத் தோன்றி்<br/>
அழுவநீர்ப் புரிசை வேலி<br/>
                     யத்தின புரம தாள்வான்<br/>
முழவங்க ளிரண்டு செம்பொன்<br/>
                     முளைக்கதிர்க் கனக வல்லி<br/>
தழுவிய தனைய தோளான்<br/>
                     றன்னொளி தயங்கச் சார்ந்தான்.                     1785<br/>
<br/>
நண்டுபொன் கிளைக்கு நாட<br/>
                     னாதவன் குலத்துட் டோன்றிக்<br/>
குண்டல புரம தாளுங்<br/>
                     குங்குமக் குவவுத் தோளான்<br/>
கண்டிகை தவழப் பூண்டு<br/>
                     கதிர்மணி முடியின் மேலால்<br/>
வண்டுகள் பரவச் சென்று<br/>
                     வளநகர் மருளப் புக்கான்.                     1786<br/>
<br/>
ஊழிகாண் பரிய தோன்ற லுக்கிர குலத்து வேந்தன்<br/>
வாழைதாழ் சோலை வேலி வாரண வாசி மன்னன்<br/>
சூழிமா லியானை யுந்திச் சுடர்குழை திருவில் வீச<br/>
ஏழையர் கவரி வீச வெழினக ரிசைப்பச் சென்றான்.                     1787<br/>
<br/>
சொரிமது கலந்த சோலைச் சூரிய புரம தாளும்<br/>
அரிகுலத் தரசர் கோமா னவிர்மணி யாரந் தாங்கிப்<br/>
பொருமலைப் பகடு நுந்திப் புயலலைத் திருண்டு வீழ்ந்த<br/>
புரிமலர்க் குஞ்சி தாழப் பொன்னகர் புகழப் புக்கான்.                     1788<br/>
<br/>
சொன்மலர்ந் துலக மேத்துஞ்<br/>
                     சுடரவன் மருகன் றோலா<br/>
மன்மலர்ந் திலங்கு செய்கை<br/>
                     வளங்கெழு மதுரை யாள்வான்<br/>
தென்மலை வளர்ந்த தெய்வச்<br/>
                     சந்தனந் திளைத்த மார்பன்<br/>
மின்மல ராரந் தாங்கி<br/>
                     வியனகர் விரும்பப் புக்கான்.                    1789 <br/>
<br/>
ஐம்பெருங் குலத்த ராய வரசரும் பிறரு மாங்கண் <br/>
கம்பெறி களிநல் யானைக் கடற்படை புறத்த தாக<br/>
வம்பெறி வளாகஞ் செம்பொன் மஞ்சங்கண் மலிர வேறி<br/>
வெம்பரி விளங்குந் தானை வேலவர் விளங்கு கின்றார்.                     1790<br/>
<br/>
திருந்திய திலதக் கண்ணித்<br/>
                     தேவிளங் குமரன் போலும்<br/>
அருந்தகை யரச நம்பி<br/>
                     யடுதிற லமித தேசன்<br/>
பரந்தபின் பசலை கூரப்<br/>
                     பனிக்கதிர் வருவ தேபோல்<br/>
விரிந்தொளி சுடர வேந்தர்<br/>
                     விளங்கொளி மழுங்கச் சென்றான்.                     1791<br/>
<br/>
மழைபுரை மதத்த தாய<br/>
                     மழகளி யானை தன்மேல்<br/>
வழைவளர் சோலை சேர்ந்த<br/>
                      மணிவண்டு மறிவ வேபோல்<br/>
எழுதெழி லழகன் றன்மே<br/>
                     லிளையவர் கருங்கண் வீழ்ந்து<br/>
விழவயர் நகரின் வந்த<br/>
                     வேந்தரை விட்ட வன்றே.                     1792<br/>
<br/>
வரைசெறிந் தனைய செம்பொன்<br/>
                     மஞ்சங்கண் மலிரத் தோன்றி<br/>
அரைசர்க ளிருந்த போழ்தி<br/>
                     னாழியந் தடக்கை வேந்தன்<br/>
விரைசெறி குழலங் கூந்தன்<br/>
                     மெல்லியல் வருக வென்றான்<br/>
முரைசொலி கலந்த சங்கு<br/>
                     வயிரொடு முரன்ற வன்றே.                     1793<br/>
<br/>
இளவரசர் வருகை <br/>
வேறு<br/>
<br/>
மன்னவன் மடந்தை மணிமாட நிலையுள்ளால்<br/>
பொன்னமளி மேலடுத்த பொங்கணையின் மேலாட் (கு)<br/>
கன்னமனை யாரடிக ளாரருளி தென்றார்<br/>
இன்னகைய பூந்தவிசி னின்றினி திழிந்தாள்.                    1794 <br/>
<br/>
வஞ்சியனை யார்மணிதொ டர்ந்தசுடர் ஞாணால்<br/>
அஞ்சில விருங்குழல சைத்தயில் பிடித்தார்<br/>
கஞ்சுக முகத்தமுலை கச்சுமிக வீக்கி<br/>
மஞ்சிவரு மாமயில னார்மருங்கு சூழ்ந்தார்.                    1795 <br/>
<br/>
ஆயமொடு தாயரிடை யாளரசர் தங்கள்<br/>
ணேயமிகு நெஞ்சினிடை யாளுமட வாளாய்ப்<br/>
பாயமதி தாரகையொ டோரைபட வேகித்<br/>
தூயமணி நீர் நிலைக டோறிவர்வ தொத்தாள்.                     1796<br/>
<br/>
வண்டுவழி செல்லவய மன்னர்மதி செல்லக்<br/>
கண்டவர்கள் கண்கள்களி கொண்டருகு செல்ல<br/>
எண்டிசையு மேத்தொலியொ டின்னொலிகள் செல்ல<br/>
விண்டமல ரல்லிமிசை மெல்லநனி சென்றாள்.                     1797<br/>
<br/>
அம்மெலடி தாமரைச ராவியொடு நோவச்<br/>
செம்மெலிதழ் வாயொடவர் சிந்தனை துடிப்ப<br/>
வெம்முலைக ளோடவர்கள் காதன்மிக வீங்க<br/>
மைம்மலர் நிகர்க்குமணி மாளிகை யடைந்தாள்.                    1798 <br/>
<br/>
பொன்னேநன் மணிக்கொம்பே பூமிமே<br/>
                     லாரணங்கே போற்றி போற்றி<br/>
அன்னேயெம் மரசர்குலத் தவிர்விளக்கே<br/>
                     யாரமிர்தே போற்றி யுன்றன்<br/>
மின்னேர்நுண் ணிடைநோமான் மென்மலர்மேன்<br/>
                     மென்மெலவே யொதுங்கா யென்று<br/>
மன்னேர்சே யயினெடுங்கண் மங்கைமார்<br/>
                     போற்றிசைப்ப மாடம் புக்காள்.                     1799<br/>
<br/>
அணிதயங்கு சோபான வீதிவா<br/>
                     யணங்கனையா ரடியீ டேத்த<br/>
மணிதயங்கு மாளிகைமேல் வாணிலா<br/>
                     வளர்முன்றின் மருங்கு சூழ்ந்து<br/>
கணிதயங்கு வினைநவின்ற கண்டத்<br/>
                     திரைமகளிர் கையி னீக்கித்<br/>
துணிதயங்கு வேலரசர் மனந்துளங்கச்<br/>
                     சுடர்ந்திலங்கித் தோன்றி னாளே.                     1800<br/>
<br/>
வடியரத்த மிடைவழித்துக் கருங்கண்ணுஞ்<br/>
                     செம்பொன்னால் வளைத்த சூரல்<br/>
கொடியரத்த மெல்விரலாற் கொண்டரசர்<br/>
                     குலவரவு கொழிக்கு நீராள்<br/>
முடியரக்குப் பூங்கண்ணி மூரித்தேர்<br/>
                     வேந்தர்தமை முறையாக் காட்டிப்<br/>
படியரக்கும் பாவைக்குப் பைபையவே<br/>
                     யினையமொழி பகரா நின்றான்.                      1801<br/>
<br/>
இக்குவா குலத்தரசன்<br/>
<br/>
அங்கார வலர்கதிர மணிசுடரு<br/>
                     மரியணைமே லமர்ந்து தோன்றித்<br/>
தங்கார மணிநிழற்றுந் தடவரையா<br/>
                     ரகலத்தான் றகர நாறுங்<br/>
கொங்கார வார்குழலார் குவிமுலைகண்<br/>
                     முகம்பொருத குவவுத் தோளான்<br/>
இங்காரு நிகரில்லா விக்குவா<br/>
                     குலத்திறைவ னிருந்த கோவே.                      1802<br/>
<br/>
ஆதியா னருளாழி தாங்கினா<br/>
                     னாயிரச்செங் கதிரோ னாணுஞ்<br/>
சோதியான் சுரர்வணங்கு திருவடியான்<br/>
                     சுடுநீறா நினையப் பட்ட<br/>
காதியா னருளியபொற் கதிர்கொள்முடி<br/>
                     கவித்தாண்டார் மருகன் கண்டாய்<br/>
ஓதியா மொழியினிவ னுறு வலிக்கு<br/>
                     நிகராவா ருளரோ வேந்தர்.                     1803 <br/>
<br/>
ஆழித்தே ரொன்றேறி யலைகடலி<br/>
                     னடுவோட்டி யமரர் தந்த<br/>
மாழைத்தேர் மருங்கறா மணிமுடியு<br/>
                     மணிகலமுந் திறையா வவ்வி<br/>
ஊழித்தே ரரசிறைஞ்ச வுலகெலா<br/>
                     மொருகுடைக்கீ ழுறங்கக் காத்த<br/>
பாழித்தோட் பரதன்பி னிவனிவனா<br/>
                     னிலமடந்தை பரிவு தீர்ந்தாள்.                     1804 <br/>
<br/>
இன்னவன துயர்குலமு மிளமையுமிங்<br/>
                     கிவன்வடிவுஞ் சொல்ல வேண்டா<br/>
மன்னவன்றன் மடமகளே மற்றிவனுக்<br/>
                     கிடமருங்கின் மஞ்சஞ் சேர்ந்து<br/>
பொன்னவிரு மணியணைமேற் பொழிகதிரீண்<br/>
                     டெழுந்ததுபோற் பொலிந்து தோன்றுங்<br/>
கொன்னவின்ற வேற்குமரன் குருகுலத்தார்<br/>
                     கோனிவனே கூறக் கேளாய்.                      1805<br/>
<br/>
அருளாழி யறவரச னருளினா<br/>
                     லகன்ஞாலம் பரிவு தீர்த்தான்<br/>
உருளாழி யுடையரிவ னடைவின்மிக்க<br/>
                     கடைப்பணிகொண் டுழையோர் போல<br/>
இருளாழி நிழற்று ளும்பு மெரிபொன்மணி்<br/>
                     நெடுமுடிசாய்த் திறைஞ்சப் பட்டான்<br/>
மருளாழுங் கழிவனப்பின் மற்றிவனே<br/>
                     குலமுதற்கண் வயவோன் கண்டாய்.                      1806<br/>
<br/>
சூழிருங் கடற்றானை யுடன்றுளங்கச்<br/>
                     சுரர்கொணர்ந்து சொரிந்த மாரித்<br/>
தாழிரும்பல் புயறாங்கிச் சரகூடஞ்<br/>
                     சந்தித்த தகையோ னன்னோன்<br/>
யாழிரங்கு மணிவண்டு மிலங்கிழையார்<br/>
                     கருங்கண்ணு மருங்கு நீங்கா<br/>
வீழிரும்பொற் சுடரார வரைமார்ப<br/>
                     னிவன்சீர்யான் விளம்ப வேண்டா.                      1807<br/>
<br/>
இங்கிவன திடமருங்கி னெழில்றயங்கு<br/>
                     மணிமஞ்ச மிலங்க வேறிச்<br/>
சங்கிவர்வெண் சாமரையுந் தாழ்குழையின்<br/>
                     நீள்சுடருந் தயங்கி வீசக்<br/>
குங்குமஞ்சேர் கொழும்பொடியிற் புரண்டுதன்னி<br/>
                     னிறஞ்சிவந்த குளிர்முத் தாரம்<br/>
செங்கதிரோ னொளிபருகுஞ் செவ்வரைநே<br/>
                     ரகலத்தான் றிறமுங் கேளாய்.                      1808<br/>
<br/>
தகரநா றிருஞ்சோலைச் சயம்பூறான்<br/>
                     றுறவரசாய் நின்ற காலை<br/>
மகரயாழ் நரம்பியக்கி வரங்கொண்டு<br/>
                     வடமலைமே லுலக மாண்ட<br/>
சிகரமா லியானையான் வழிமருகன்<br/>
                     செந்தாமந் தவழ்ந்து தீந்தேன்<br/>
பகருமா மணிமுடியா னமரருமே<br/>
                     பாராட்டும் படியன்பாவாய்.                      1809<br/>
<br/>
சக்கரர்தாம் பிறந்துவரித் தரங்கநீர்<br/>
                     வளாகமெல்லாந் தங்கீழ்க் கொண்ட<br/>
உக்கிரமெய்க் குலத்தரச னொளிவேலிவ்<br/>
                     விளையவன துருவே கண்டாய்<br/>
அக்கிரநற் பெருந்தேவி மடமகளே<br/>
                     யரசணங்கு மணங்கே யின்னும்<br/>
விக்கிரமக் கடற்றானை விறல்வேந்த<br/>
                     ரிவர்சிலரை விளம்பக் கேளாய்.                      1810<br/>
<br/>
குண்டலபுரத்தார் கோமான்<br/>
<br/>
ஏலஞ்செய் பைங்கொடியி னிணர்ததைந்து<br/>
                     பொன்னறைமேற் கொழுந்தீன் றேறிக்<br/>
கோலஞ்சேர் வரைவேலிக் குண்டலத்தார்<br/>
                     கோமானிக் கொலைவேற் காளை<br/>
ஞாலங்க ளுடன் பரவு நாதவன்றன்<br/>
                     குலவிளக்கு நகையே னம்பி<br/>
போலிங்க ணரசில்லை பொன்னார<br/>
                     வரைமார்பன் பொலிவுங் காணாய்.                      1811<br/>
<br/>
சூரியத்தார் கோமான்<br/>
<br/>
சொரிமலர்த்தண் மலரணிந்த சோலைசூழ்<br/>
                     சூரியத்தார் கோமான் றோலா<br/>
அரிகுலத்தார் போரேறிவ் வரியேறு<br/>
                     போலிருந்த வரச காளை<br/>
வரிமலர்த்து மணிவண்டு புடைவருடு<br/>
                     மாலையார் மகளிர் வட்கண்<br/>
புரிமலர்த்தண் வரையகலம் புராதார்<br/>
                     புண்ணியங்கள் புணரா தாரே.                      1812<br/>
<br/>
பாண்டியன்<br/>
<br/>
வேலைவாய்க் கருங்கடலுள் வெண்சங்கு<br/>
                     மணிமுத்தும் விரவி யெங்கும்<br/>
மாலைவாய்க் கரும்பறா வகன்பண்ணை<br/>
                     தழீஇயருகே யருவி தூங்கும்<br/>
சோலைவாய் மலரணிந்த சூழ்குழலா<br/>
                     ரியாழிசையாற் றுளைக்கை வேழம்<br/>
மாலைவாய் நின்றுறங்கும் மதுரைசூழ்<br/>
                     வளநாடன் வடிவுங் காணாய்.                     1813 <br/>
<br/>
கண்சுடர்கள் விடவனன்று<br/>
                     கார்மேக மெனவதிருங் களிநல்யானை<br/>
விண்சுடரு நெடுங்குடைக்கீழ் விறல்வேந்தன்<br/>
                     றிறமிதனை விளம்பக் கேளாய்<br/>
தண்சுடரோன் வழிமருகன் றென்மலைமேற்<br/>
                     சந்தனமுஞ் செம்பொன் னாரத்<br/>
தொண்சுடரும் விரவியநல் வரைமார்ப<br/>
                     னுலகிற்கோர் திலதங் கண்டாய்.                      1814<br/>
<br/>
கரபுரத்தரசன்<br/>
<br/>
மழைக்கரும்புங் கொடிமுல்லை மருங்கேற<br/>
                     வரம்பணைந்து தடாவி நீண்ட<br/>
கழைக்கரும்பு கண்ணீனுங் கரபுரத்தார்<br/>
                     கோமானிக் கதிர்வேற் காளை<br/>
இழைக்கரும்பு மிளமுலையா யெரிகதிரோன்<br/>
                     வழிமருக னிவனீரீர்ந்தண்<br/>
தழைக்கரும்பின் முருகுயிர்க்குந் தாரகலஞ்<br/>
                     சார்ந்தவர்க டவஞ்செய் தாரே.                      1815<br/>
<br/>
உறந்தைக்கோன்<br/>
<br/>
வண்டறையு மரவிந்த வனத்துழாய்<br/>
                     மதர்த்தெழுந்த மழலை யன்னம்<br/>
உண்டுறைமுன் விளையாடி யிளையவர்க<br/>
                     ணடைபயிலு முறந்தைக் கோமான்<br/>
கொண்டறையு மிடிமுரசுங் கொடிமதிலுங்<br/>
                     குளிர்புனலும் பொறியும் பூவும்<br/>
ஒண்டுறையு மும்மூன்று முடையகோ<br/>
                     வேயிவன தெழிலுங் காணாய்.                      1816<br/>
<br/>
ஏமாங்கத நாடன்<br/>
<br/>
தழலவாந் தாமரையி னீரிதழுஞ்<br/>
                     செங்குவளைத் தாதும் வாரி<br/>
அழலவாஞ் செந்தோகை யலங்குபொலங்<br/>
                     கதிர்ச்செந்நெ லலைத்த வாடை<br/>
பழனவாய்ப் பைங்கரும்பின் வெண்போது<br/>
                     பவழக்காற் செம்பொன் மாடத்<br/>
தெழினிவாய்க் கொணர்ந் தசைக்கு<br/>
                     மியலேமாங் கதநாட னிவனேகண்டாய்.                      1817<br/>
<br/>
மகதைகோ<br/>
<br/>
காந்தளங்கட் கமழ்குலையாற் களிவண்டு<br/>
                     களிறகற்றுங் கலிங்க நாடன்<br/>
பூந்தளவங் கமழ்சாரற் பொன்னறைசூழ்<br/>
                     தண்சிலம்ப னன்றே பொன்னே<br/>
ஏந்திளஞ்சிங் காதனத்தி னினிதிருந்த<br/>
                     விளவரச னிப்பா லானோன்<br/>
மாந்தளிர்கண் மருங்கணிந்த மணியருவிக்<br/>
                     குன்றுடைய மகதைக் கோவே.                      1818<br/>
<br/>
அங்கநா டுடையவர்கோ னவ்விருந்தா<br/>
                     னிவ்விருந்தா னவந்திக் கோமான்<br/>
கொங்குவார் பொழிலணிந்த கோசலத்தார்<br/>
                     கோமானிக் குவளை வண்ணன்<br/>
கங்கைதா னிருகரையுங் கதிர்மணியும்<br/>
                     பசும்பொன்னுங் கலந்து சிந்தி<br/>
வங்கவாய்த் திரையலைக்கும் வளநாட<br/>
                     னிவன்போலும் வைவேற் காளை.                     1819 <br/>
<br/>
வஞ்சியின்மெல் லிடையவளை வானிலா<br/>
                     வளர்முன்றில் வலமாய்ச் சூழ்ந்து<br/>
பஞ்சியின்மெல் லடிநோவ நடைபயிற்றிப்<br/>
                     படைவேந்தர் பலரைக் காட்டி<br/>
மஞ்சிவரு மாளிகையின் வடமருங்கின்<br/>
                     மணிமஞ்ச மலிரத் தோன்றும்<br/>
விஞ்சையர்த முலகாளும் விறல்வேந்தர்<br/>
                     குழாங்காட்டி விரித்துச் சொன்னாள்.                      1820<br/>
<br/>
வித்தியாதர அரசர்<br/>
<br/>
மாடிலங்கு மழைதவழ்ந்து மணியருவி<br/>
                      பொன்னறைமேல் வரன்றி வம் பூந்<br/>
தோடிலங்கு கற்பகமுஞ் சுரபுன்னை<br/>
                     வனங்களுமே துதைந்து வெள்ளிக்<br/>
கோடிலங்கு நெடுவரைமேற் குடைவேந்த<br/>
                     ரிவர்குணங்கள் கூறக் கேட்பின்<br/>
ஏடிலங்கு பூங்கோதா யிமையவரின்<br/>
                     வேறாய திமைப்பே கண்டாய்.                      1821<br/>
<br/>
அங்கவவர் வளநகருங் குலவரவு<br/>
                     மவையவற்றோடறையும் போழ்தின்<br/>
வெங்கதிரோன் பெயரவனுக் கிளவரசிவ்<br/>
                     வேந்தனெனொ முன்னந் தானே<br/>
கொங்கிவருங் கருங்குழலி பெருந் தடங்கண்<br/>
                     இருங்குவளை பிணையல் போலச்<br/>
செங்கதிரோ னெனவிருந்த திருந்துவே<br/>
                     லிளையவன்மேற் றிளைத்த வன்றே.                     1822 <br/>
<br/>
வேறு<br/>
<br/>
கடாமிகு களிநல் யானைக்<br/>
                     கவுளிழி கான வீதி<br/>
விடாமிகை சுழன்று வீழும்<br/>
                     விரைகவர் மணிவண் டேபோல்<br/>
படாமுகக் களிற்றி னான்றன்<br/>
                     பவழக்குன் றனைய மார்பில்<br/>
தடாமுகை யலங்க றன்மேற்<br/>
                     றையல்கண் சரிந்த வன்றே.                     1823 <br/>
<br/>
ஏட்டினார் குழலி னாளுக்<br/>
                     குழையவ ளின்ன னென்று<br/>
காட்டினா ளாவ தல்லாற்<br/>
                     காரிகை தன்னின் முன்னம்<br/>
ஓட்டினா ணிறையுங் கண்ணு<br/>
                     முள்ளமுங் களித்த தங்கே<br/>
பாட்டினா லென்னை போக<br/>
                     பான்மையே பலித்த தன்றே.                      1824<br/>
<br/>
விண்டழி நிறைய ளாகி<br/>
                     மெல்லவே நடுங்கி நாணி<br/>
வண்டிவர் மாலை நோக்கி<br/>
                     மாதராள் மறைத லோடும்<br/>
கொண்டதோர் குமரன் போலக்<br/>
                     குங்குமக் குவவுத் தோண்மேல்<br/>
ஒண்டொடி மாலை வீழ்த்தா<br/>
                     ளுலகொலி படைத்த தன்றே.                      1825<br/>
<br/>
ஆர்த்ததங் கரவத் தானை<br/>
                     யாலித்த முரசுஞ் சங்கும்<br/>
தேர்த்தன மலருஞ் செம்பொற்<br/>
                     சுண்ணமுந் திசைக ளெல்லாம்<br/>
போர்த்தன பதாகை பொங்கிப்<br/>
                     பூமியங் கிழவ ருள்ளம்<br/>
வேர்த்தன வேர்த்துத் தாமே<br/>
                     வெய்துயிர்த் தொழிந்த வன்றே.                      1826<br/>
<br/>
புனைவுதா னிகந்த கோதைப்<br/>
                     பொன்னனாள் பூமி பாலர்<br/>
நினைவுதா னிகந்து காளை<br/>
                     வடிவெனு நிகளஞ் சேர<br/>
வினைகடாம் விளையு மாறியாம்<br/>
                     வேண்டிய வாறு வாரா<br/>
வினையதால் வினையின் றன்மை<br/>
                     யெனநினைந் தாறி னாரே.                      1827<br/>
<br/>
நெய்த்தலைப் பாலுக் காங்கு<br/>
                     நெடுவரை யுலகின் வந்த<br/>
மைத்துன குமரன் றன்னை<br/>
                     மடமொழி மாலை சூட்ட<br/>
இத்தலை யென்ன செய்தா<br/>
                     னெரிகதி ராழி வேந்தன்<br/>
கைத்தலை வேலி னாற்குக்<br/>
                     கடிவினை முடிவித் தானே.                     1828 <br/>
<br/>
விண்ணகம் புகழு நீர்மை<br/>
                    விழுக்கலம் பரப்பி யார<br/>
மண்ணக வளாகத் துள்ள<br/>
                    மன்னரான் மண்ணு நீர்தந்<br/>
தெண்ணகன் புகழி னாரை<br/>
                   யெழிலொளி துளும்ப வாட்டிப்<br/>
புண்ணகங் கமழும் வேலான்<br/>
                    பொன்மழை பொழிவித் தானே.                      1829<br/>
<br/>
தருமணன் மணிமுத் தாகத்<br/>
                    தண்டுல மியற்றிக் கான்யாற்<br/>
றருமணற் றருப்பை சூழ்ந்தாங்<br/>
                    கதன்மிசை பரிதி பாய்த்திப்<br/>
பெருமண மன்னற் கேற்ற<br/>
                    சமிதையாற் பெருக்கப் பட்ட<br/>
திருமணி யுருவிற் செந்தீச்<br/>
                    செல்வத்திற் சிறந்த தன்றே.                      1830<br/>
<br/>
தங்கழல் வேள்வி முற்றித்<br/>
                    தையலக் காளை யோடும்<br/>
பொங்கழல் வலஞ்செய் போழ்திற்<br/>
                    குழைமுகம் பொறித்த தெண்ணீர்<br/>
பைங்கழ லமரர் பண்டு<br/>
                    படைத்தநீ ரமிழ்தப் புள்ளி<br/>
அங்கெழு மதியந் தன்மே<br/>
                    லரும்பியாங் கணிந்த வன்றே.                    1831 <br/>
<br/>
மன்னவ குமர னாங்கு<br/>
                    மடந்தையைப் புணர்ந்து மாடத்<br/>
தின்னகி லமளி மேலா<br/>
                    லிளமுலைத் தடத்து மூழ்க<br/>
அன்னவன் றாதை செங்கோ<br/>
                    லாணைவே லருக்க கீர்த்தி<br/>
தன்னமர் மடந்தைக் கேற்ற<br/>
                    சயமர மறைவித் தானே.                    1832 <br/>
<br/>
சயமர மறைந்த நன்னாட்<br/>
                    டமனிய மஞ்சம் பாவி<br/>
இயமரந் துவைப்ப வேறி<br/>
                    யிகன்மன்ன ரிருந்த போழ்தில்<br/>
பயமலை மன்னன் பாவைக்<br/>
                    கவரவர் பண்பு கூறிக்<br/>
கயமலர் நெடுங்க ணாளோர்<br/>
                    காரிகை காட்டி னாளே.                     1833<br/>
<br/>
வரிகழன் மன்ன ரென்னு<br/>
                    மணிநெடுங் குன்ற மெல்லாம்<br/>
சுரிகுழன் மடந்தை யென்னுந்<br/>
                    தோகையம் மஞ்ஞை நோக்கி<br/>
எரிகதி ராழி வேந்தன்<br/>
                    றிருமக னென்னுஞ் செம்பொன்<br/>
விரிகதிர் விலங்கற் றிண்டோட்<br/>
                    குவட்டினை விரும்பிற் றன்றே.                     1834<br/>
<br/>
மாதராள் சுதாரை வாட்கண்<br/>
                    மலரொடு மணிவண் டார்க்கும்<br/>
போதுலாம் பிணையல் வீரன்<br/>
                    பொன்வரை யகலஞ் சூழ<br/>
ஏதிலா மன்னர் வாட<br/>
                    விருபுடைக் கிளைஞ ரெல்லாம்<br/>
காதலாற் களித்துச் செல்வக்<br/>
                    கடிவினை முடிவித் தாரே.                     1835<br/>
<br/>
கழல்வலம் புரிந்த நோன்றாட்<br/>
                    கடல்வண்ணன் புதல்வன் காமர்<br/>
குழல்வலம் புரிந்த கோதை<br/>
                    குழைமுகம் வியர்ப்ப வேட்டான்<br/>
அழல்வலம் புரிந்து சூழ்ந்தாங்<br/>
                    கத்தொழின் முடித்த பின்னைத்<br/>
தழல்வலம் புரிந்த வேலான்<br/>
                    றடமுலை வாரி சார்ந்தான்.                     1836<br/>
<br/>
மாதரஞ் சாய லாளு<br/>
                    மணிவண்ணன் சிறுவன் றானும்<br/>
ஓதநீ ரின்ப மென்னு<br/>
                    மொலிகடற் றரங்க மூழ்கச்<br/>
சோதியம் பெயரி னாளுஞ்<br/>
                    சுடரவன் புதல்வன் றானுங்<br/>
காதலிற் களித்துத் தங்கள்<br/>
                    கனவரை யுலகஞ் சார்ந்தார்.                     1837<br/>
<br/>
வேறு<br/>
<br/>
எரிவிசயங் கோவேந்தி மன்னரென்னும்<br/>
அரிவிசயங் கெடநின்ற வாணை வேலான்<br/>
திருவிசயன் றிருவன்ன செல்வி யோடும்<br/>
மருவிசயங் கெழுகோயின் மலர்ந்து புக்கான்.                    1838 <br/>
<br/>
இனையனவா மிகுசெல்வ மிங்கு மாக்கிப்<br/>
புனைமலர்வா னவர்போகம் புணர்க்கும் பெற்றி.<br/>
வினையதனின் விளைவின்ன தென்று நாளும்<br/>
நினைமின்மோ நெறிநின்று நீர்மை மிக்கீர்.                     1839<br/>
 	 -------------<br/>
<hr noshade="" width="50%"/>
<center><h3> 11.துறவுச் சருக்கம்  (1840- 2068) </h3></center>
<br/>
மன்னிய புகழி னான்றன்<br/>
                    மகன்வழிச் சிறுவர் வாயுள்<br/>
இன்னகை மழலை கேட்டாங்<br/>
                    கினிதினி னிருந்த காலைப்<br/>
மன்னுமெய்த் துறவிற் புக்கான்<br/>
                    பயாபதி மன்னர் மன்னன்<br/>
அன்னதன் பகுதி தன்னை<br/>
                    யறியுமா பகர லுற்றேன்.                      1840<br/>
<br/>
திவிட்டனும் அவன் மக்களும் பயாபதியை அணுகுதல்<br/>
<br/>
திருமகி ழலங்கன் மார்பிற்<br/>
                    செங்கணான் வணங்கச் செல்வப்<br/>
பெருமகிழ் வெய்தி வேந்தன்<br/>
                    பிரசாபதி பெரிய வாட்கண்<br/>
உரிமையோ டிருந்த போழ்தி<br/>
                    னொலிகல னொலிப்ப வோடி<br/>
அருமைகொ டிகிரி யாள்வான்<br/>
                    சிறுவர்சென்ற ணுகி னாரே.                      1841<br/>
<br/>
தவத்தின் பயனைப் பயாபதி உணர்தல்<br/>
<br/>
ஆங்கவ ரணைந்த போழ்தி<br/>
                    னமிழ்துகொப் புளித்த போலும்<br/>
தேங்கமழ் பவழச் செவ்வாய்<br/>
                    முறுவனீர் பருகித் தேங்கி<br/>
ஈங்கிவை யனைய தோற்றி்<br/>
                    யின்பமே பருக நின்ற<br/>
வீங்கிய தவத்திற் கின்னும்<br/>
                    வித்திடற் பால தென்றான்.                      1842<br/>
<br/>
நல்வினை<br/>
<br/>
அலகுடன் விளங்கு மம்பொற்<br/>
                    குடைநிழ லரசர் சூழ<br/>
உலகுடன் வணங்க வோடை<br/>
                    யுயர்களிற் றெருத்த மேலால்<br/>
பலகுடை பணியச் செல்லும்<br/>
                    பண்பிது நமக்குத் தந்த<br/>
நலனுடைத் தளிய நங்க<br/>
                    ணல்வினைத் தெய்வ மன்றே.                     1843 <br/>
<br/>
மேலும் அவன் எண்ணுதல்<br/>
<br/>
தன்னையோ ரரச னாக்கித்<br/>
                    தரங்கநீர் வளாக மாள்வித்<br/>
தின்னுயி ராகிச் செல்லு<br/>
                    நல்வினை யென்னு மின்ன<br/>
முன்னுப காரி தன்னை<br/>
                    முதல்கெட முயலுங் கீழ்மை<br/>
நன்னரின் மாந்த ரன்றே<br/>
                    நரகங்கட் கரச ராவார்.                      1844<br/>
<br/>
சென்றநாள் பெயரு மேனுஞ்<br/>
                    செல்வமுஞ் செருக்கு மாக்கி<br/>
நின்றநா ணிலவு மேனு<br/>
                    நெறிநின்று வருந்த வேண்டா<br/>
இன்றுபோல் வாழ்து மன்றே<br/>
                    யிப்படித் தன்றி யாங்கள்<br/>
பொன்றுநாள் வருவ தாயின்<br/>
                    வாழ்க்கையோர் பொருள தன்றே.                     1845 <br/>
<br/>
வாழ்வு நிலையற்றது<br/>
<br/>
எரிபுரை யெழில தாய<br/>
                    விளந்தளி ரிரண்டு நாளின்<br/>
மரகத வுருவ மெய்தி<br/>
                    மற்றது பசலை கொண்டு<br/>
சருகிலை யாகி வீழ்ந்த<br/>
                    கரிந்துமண் ணாதல் கண்டும்<br/>
வெருவிலர் வாழ்து மென்பார்<br/>
                    வெளிற்றினை விலக்க லாமோ.                     1846 <br/>
<br/>
தவம் சிறந்தது எனத் துணிதல்<br/>
<br/>
பிறந்தனர் பிறந்து சாலப்<br/>
                    பெருகினர் பெருகிப் பின்னை<br/>
இறந்தன ரென்ப தல்லா<br/>
                    லியாவரு மின்று காறு<br/>
மறைந்துயிர் வாழா நின்றா<br/>
                    ரில்லையால் வாழி நெஞ்சே<br/>
சிறந்தது தவத்தின் மிக்க<br/>
                    தின்மையே சிந்தி கண்டாய்.                      1847<br/>
<br/>
உடலின் இழிவு<br/>
<br/>
பிறந்துநாம் புறஞ்செய் கின்ற<br/>
                    பேதையிவ் வுடலந் தானும்<br/>
இறந்தநாள் போல்வ தின்றா<br/>
                    யிற்றையின் னாளை வேறாய்ப்<br/>
பறைந்துநாம் பற்றப் பற்றப்<br/>
                    பற்றுவிட் டகலு மாகிற்<br/>
சிறந்தனர் பிறர்க கள்யாரே<br/>
                    சிந்தைநீ சிந்தி யென்றான்.                      1848<br/>
<br/>
தொகைமல ரலங்கல் சூடித்<br/>
                    தூநறுஞ் கண்ண மப்பிப்<br/>
புகைநனி கமழ வூட்டிப்<br/>
                    புறஞ்செயப் பட்ட மேனி<br/>
சிகையினோர் சிறுமுட் டீண்டச்<br/>
                    சிதைந்தழுக் கொழுகு மாயி்<br/>
நகைபெரி துடைத்து நாணா<br/>
                    மிதனைநா மகிழ்த னெஞ்சே.                      1849<br/>
<br/>
ஒழுகிய முடையு நீரு<br/>
                    முதலகை யிகப்ப வூறும்<br/>
அழுகலிவ் வள்ளல் யாக்கை<br/>
                    யகம்புற மாயிற் றாயில்<br/>
கழுகொடு கவருங் காக்கை<br/>
                    கைத்தடி கொண்டு காத்தும்<br/>
அழகுள சுழலு மன்னோ<br/>
                    வாயிரச் சாதி மாதோ.                      1850<br/>
<br/>
வல்வினை விளைத்த மாந்தர்<br/>
                    மற்றதன் வித்து மாட்டிப்<br/>
புல்வினை கான மண்டிப்<br/>
                    புலியின்வாய்ப் பட்ட தேபோல்<br/>
நல்வினை யினிதி னூட்டு<br/>
                    நல்வினை முதல்கண் மாறி<br/>
இல்வினை யின்பம் வெஃகி<br/>
                    யிறுபவே யறிவி லாதார்.                       1851<br/>
<br/>
பயாபதி தன் அமைச்சருடன் ஆராய்தல்<br/>
<br/>
இன்னன பலவுஞ் சிந்தித்<br/>
                    திருந்தது மிகையென் றெண்ணி<br/>
மன்னவ னுழையர் தம்மான்<br/>
                    மந்திரத் தவரைக் கூவிப்<br/>
பொன்னவிர் பவழத் திண்காற்<br/>
                    புரிமணிக் கூட மெய்திக்<br/>
தன்னம ரமைச்ச ரோடு<br/>
                    தானமர்ந் திருந்து சொன்னான்.                       1852<br/>
<br/>
நிலைத்த செல்வத்துக்கு வரும் ஊனங்கள் யாவை? என்று அவன் வினாதல்<br/>
<br/>
மலைபயில் களிநல் யானை<br/>
                    மன்னரால் வவ்வ லின்றாய்க்<br/>
கலைபயில் மகளிர் கண்போற்<br/>
                    கள்வர்கைப் படாது நாளும்<br/>
நிலையின செல்வக் கூனம்<br/>
                    வருவன வுரைமி னென்றான்<br/>
இலைபயின் மகரப் பைம்பூ<br/>
                    ணெரிமணிக் கடகக் கையான்.                       1853<br/>
<br/>
அமைச்சர் இறுத்த விடை<br/>
<br/>
ஆள்வினை மாட்சி யென்னு<br/>
                    மிரண்டினு மரசு காத்துத்<br/>
தோள்வினைக் களவு காவ<br/>
                    லுள்வழித் துன்னல் செல்லா<br/>
வாள்வினைத் தடக்கை வேந்தே<br/>
                    வருவது மற்று முண்டோ<br/>
கோள்வினை பயின்ற கூற்றங்<br/>
                    குறுகல தாயி னென்றார்.                       1854<br/>
<br/>
கூற்றத்தார் கொள்ளற்பாலன யாவை என்ற வினாவும் அதற்கு விடையும்<br/>
<br/>
கோள்வினை பயின்ற கூற்ற<br/>
                    வரசனாற் கொள்ளற் பால<br/>
கேள்வினை பயின்ற நூலிற்<br/>
                    கிளர்ந்துநீ ருரைமி னென்ன<br/>
வாள்வினை புரிந்த தோளான்<br/>
                    மனத்ததை யுணர்ந்து மாதோ<br/>
நாள்வினை புரிந்து நங்க<br/>
                    ளுயிர்நிறை கொள்ளு மென்றார்.                       1855<br/>
<br/>
கூற்றுவனை வெல்லும் உபாயம் யாது? என்று வினவல்<br/>
<br/>
சந்தினாற் றவிர்க்க லாமோ சார்பினா லொழிக்க லாமோ<br/>
பந்தியா முன்னந் தாமே பகைத்திருந் துய்ய லாமோ<br/>
வெந்திறற் காலன் றன்னை மேற்சென்று வெல்ல லாமோ<br/>
உய்ந்துயிர் யாங்கள் வாழு முபாயநீ ருரைமி னென்றான்.                       1856<br/>
<br/>
அமைச்சர் விடை<br/>
<br/>
பீழைமை பலவுஞ் செய்து பிணிப்படை பரப்பி வந்து<br/>
வாழுயிர் வாரி வவ்வி வலிந்துயிர் வாங்கி யுண்ணுங்<br/>
கூழைமை பயின்ற கூற்ற வரசனைக் குதிக்குஞ் சூழ்ச்சி<br/>
பாழியந் தடக்கை வேந்தே பயின்றிலம் யாங்களென்றார்.                      1857 <br/>
<br/>
அரசன் கூறுதல்<br/>
<br/>
ஆயினக் காலன் பாணி யாம்பிற வரச செல்வம்<br/>
மேயினங் களித்தி யாங்கள் விழைந்துயிர்வாழும் வாழ்க்கை<br/>
பாயிய வெழுந்த வேங்கை பாரிக்கு மளவிற் பைம்புன்<br/>
மாயிருஞ் சுருளை மேயு மான்மறி போலு மென்றான்.                      1858 <br/>
<br/>
குரவர் கூற்று<br/>
<br/>
அருங்களி யானை வேந்தே யத்துணைப் பாணியுண்டோ<br/>
கருங்களி மதநல்யானை வாய்புகு கவள மேபோல்<br/>
பெருங்களி யாளன் காலன் பிறையெயி றணிந்துநின்ற<br/>
இருங்களி யாணர் வாழ்விற் கிமைப்பிடை பெரிது கண்டாய்.                       1859<br/>
<br/>
காலனைக் கடப்பதற்கு மார்க்கம் கூறுகழு என்று அரசன் அமைச்சரை வினாதல்<br/>
<br/>
இன்னுயி ரழியும் போழ்து மிறைவனுக் குறுதியல்லான்<br/>
முன்னிய முகமன் மாட்டா முற்றிய வறிவி னாரை<br/>
மன்னவன் மகிழ்ந்து நோக்கி வாழுயிர் வவ்வுங் காலன்<br/>
தன்னைநா மிகந்து சேருஞ் சரண்பிறி துரைமி னென்றான்.                       1860<br/>
<br/>
முனிவரைக் கேட்குமாறு அமைச்சர் கூறல்<br/>
<br/>
இனியன போன்று தோன்றி நுகர்ந்தவற் கிறுதி செய்யும்<br/>
கனிபுரை கிளவி நீக்கிக் கண்ணனார் கருத்துட் கொண்டு<br/>
துனிவன நினையுங் காலன் றுணிவன துணியுஞ் சூட்சி<br/>
முனிவரை வணங்கிக் கேட்டு முயறுமோ வடிக ளென்றார்.                       1861<br/>
<br/>
குருகயா வுயிர்க்குஞ் சோலைக் குளிரணிப் பழன நாட<br/>
முருகயா வுயிர்க்கும் பூவார் முறிமிடை படலை மாலைத்<br/>
திருவயா வுயிர்க்கு மார்பற் செறிதவர் சரண மூலத்<br/>
தருகயா வுயிர்ப்பி னல்லா லரண்பிறி தாவ துண்டோ.                        1862<br/>
<br/>
பயாபதி துயர்நீங்கிய மனத்தனாதல்<br/>
<br/>
எரிகின்ற சுடரி னெய்பெய் திடுதிரி தூண்டி யாங்கு<br/>
விரிகின்ற புலமை வீரர் மொழிதலும் விசோதி யன்னாற்<br/>
பரிகின்ற வுரிமை வல்ல படரொழி மனத்த னானான்<br/>
சொரிகின்ற மதுவின் மாரித் துவலையி னனைந்த தாரான்.                        1863<br/>
<br/>
கரும்பணி மொழியி னார்தங்<br/>
                    கருந்தடங் கண்ணும் வண்டும்<br/>
சுரும்பணை முலையி னாருந்<br/>
                    தொடையலுந் துதைந்த மார்பன்<br/>
அரும்பணி யசோக நீழ<br/>
                    லடிகள தணிபொற் கோயில்<br/>
விரும்பணி விழவு சாற்றி<br/>
                    வியன்முர சறைக வென்றான்.                       1864 <br/>
<br/>
அருகன் விழா<br/>
<br/>
ஒளியவ னுலகம் தன்னுட்<br/>
                    கரந்தவ னுயிர்க ளுய்யும்<br/>
அளியவ னருள்செய் யாழி<br/>
                    யுடையவ னடிமை செய்வார்க்<br/>
கெளியவ னெந்தை பெம்மாற்<br/>
                    கியற்றிய விழவின் மிக்க<br/>
களியவ ரென்ப செம்பொற்<br/>
                    கதிர்முடி சூடு வாரே.                        1865<br/>
<br/>
அருள்புரி யழலஞ் சோதி<br/>
                    யாழியா னாதி யில்லான்<br/>
மருள்புரி வினைகட் கென்று<br/>
                    மறுதலை யாய வாமன்<br/>
இருள்புரி யுலகஞ் சேரா<br/>
                    வியனெறி பயந்த பெம்மான்<br/>
பொருள்புரி விழவு காண்பார்<br/>
                    புண்ணிய வுலகங் காண்பார்.                        1866<br/>
<br/>
கண்ணிய வறிவன் செல்வ<br/>
                    விழவினுட் களித்த மாந்தர்<br/>
புண்ணியத் துகள்க ளென்னும்<br/>
                    பொற்சுண்ணம் புதைய வாடிப்<br/>
பண்ணியன் மொழியி னார்தங்<br/>
                    கருங்கண்ணாற் பருகு நீர்மை<br/>
விண்ணிய லுருவ மெய்தி<br/>
                    விளங்கிவீற் றிருப்ப ரன்றே.                        1867<br/>
<br/>
நகரம் விழவணி காண்டல்<br/>
<br/>
எல்லைசான் முரசிற் சாற்றி<br/>
                    யின்னன வறைத லோடும்<br/>
மல்லன்மா நகரங் கேட்டே<br/>
                    வானுல கிழிந்த தேபோன்<br/>
முல்லைவான் கண்ணி சூடி<br/>
                    முகிழ்நகைக் கலங்க டாங்கிச்<br/>
செல்லும்வாய் தோறுஞ் செல்வ<br/>
                    விழவணி தேர்த்த தன்றே.                        1868<br/>
<br/>
இன்னிசை முரசங் கேட்டே<br/>
                    மெய்பெரி தினிய கேட்டா<br/>
மன்னிய நங்கள் வாணாள்<br/>
                    வாழ்கநம் மிறைவ னென்னாப்<br/>
பொன்னியன் மலருஞ் சாந்துஞ்<br/>
                    சுண்ணமும் புகையும் பொங்கத்<br/>
துன்னிய நகர மாந்தர்<br/>
                    துறக்கம்பெற் றவர்க ளொத்தார்.                        1869<br/>
<br/>
திருவிழா நடைபெறல்<br/>
வேறு<br/>
<br/>
பூரண மணிக்குட நிரைத்த பொன்னணி<br/>
தோரண மெடுத்தன துதைந்த வெண்கொடி<br/>
வாரணி முரசொடு வளைக ளார்த்தரோ<br/>
காரணி கடலொலி கைத விர்த்ததே.                        1870<br/>
<br/>
விரையினான் மெழுகிய வீதி வாயெலாம்<br/>
திரையினார் செழுமணி முத்தஞ் சிந்தினார் யினா <br/>
லென்னையவ் வொளிகொண் மாநகர்<br/>
புரையினாற் பொன்னுல கிழிந்த தொத்ததே.                     1871 <br/>
<br/>
அகிற்புகை மாளிகைகளைச் சூழ்தல்<br/>
<br/>
கழுமிய காழகி லாவி காமரு<br/>
செழுமணி மாளிகைச் சென்னி சூழ்வது<br/>
விழுமணி விளங்கிய விலங்கன் மீமிசைத்<br/>
தழுவிய விளமழை தவழ்வ தொத்ததே.                      1872<br/>
<br/>
அந்தணர்<br/>
<br/>
வெண்டுகி லுடுத்துவெண் சாந்து மெய்வழித்<br/>
தொண்டிரண் மல்லிகை யொலியல் சூடினார்<br/>
வண்டிரண் மணிமுத்தும் வயிரச் சாதியும்<br/>
கொண்டிய லணியொடு கோலந் தாங்கினார்.                      1873<br/>
<br/>
வெண்மருப்பி ரட்டைய வேழ மீமிசைக்<br/>
கண்மருட்டு றுப்பன கமலப் பூப்பலி்<br/>
விண்மருட்டு றுப்பன வேந்தி வேதியர்<br/>
மண்மருட்டு றுப்பதோர் வகையின் மன்னினார்.                     1874 <br/>
<br/>
வேந்தர்<br/>
<br/>
செம்மலர்க் கண்ணியர் செம்பொற் றாரினர்<br/>
கொய்ம்மலர்க் குங்குமங் குழைந்த சாந்தினர்<br/>
கைம்மலர் மணிநகைக் கடகம் வில்லிட<br/>
மெய்ம்மல ரணியினர் வேந்த ராயினார்.                      1875<br/>
<br/>
செய்ந்நிறக் குவளைகை செய்த சூட்டினர்<br/>
அந்நிறந் தழுவிய வரத்த வாடையர்<br/>
மெய்ந்நிறஞ் செய்யன வேழ மீமிசைக்<br/>
கைந்நிற மலரொடு கலந்து தோன்றினார்.                     1876 <br/>
<br/>
வணிகர்<br/>
<br/>
பொன்மலர்க் கண்ணியர் பொன்செய் சுண்ணமொய்<br/>
மின்மலர் மேனிமேல் விளங்க வப்பினார்<br/>
மென்மல ரணிநகை மிளிருங் கோலமோ<br/>
டின்மல ரிருநிதிக் கிழவரீண்டினார்.                     1877 <br/>
<br/>
போரொளிப் பீதக வுடையர் பைம்பொனால்<br/>
ஆரொளி தழுவிய வலர்செய் பூப்பலி<br/>
போரொளி யானைமே னிரைத்துப் போந்தனர்<br/>
வாரணி வனமுலை யவரொ டென்பவே.                      1878<br/>
<br/>
அரசன் விழாவிற்கெழுதல்<br/>
<br/>
நகரமாங் கெழுந்தபி னரலுஞ் சங்கொடு்<br/>
முகுரவாய் மணிமுர சதிரு மூரிநீர்<br/>
மகரமால் கருங்கடன் மருளுந் தானையான்<br/>
சிகரமால் யானைமேற் செல்வன் றோன்றினான்.                      1879<br/>
<br/>
குதிரைகள் பல<br/>
<br/>
வேல்புரை கண்ணியர் கவரி வீசவெண்<br/>
பால்புரை பவழக்காற் குடையி னீழலான்<br/>
மால்புரை கருங்கடல் வளாகங் காவலன்<br/>
கால்புரை புரவியங் கடலுட் தோன்றினான்.                      1880<br/>
<br/>
களிறு ஈட்டம்<br/>
<br/>
புதமெழு புரவிகள் புடைப ரந்திடை<br/>
மதமழை பொழிவன வயிரக் கோட்டன<br/>
கதமழ லெழவுமிழ் தகைய காணில<br/>
விதமெழு களிறுகள் பலமி டைந்தவே.                      1881<br/>
<br/>
பிற விழாச் செய்திகள்<br/>
<br/>
ஆர்த்தன பல்லிய மதிர்ந்த குஞ்சரம்<br/>
தேர்த்தன தேர்க்குழாந் திசைத்த பல்லுயி்ர்<br/>
போர்த்தன கொடிமிடை பொழிந்த பூமழை<br/>
வேர்த்தன விளிந்தன வினைக ளென்பவே.                      1882<br/>
<br/>
விரிந்துயர் வெள்ளிவெண் குடையின் மாடெலாம்<br/>
திருந்திய சாமரை திசைக டேர்த்தன<br/>
பரந்தெழு பாற்கடற் பரவை வெண்டிரை<br/>
நிரைந்தெழு நுரையொடு நிரைத்த வொத்தவே.                      1883<br/>
<br/>
பீலியந் தழைபிணித் திட்ட வட்டமு<br/>
மாலியங் கசைப்பன வால வட்டமு<br/>
மேலியங் கொளியவன் மறைய வேய்ந்தரோ<br/>
காலியங் கிடவிடங் காண்கி லாரரோ.                      1884<br/>
<br/>
சந்தனஞ் செறிந்தன செப்புந் தண்புகைக்<br/>
கந்தமே நிறைந்தன கரண்ட கங்களும்<br/>
கொந்துமொய்ம் மலர்நிறை கோடி கங்களும்<br/>
உந்தியொன் றொன்றினை யூன்று கின்றவே.                      1885<br/>
<br/>
நிரந்தன பூப்பலி நிரைகொண் மாரியாய்ச்<br/>
சொரிந்தன சுரும்பிவர் துணர்கொள் பூமழை<br/>
பரந்தன மங்கலப் பதாகை யவ்வழிக்<br/>
கரந்தன கருவினைக் குழாங்க ளென்பவே.                     1886<br/>
<br/>
பாடுவார் பலாண்டிசை பரவு வார்பரந்<br/>
தாடுவா ரறிவனைப் பரவி யார்களும்<br/>
கூடுவார் குழுவுமெய் குழுமி யெங்கணும்<br/>
ஊடுதான் வியலிட முள்ள தில்லையே.                      1887<br/>
<br/>
பயாபதியின் செயல்<br/>
<br/>
நொவ்வகை வினைப்பகை யகற்றி நூனெறி<br/>
செவ்வகை மொழிந்தவன் செல்வச் சேவடிக்<br/>
கிவ்வகை யெழுவகை விழவு செல்வுழி<br/>
நெய்வகை வேலவ னிலைமை கேட்கவே.                      1888<br/>
<br/>
சினகரம் சேர்தல்<br/>
<br/>
நீர்ப்பலி விரைப்பலி நிரந்து தேனிமிர்<br/>
பூப்பலி யெனவிவை நிரைத்துப் புண்ணியன்<br/>
சீர்ப்பொலி சினகரஞ் சென்று சேர்ந்தனன்<br/>
ஆர்ப்பொலி தழுவிய வரவத் தானையான்.                      1889<br/>
<br/>
நகர் வலம்<br/>
<br/>
கோடுயர் கோபுர வாய்தல் சேர்ந்துதன்<br/>
நீடுயர் மழகளி றிருவித் தானிழிந்<br/>
தேடுய ரினமல ரேந்தி யீர்ம்பொழின்<br/>
மாடுயர் வளநகர் வலங்கொண் டெய்தினான்.                      1890<br/>
<br/>
அருகக் கடவுள் தரிசனம்<br/>
<br/>
மன்னவ னணைதலு மலர்ந்த வாணிலாப்<br/>
பொன்னணி வளநக ரகத்துப் பொங்கரி<br/>
துன்னிய வணைமிசைத் துளங்குஞ் சோதியோ<br/>
டன்னணம சோகமர்ந் தடிக டோன்றினார்.                      1891<br/>
<br/>
ஆசனம்<br/>
<br/>
குஞ்சரத் தடக்கைய குழைச் சென்னிய<br/>
மஞ்சிவர் தோற்றத்து மகர வாயொடு<br/>
செஞ்சுடர் மணிநிரை யழுத்திச் செம்பொனால்<br/>
அஞ்சுட ருமிழ்வதவ் வணையின் வண்ணமே.                      1892<br/>
<br/>
ஏழிய லுலகிலுள்ளி ருளுங் கையகன்<br/>
றாழியல் வினைகேளா டவிய வாயிரம்<br/>
தாழொளி சுடரவன் றன்னைக் காணவோர்<br/>
சூழொளி மண்டிலஞ் சுடரத் தோன்றுமே.                     1893 <br/>
<br/>
கவரி<br/>
<br/>
கழுமிய பானிலாக் கதிரின் கற்றைகள்<br/>
செழுமணித் திரண்மிசைச் செறிந்த போல்வன<br/>
எழுவளர்த் தனையதோ ளியக்க ரேந்தின<br/>
தொழுதகை யுருவின கவரி தோன்றுமே.                      1894<br/>
<br/>
குடை<br/>
<br/>
பருகலாம் பானிலாப் பரந்த மாமணி<br/>
அருகெலா மணிந்தக டம்பொ னார்ந்துமேற்<br/>
பெருகலாஞ் சுடரொளி பிறங்கி நின்றதம்<br/>
முருகுலாம் பிண்டியான் குடையின் மும்மையே.                      1895<br/>
<br/>
அழல்வளர்த் தனையன தழையு மவ்வழல்<br/>
தழல்வளர்த் தனையன மலருந் தாமரைப்<br/>
பொழில்வளர் வளையமும் பொதுளி வண்டினம்<br/>
குழைவள ரசோகின்மேற் குளிர்செய் கின்றவே.                     1896 <br/>
<br/>
மாமழைக் கண்ணியர் மருங்கு போல்வன<br/>
தூமழை வளர்கொடி துவன்றிப் பத்திகள்<br/>
பாமழை யுருவுகள் பலவுந் தோன்றவே<br/>
பூமழை பொன்னிலம் புதைய வீழ்ந்தவே.                     1897<br/>
<br/>
வானவர் வாத்தியவொலி<br/>
<br/>
மொய்த்திலங் கலர்மழை முருகு லாவிய<br/>
மைத்தலை விசும்பிடை மயங்க வானவர்<br/>
கைத்தலம் பரவிய காம ரின்னியம்<br/>
எத்திசை மருங்கினு மிரங்கித் தோன்றுமே.                      1898<br/>
<br/>
கின்னரர்<br/>
<br/>
மைஞ்ஞலம் பருகிய கருங்கண் மாமணிப்<br/>
பைஞ்ஞலம் பருகிய பரும வல்குலார்<br/>
மெய்ஞ்ஞலம் விஞ்சையர் விரவ மேலெலாம்<br/>
கிஞ்ஞர மிதுனங்கள் கிளர்ந்து தோன்றுமே.                      1899<br/>
<br/>
எரிமணி நெடுமுடி யிமைப்பிற் செங்கணப்<br/>
புரிமணி வண்ணனும் பொன்செ யாழியத்<br/>
திருமணி வண்ணனுந் தேவி மார்களும்<br/>
அருமணி வண்ணனுக் கருகு தோன்றினார்.                     1900 <br/>
<br/>
ஒண்டமர் மணிகளு மொளிர்பொற் சாதியும்<br/>
கொண்டன ரியற்றிய கோலச் செய்கையால்<br/>
கண்டவர் கண்கவர் நகரங் காண்டலும்<br/>
விண்டுதிர் வினையினன் வேந்த னாயினான்.                     1901<br/>
<br/>
பணியொடு நறுவிரை மெழுகிப் பன்மலர்<br/>
அணியுடை யனையன பலவுஞ் செய்தபின்<br/>
மணிமுடி நிலமுற வணங்கி வாமன்மேற்<br/>
றுணிபடு வினையினன் றுதிதொ டங்கினான்.                    1902 <br/>
<br/>
வேறு<br/>
<br/>
மூவடிவி னாலிரண்டு சூழ் சுடரு நாண<br/>
                    முழுதுலக மூடியெழின் முளைவயிர நாற்றித்<br/>
தூவடிவி னாலிலங்கு வெண்குடையி னீழற்<br/>
                    சுடரோ யுன்னடிபோற்றிச் சொல்லுவதொன் றுண்டால்  <br/>
சேவடிக டாமரையின் சேயிதழ்க டீண்டச்<br/>
                    சிவந்தனவோ சேவடியின் செங்கதிர்கள் பாயப்<br/>
பூவடிவு கொண்டனவோ பொங்கொளிகள் சூழ்ந்து<br/>
                    புலங்கொளா வாலெமக்கெம் புண்ணியர்தங் கோவே.                     1903<br/>
<br/>
கருமாலை வெவ்வினைகள் காறளர நூறிக்<br/>
                    கடையிலா வொண்ஞானக் கதிர்விரித்தா யென்றும்<br/>
அருமாலை நன்னெறியை முன்பயந்தா யென்றும்<br/>
                    அடியேமுன் னடிபரவு மாறறிவ தல்லால்<br/>
திருமாலே தேனாரு மரவிந்த மேந்துந்<br/>
                    திருவணங்கு சேவடியாய் தேவாதி தேவ<br/>
பெருமானே நின்பெருமை நன்குணர மாட்டார்<br/>
                    பிணங்குவார் தம்மைவினைப் பிணக்கொழிக்க லாமே.                    1904 <br/>
<br/>
ஒளியாகி யுலகாகி நீவிரிந்தா யென்கோ<br/>
                    உலகெலா நின்னொளியி னுள்ளடங்கிற் றென்கோ<br/>
அளியார யுலகநீ யாள்கின்றா யென்கோ<br/>
                    அமருலகு தானின்ன தடியடைந்த தென்கோ<br/>
விளியாத மெய்ப்பொருளை நீவிரித்தா யென்கோ<br/>
                    நீவிரித்த வாறேமெய்ப் பொருள்விரிந்த தென்கோ<br/>
தெளியாம லில்லைநின் றிருவடிகண் மெய்ம்மை<br/>
                    தெளிந்தாலுஞ் செவ்வனே தெரிந்துரைக்க லாமே.                     1905<br/>
<br/>
களியானை நாற்கோட்ட தொன்றுடைய செல்வன்<br/>
                    கண்ணொரா யிரமுடையான் கண்விளக்க மெய்தும்<br/>
ஒளியானை யூழி முத லானானை யோங்கி<br/>
                    உலகளவு மாகியுயிர் தமக்குறுகண் செய்யா<br/>
அளியானை யாரழலஞ் சோதிவாய் சூழ்ந்த<br/>
                    அருளாழி யானையிணை யடிபரவு வார்கட்<br/>
கெளியானை யெந்தை பெரு மானையே யல்லால்<br/>
                    இறையாக வீங்கொருவ ரெண்ணுமா றென்னே.                    1906 <br/>
<br/>
தெருளாமை யால் வினவற் பாலதொன் றுண்டு<br/>
                    திருவடிகள் செம்பொனா ரரவிந்த மேந்த<br/>
இருளாழி யேழுலகுஞ் சூழொளியின் மூழ்க<br/>
                    இமையாத செங் கண்ணி னிமையோர்வந் தேத்த<br/>
உருளாழி யானு மொளி மணிமுடிமேற் கைவைத்<br/>
                    தொருபாலில் வரவுலக நின்னுழைய தாக<br/>
அருளாழி முன்செல்லப் பின்செல்வ தென்னோ<br/>
                    அடிப்படா தாய்நின்ற வான்ஞால முண்டோ.                     1907<br/>
<br/>
வானோர்த முலகுடைய மானீல வண்ணன்<br/>
                    மகிழ்ந்திறைஞ்சு மாலையணி மணிமுடிமேல் வைகா<br/>
ஊனாரு மறவாழி யோடைமால் யானை<br/>
                    உடையான்ற னொளிமுடியின் மேலுரையோ நிற்கத்<br/>
தேனாரு மரவிந்தஞ் சென்றேந்தும் போழ்து<br/>
                    திருவடிகள் செந்தோடு தீண்டாவே யாகில்<br/>
ஆனாவிம் மூவுலகு மாளுடைய பெம்மான்<br/>
                    அடியுறுவா ரின்மைதா மறிவுண்ட தன்றே.                     1908<br/>
<br/>
தேனருளி மந்தாரச் செந்தாமந் தாழ்ந்து<br/>
                    திரளரைய செம்பவளம் வம்பாக வூறி<br/>
வானருளி மாணிக்கச் செங்கதிர்கள் வீசி<br/>
                    மதிமருட்டும் வெண்குடையோர் மூன்றுடைய வாமன் <br/>
யானருள வேண்டியடி யிணைபணியும் போழ்து<br/>
                    இமையவர்கோ னாயிரச் செங்கணான் வந்து<br/>
தானருளு மாறென்று தாள்பணியும் போழ்துந்<br/>
                    தகையொன்ற தேலிறைமை தக்கதே யன்றே.                     1909<br/>
<br/>
விண்டாங்கு வெவ்வினை வெரூஉவுதிர நூறி<br/>
                     விரிகின்ற மெய்ஞ்ஞானச் சுடர் விளக்கு மாட்டிக்<br/>
கண்டார்க ணின்னிலைமை கண்டொழுக யானின்<br/>
                    கதிர்மயங்கு சோதியாற் கண்விளக்கப் பட்டுத்<br/>
தண்டாஅ மரைமலரின்மே னடந்தா யென்றுந்<br/>
                    தமனீயப் பொன்னணையின் மேலமர்ந்தா யென்றும்<br/>
வண்டார சோகி னிழல் வாயமர்ந்தா யென்றும்<br/>
                    வாழ்த்தினால் வாராயோ வானவர்தங்கோவே.                    1910 <br/>
<br/>
கருவார்ந்த பொருணிகழ்வுங் காலங்கண் மூன்றுங்<br/>
                    கடையிலா நன்ஞானக் கதிரகத்த வாகி<br/>
ஒருவாதிங் கவ்வொளியி னின்னுள்ள வாகில்<br/>
                    உலகெல்லா நின்னுளத் தேயொளிக்க வேண்டா<br/>
திருவார்ந்த தண்மார்ப தேவாதி தேவ<br/>
                    திரளரைய செந்தளி ரசோகமர்ந்த செல்வ<br/>
வருவாரும் வையகமு நீயும்வே றாகி<br/>
                    மணிமேனி மாலே மயக்குவதிங் கென்னோ.                    1911 <br/>
<br/>
செங்க ணெடுமாலே செறிந்திலங்கு சோதித்<br/>
                    திருமுயங்கு மூர்த்தியாய் செய்யதா மரையின்<br/>
அங்கணடி வைத்தருளு மாதியா யாழி<br/>
                    அறவரசே யென்றுநின் னடிபணிவ தல்லால்<br/>
எங்க ணிட ரகலுமா றிந்நிலைமை யெய்தி<br/>
                    இருளுலக நீக்குமரு டருகநீ யென்று<br/>
வெங்கணிரு வினையையற வென்றாய்முன்னின்று<br/>
                    விண்ணப்பஞ் செய்யும் விழுத்தகைமை யுண்டோ.                     1912<br/>
<br/>
வேறு<br/>
<br/>
என்றுநன் கேத்தி யிறைஞ்சி யிறைவனைச்<br/>
சென்றுயர் சேவடிச் சேடந் தலைவைத்து<br/>
வென்றவன் கோயில் வலங்கொண்டு மீண்டுமொர்<br/>
பொன்றவழ் வேதிகை மண்டபம் புக்கான்.                    1913 <br/>
<br/>
சாரணர்<br/>
<br/>
ஆங்கொர் முனிவ னருந்தவப் பல்குணந்<br/>
தாங்கிய மாமலை யன்ன தகையவன்<br/>
பூங்கமழ் சேவடிப் போதுதன் பொன்முடி<br/>
தாங்கிய தாம நுதியாற் றுடைத்தான்.                     1914<br/>
<br/>
ஆற்றி லமைந்த வருந்தவத் தால்வினை<br/>
ஊற்றுச் செறித்த வொருபெயர் மாதவன்<br/>
மாற்றரு மந்திர வாய்மொழி யாயிடை<br/>
ஏற்றன கொண்டாங் கிறைவ னிருந்தான்.                     1915<br/>
<br/>
அமைச்சர் வேண்டுகோள்<br/>
<br/>
வணங்கி மணிமுடி மன்ன னிருப்ப<br/>
மணங்கமழ் கண்ணியர் மந்திர மாந்தர்<br/>
அணங்கு மறவமிழ் தூட்டி யடிகள்<br/>
பிணங்கும் பிறவிகள் பேர்த்துய்மி னென்றார்.                    1916 <br/>
<br/>
முனிவன் கூற்று<br/>
<br/>
வன்ன மணிமுடி மன்ன னிருந்திட<br/>
இன்னியற் செல்வ மெனைப்பல வெய்திய<br/>
மன்ன னறியுந் திருவற மாண்பினை<br/>
என்னை வினவிய தென்னைகோ லென்றான்.                     1917<br/>
<br/>
அமைச்சர் கூற்று<br/>
<br/>
அடிக ளடிசி லமைந்த தயில்வான்<br/>
முடிய முயலு முறைமை யறியான்<br/>
நெடிதின துவறு நீர்மையு மோரான்<br/>
வடிவமர் செல்வன் வகையு மதுவே.                    1918 <br/>
<br/>
முனிவன் செயல்<br/>
<br/>
மந்திர மாந்தர் மொழிதலும் வானிடை<br/>
அந்தரம் வாழு மமரர் வழிபடும்<br/>
தந்திர ஞான்ற தவத்திற் கரசனும்<br/>
இந்திர னன்னாற் கெடுத்துரைக் கின்றான்.                     1919<br/>
<br/>
முனிவர் உபதேசம்<br/>
<br/>
கதியுங் கதியினுட் டுப்புமத் துப்பின்<br/>
விதிசெய் வினையும் வினைவெல் வகையு<br/>
மதியவர் காமுறும் வீட்டது மாண்பும்<br/>
அதிபதி கேளென் றருந்தவன் சொன்னான்.                     1920<br/>
<br/>
ஓடுஞ் சகடத் துருளு மொளிகொள<br/>
வீடி லொருவன் விசிறும் வளையமும்<br/>
ஆடுந் துகளு மெனச்சுழன் றாருயிர்<br/>
நாடுங் கதியவை நான்குள கண்டாய்.                    1921<br/>
<br/>
நரகர் விலங்கு மனிதர்நற் றேவர்<br/>
விரவி னவர்தம் விகற்ப முரைப்பிற்<br/>
பெருகு முரையென்று பெய்ம்மலர்த் தாரோன்<br/>
உருக வொருவா றுறுவ னுரைத்தான்.                    1922<br/>
<br/>
நரகர் கதி<br/>
<br/>
கீழா நரகங் கிளத்தும் படலங்கள்<br/>
ஏழா யிருபத் திரட்டியோ டொன்பது<br/>
போழா மவற்றுள் ளவர்கள் புகலிடம்<br/>
பாழா மிலக்கமெண் பஃதுட னான்கே.                    1923<br/>
<br/>
நரகங்களின் பெயர்<br/>
<br/>
இருளி னிருளு மிருளும் புகையும்<br/>
அருளி லளறு மணலும் பரலும்<br/>
மருளின் மணியு மெனவிப் பெயர<br/>
பொருளி னரகங்கள் போதரக் கொண்ணீ.                    1924<br/>
<br/>
ஆங்க ணரக மடைந்தார் படுதுயர்<br/>
ஈங்க ணுரைப்பி னெமக்கும் பனிவரும்<br/>
வாங்கி யவற்றின் முதலதன் வார்த்தைகள்<br/>
பாங்கின் மொழிவன் பனிமலர்த் தாரோய்.                   1925 <br/>
<br/>
பத்தடம் பத்தொடு மூன்றா மவற்றிடை<br/>
ஒத்த வுறையு ளிலக்கமொர் முப்பது<br/>
கொத்தெரி வெம்பவர் கும்பிக் குழியவை<br/>
இத்துணை யென்பதொ ரெல்லை யிலவே.                    1926<br/>
<br/>
பேழைப் பிளவும் பிலத்தின் முகங்களும்<br/>
தாழிப் பதலையும் போலுந் தகையன<br/>
ஆழப் பரந்த வழுக லளறவை<br/>
பீழைப் பதகர் பிறக்கு மிடமே.                   1927 <br/>
<br/>
வேதனைகள்<br/>
<br/>
குழிபடு கும்பிக் கருவாய் பெருகி<br/>
அழுக லுடம்பிவை யங்கு நிறைந்தால்<br/>
வழுவி யனல்படு பாறைக் கண் வைகிப்<br/>
புழுவி னுருள்வ பொரிவ பொடிவ.                   1928 <br/>
<br/>
புழுவி னுருண்டு பொடிந்தவர் பொங்கி<br/>
எழுவர் புகையைந் தெழுந்தபின் மீட்டும்<br/>
வழுவினர் வீழ்வர் மறிந்துமவ் வாறே<br/>
ஒழிவிலா வேதனை யுள்ளள வெல்லாம்.                    1929<br/>
<br/>
அந்தோ வறனே வெனவழைப் பார்களை<br/>
வந்தோ மெனச்சொல்லி வாங்குபவ ரில்லை<br/>
வெந்தே விளிந்து மொழியார் விழுத்துயர்<br/>
முந்தே வினைய முயன்றனர் புக்கார்.                    1930<br/>
<br/>
அன்னணம் வேதனை யெய்து மவர்களைத்<br/>
துன்னி யுளர்சிலர் தூர்த்தத் தொழிலவர்<br/>
முன்னதிற் செய்த வினையின் முறைபல<br/>
இன்னண மெய்துமி னென்றிடர் செய்வார்.                    1931<br/>
<br/>
தங்கிருட் போதிற் றலைச்சென் றயன்மனை<br/>
அங்கு மகிழ்ந்தா ளவளிவள் காணெனச்<br/>
செங்கன லேயென வெம்பிய செம்பினில்<br/>
பொங்கனற் பாவைகள் புல்லப் புணர்ப்பார்.                    1932<br/>
<br/>
கொள்ளு மிவையெனக் கூட்டில் வளர்த்ததம்<br/>
வள்ளுகிர்ப் பேழ்வாய் ஞமலி வடிவுகள்<br/>
அள்ளிக் கதுவ வலறி யயலது<br/>
முள்ளிற் புனைமர மேற முயல்வார்.                    1933<br/>
<br/>
மேயப் பருவம் விரும்பிய மீனினம்<br/>
காயப் பெருந்தடி காண்மி னிவையெனத்<br/>
தீயைப் பருகிய செப்புத் திரளவை<br/>
வாயைப் பெருகப் பிளந்து மடுப்பார்.                    1934<br/>
<br/>
மறிப்பல கொன்று மடப்பிணை வீழ்த்துங்<br/>
கறிப்பல வெஃகிக் கறித்தவர் தம்மை<br/>
உறுப்புறுப் பாக வரிந்தரிந் தூட்டி<br/>
ஒறுப்பர் சிலரை யவரு மொருபால்.                    1935<br/>
<br/>
இடைப்பல சொல்லி யெளியவர் தம்மை<br/>
உடைப்பொருள் வெஃகி யொறுத்த பயத்தான்<br/>
முடைப்பொலி மேனியை முண்மத் திகையாற்<br/>
புடைப்ப நடுங்கிப் புரள்வ ரொருசார்.                    1936<br/>
<br/>
வெறுப்பன வேசெய்து மேலா யவரைக்<br/>
குறிப்பல சொல்லிய நாவைக் கொடிற்றால்<br/>
பறிப்பர் பரிய வயிரமுட் கொண்டு<br/>
செறிப்ப ருகிர்வழி யேறச் சிலரே.                   1937 <br/>
<br/>
பொரிப்பர் சிறைசெய்து பொங்கெரி மாட்டிக்<br/>
கரிப்பர் கனல்படு காரக லேற்றித்<br/>
திரிப்பர் பலரையுஞ் செக்குர லுட்பெய்<br/>
துரிப்ப ருடலை யவரு மொருபால்.                   1938 <br/>
<br/>
பழுப்பல பற்றிப் பறிப்பர் பதைப்ப<br/>
மழுப்பல கொண்டவர் மார்பம் பிளப்பர்<br/>
கழுப்பல வேற்றி யகைப்பர் கடிதே<br/>
விழுப்பெரும் பூணோய் வினையின் விளைவே.                    1939<br/>
<br/>
பறிப்பர் பலரவர் கைகளைப் பற்றிச்<br/>
செறிப்பர் விரல்களைச் சீவுவர் மேனி<br/>
நெறிப்ப ரெலும்பு நிரந்துடன் வீழ<br/>
மறிப்பர் மலைமிசை மற்று மொருசார்.                    1940<br/>
<br/>
சாவ நலிந்திடுந் தண்ணீர்ப் பிணிபெரி(து)<br/>
ஆவென் றலறு மவரையரு நஞ்சின்<br/>
வாவிகள் காட்டலின் மண்டி மடுத்துண்டு<br/>
நாவு மழுக நரல்வ ரொருசார்.                   1941<br/>
<br/>
அழலிவை யாற்றோ மெனவழன் றோடி<br/>
நிழலிவை யாமென நீள்பொழிற் புக்கால்<br/>
தழல்வளி தாமே தலைவழி சிந்தக்<br/>
கழல்வனர் வீழ்ந்து கரிவ ரொருசார்.                   1942<br/>
<br/>
முல்லை முகைமலர்த் தாரோய் முதற்புரை<br/>
அல்ல லெனைப்பல வாயிர கோடிகள்<br/>
எல்லையி றுன்ப மிவற்றி னிருமடி<br/>
புல்லினர் கீழ்க்கீழ்ப் புரைபுரை தோறும்.                   1943<br/>
<br/>
விளிவி றுயரொடு மேற்பொங்கி வீழும்<br/>
அளவு மவர்கண் முறையும் பிறவும்<br/>
அளவில் கீழ்க்கீ ழிரட்டி யறைந்தேன்<br/>
உளரொளி ஞானமஃ தொன்று மொழித்தே.                  1944 <br/>
<br/>
பெய்யா வருநஞ்சும் பேரழற் குட்டமும்<br/>
செய்யாக் குழிகளுஞ் சீநீர்த் தடங்களும்<br/>
நையா நரக ரிடமிவை நாறினும்<br/>
உய்யா பிறவுயி ரோசனைக் கண்ணே.                   1945<br/>
<br/>
எழுவின் முழமூன் றறுவிர லென்ப<br/>
வழுவின் முதலதன் கீழ்ப்புரை வாழ்வார்<br/>
ஒழிவில பொங்குவ ரோசனை யேழ்மேன்<br/>
முழுவிலைஞ் ஞூற்றொடு முக்கா வதமே.                  1946 <br/>
<br/>
ஆண்டுச் சிறுமை பதினா யிரமுள<br/>
நீண்டவர் வாழ்நா ணிறைவு கடலெல்லை<br/>
ஈண்டிதன் கீழ்க்கீழ்ப் பெருகிவரு மெங்கும்<br/>
வேண்டிற் சிறுமைதம் மேலோர் நிறைவே.                   1947<br/>
<br/>
மூன்று மொரேழு மொழிபஃதும் பத்தினோடே<br/>
ஏன்ற நல்லேழு மிருபத் திரண்டுமென்<br/>
றான்ற வலைகடன் முப்பத்து மூன்றுமென்<br/>
றூன்றின கீழ்க்கீ ழுயர்ந்தன வாழ்நாள்.                   1948<br/>
<br/>
முடைகொண் முழுச்செவி மொண்பற் பதகர்<br/>
உடையந் தலியிருப் புண்பது நஞ்சே<br/>
புடையவர் காணிய போர்நனி மூட்ட<br/>
மிடைவர் படுகொண்டு வேதனை மிக்கார்.                   1949<br/>
<br/>
வேவா ரழலுள் விளியா ரளற்றினுள்<br/>
ஓவார் புகையு ளுகையா வுழல்பவர்<br/>
ஆவா வளிய நரகர் படுதுயர்<br/>
ஏவார் சிலையா யிரங்குந் தகைத்தே.                   1950<br/>
<br/>
ஆங்குண் டெனப்படு மாழ்துயர் வீழ்பவர்<br/>
தேங்கொண்ட பைந்தார்த் திறன்மன்ன யாரெனில்<br/>
தாங்கொண்ட தார மறுத்துப் பிறன்வரைப்<br/>
பூங்கொண்டை மாரைப் புணரு மவரும்.                   1951<br/>
<br/>
உள்ளங் கொடியா ருயிர்க்கொலை காதலர்<br/>
வெள்ளங் கொடியன மேவிப் பிறன்பொருள்<br/>
கொள்ளுங் கொடுமைக் குணத்தின் மனித்தரும்<br/>
நள்ளலர்ச் சாய்த்தோய் நரக மடைவார்.                  1952 <br/>
<br/>
நல்லறங் காய்ந்து நலிந்து பொருள்படைத்<br/>
தில்லறஞ் செய்யா திறுகு பவர்களும்<br/>
புல்லறம் புல்லாப் புலவரை வைதுரைத்<br/>
தல்லறஞ் செய்யு மறிவில் லவரும்.                   1953<br/>
<br/>
தெண்டிரை வாழுந் திமிலுங் கலங்களுங்<br/>
கொண்டிரை யாகவுயிர் கொல்லுஞ் சாதியும்<br/>
கண்டிடு காதனை நின்னாற் செயப்படும்<br/>
தண்டிக டம்மொடுஞ் சார்த்தினை கொண்ணீ.                  1954 <br/>
<br/>
ஆறா நரக வழலினு ளாழ்பவர்<br/>
தேறார் திருவறந் தேறினு நல்வத<br/>
மேறார் சிலர்நனி யேறினு நில்லலர்<br/>
வேறா யினிச்சொல்ல வேண்டுவ துண்டோ.                  1955 <br/>
<br/>
விலங்குகதித்துன்பம்<br/>
<br/>
விலங்குடன் சாதி விரிப்பிற் பெருகும்<br/>
உலங்கொண்ட தோண்மன்ன வோரறி வாதி<br/>
புலங்கொண்ட வைம்பொறி யீறாப் புணர்ந்த<br/>
நலங்கொண்ட ஞாலத்தி னாடி யுணர்நீ.                   1956<br/>
<br/>
நின்று வருந்து நிகோதப் பிறவியுள்<br/>
ஒன்றறி வெய்தி யுழக்கு முயிர்பல<br/>
அன்றிச் சிறிதுண் டவற்றினு மவ்வழிச்<br/>
சென்று பெயர்வ சிலவுள கண்டாய்.                  1957 <br/>
<br/>
ஓரறி வாகி யுழக்கு முயிர்களைப்<br/>
பேரறி வாரும் பிறரில்லை யின்னவை<br/>
யாரறி வாரழி யுந்திறம் யாதெனில்<br/>
கூரறி வில்லவர் கொன்றிடு கின்றார்.                  1958 <br/>
<br/>
உயிர்தொகை யாறனு ளொன்றொழித் தேனைப்<br/>
பெயர்த்தொகை பெற்ற பிறவிக டம்மைப்<br/>
பயிர்த்தலு மின்றி யுலகம் பதைப்பச்<br/>
செயிர்த்தவர் போலச் செகுத்திடுங் கண்டாய்.                   1959<br/>
<br/>
ஏனை யொழிந்த வியங்குநற் சாதிகள்<br/>
ஆனை முதலா வளிய விலங்குகள்<br/>
மானுடர் பற்றி வலிந்து நலிந்திட<br/>
ஊனெய் யுருகு முழக்கு மொருபால்.                   1960<br/>
<br/>
ஊர்ந்து முழுது முறுபார மேந்தியும்<br/>
சாய்ந்த விலங்குக டாளுடைந் தாழ்தர<br/>
வீர்ந்து மறுத்து மிறைச்சி யுவப்பவர்<br/>
தேர்ந்து செகுப்பவுந் தேயுஞ் சிலவே.                   1961<br/>
<br/>
தடிவிலை வாழ்நர் தடிந்திடப் பட்டு<br/>
முடிவிலை வாழ்நர் முருக்க முரிந்தும்<br/>
கொடுவி லெயினர்கள் கொல்லக் குறைந்தும்<br/>
விடலில வேதனை வேந்த விலங்கே.                   1962<br/>
<br/>
அந்தோ வளிய விலங்குகள் யார்கண்ணும்<br/>
நொந்தோ மெனச்சென்று நோக்கி னுனிப்பொடு<br/>
வந்தோ மெனநின்ற மாண்புடை யார்களும்<br/>
உய்ந்தோய்ந் தொழிய முயன்றிடு கின்றார்.                   1963<br/>
<br/>
முனிவரே அறிபவை<br/>
<br/>
கன்னியர் வேட்கை கடவு ளரும்பிணி<br/>
துன்னிய துன்ப விலங்கின் சுடுதுயர்<br/>
என்னு மிவற்றினை யெம்போல் பவரன்றி்<br/>
மன்ன வறிபவர் மற்றில்லை மன்னோ.                   1964<br/>
<br/>
வலிய முழங்கினு நாறினும் வட்கி<br/>
நலியு மிவை யென நையு மொருபால்<br/>
பலிபெறு தெய்வங்கண் மேலிட்டுப் பாற்றும்<br/>
கலியவர் கையுட் கழியு மொருபால்.                   1965<br/>
<br/>
கண்களி னோக்கியுங் காதலி னுள்ளியும்<br/>
மண்க ளிடைவிட்டு வைகியும் புல்லியும்<br/>
தண்கமழ் தார்மன்ன தாயர் வளர்ப்புழி<br/>
எண்களை யின்றிட ரெய்து மொருபால்.                   1966<br/>
<br/>
இன்னன துன்பமோ டிவ்விலங் காகுநர்<br/>
என்னவ ரென்னி னிவைநனி கேளினி<br/>
மன்னிய மாதவ மேற்கொண்டு மாயங்கள்<br/>
பின்னை முயல்வார் பிறப்பு மதுவே.                   1967<br/>
<br/>
பொருளிடை மாயம் புணர்த்தும் பிறரை<br/>
மருளிக ளாக மயக்கு மவரும்<br/>
இருளுடை யுள்ளமொ டேதங்க ளெண்ணா<br/>
அருளி லவரு மவைநனி யாவார்.                   1968<br/>
<br/>
பற்றொடு பற்றி முனிந்தார் பலபல<br/>
செற்ற நவின்றார் செறுப்பொடு சென்றவர்<br/>
சுற்ற மழிக்குந் துவர்ப்பகை துன்னினர்<br/>
மற்றிவ் விலங்கெய்து மன்னுயிர் மன்னா.                   1969<br/>
<br/>
இல்லையுயி ரென்று மில்லைபிறப் பென்று<br/>
நல்லன தீயன நாடி லிலவென்றும்<br/>
பல்லன சொல்லிப் படுத்துண்ணும் பாவிகள்<br/>
நில்லாது செல்வர் நிகோத கதியே.                   1970<br/>
<br/>
மக்கட்கதி<br/>
<br/>
மாக மழைவண்கை மன்னவ மக்களும்<br/>
மேக கதியின ரநேக விகற்பினர்<br/>
சேகர் மிலைச்சர் மனிதர் கடிப்பியர்<br/>
போக மனித ரெனப்பொருட் பட்டார்.                   1971<br/>
<br/>
சேகர்<br/>
<br/>
பத்து வகைய பரதவி ரேவதத் <br/>
தத்தகு கால விழிவி னகத்தவர்<br/>
சித்தந் தெளிவிலர் சீல மடைவிலர்<br/>
செத்த வறிவினர் சேக ரவரே.                   1972<br/>
<br/>
மிலேச்சர்<br/>
<br/>
தீவினுள் வாழுங் குமானுடர் தேசத்து<br/>
மேவி யுறையு மிலைச்ச ரெனப்பெயர்<br/>
ஆவ ரவருண் மிலைச்ச ரவரையும்<br/>
வீவருந் தாரோய் விலங்கினுள் வைப்பாம்.                  1973 <br/>
<br/>
வாலு நெடியர் வளைந்த வெயிற்றினர்<br/>
காலு மொரோவொன் றுடையர் கலையிலர்<br/>
நாலுஞ் செவியர் நவைசெய் மருப்பினர்<br/>
சீல மடைவிலர் தீவினுள் வாழ்வார்.                   1974<br/>
<br/>
மக்கட் பிறப்பெனு மாத்திர மல்லது<br/>
மிக்க வெளிற்று விலங்குக ளேயவர்<br/>
நக்க வுருவினர் நாணா வொழுக்கினர்<br/>
தொக்கனர் மண்ணே துளைத்துண்டு வாழ்வார்.                   1975<br/>
<br/>
பூவும் பழனு நுகர்ந்து பொழின்மரம்<br/>
மேவி யுறையு மிலைச்சர் மிகப்பலர்<br/>
ஓவலர் வாழ்வ தொருபளி தோபமென்<br/>
றேவல் சிலைமன்ன வெண்ணி யுணர்நீ.                  1976 <br/>
<br/>
மனிதர்<br/>
<br/>
தேச மிலைச்சரிற் சேர்வுடை யாரவர்<br/>
மாசின் மனிதர் வடிவின ராயினும்<br/>
கூசின் மனத்தர் கொடுந்தொழில் வாழ்க்கையர்<br/>
நீச ரவரையு நீரி னிழிப்பாம்.                   1977<br/>
<br/>
கூடன் மிலைச்சர் குமானுட ரென்றிவர்<br/>
ஏடவிழ் தாரோ யெவரா பவரெனில்<br/>
கோடிக் குதர்க்க முரைத்துக் குணங்களை<br/>
நாடினர் கொள்ளா நலமி லவரும்.                  1978 <br/>
<br/>
அடங்கா மரபி னவர்கட் கடங்கார்<br/>
விடங்கார் மணந்த விடக்கும் பிறவும்<br/>
உடங்காய்ந் துணக்கொடுப் பாரு முயர்ந்தோர்<br/>
தொடங்கா வினைக டொடங்கு மவரும்.                   1979<br/>
<br/>
அன்ன பிறவியு ளாங்கவ ராபவர்<br/>
இன்னுஞ் சிலவ ரிழிகதிப் பாற்பட்டுத்<br/>
துன்னிய போழ்தே சுருங்கி யொழிபவர்<br/>
என்னும் பிறர்க ளறிவிற் கிகந்தார்.                   1980<br/>
<br/>
மக்கள் வதியு மிரண்டரைத் தீவினுள்<br/>
தக்க நிலத்துப் பிறந்தவர் தம்முளும்<br/>
முக்குலத் தாரொடுங் கூடா முயற்சியர்<br/>
ஒக்கலைப் போல்வார் பலரு முளரே.                    1981<br/>
<br/>
முக்குலத் தாரொடு மூடத் தொழுதியர்<br/>
தக்க தகாவென்ப தோராத் தகையவர்<br/>
மக்க ளெனப்படு வாரலர் மற்றவர்<br/>
பக்கங் கிடக்கும் பதரெனக் கொண்ணீ.                    1982<br/>
<br/>
நல்ல நிலங்க ணலங்கொள் வடிவுகள்<br/>
இல்லை யமர்ந்துழித் தோன்ற லெனவிவை<br/>
எல்லையில் யோனிக ளெல்லா மிகந்தெய்தல்<br/>
அல்லியந் தாரோ யரிது பேரிதே.                    1983<br/>
<br/>
அண்ணை யலிகுரு டாதி யவர்களை<br/>
மண்ணுயர் ஞாலத்து மானுட ராகவைத்<br/>
தெண்ணுநர் யாருள ரெல்லா மமையினும்<br/>
பெண்ணின் பிறவியும் பீடுடைத் தன்றே.                   1984 <br/>
<br/>
எண்பத்து நான்கெனு நூறா யிரமுள<br/>
பண்பொத்த சாதிப் பதமென்ப மற்றவை<br/>
கண்பற்றுந் தாரோய் களிப்பதொர் நல்வினைத்<br/>
திண்பற் றுடையவ ரிவ்வுடல் சேர்வார்.                    1985<br/>
<br/>
சார்ந்த பொழுதே தலைநாட் கருவினுள்<br/>
வார்ந்து வழுவா தமைந்து வளரினும்<br/>
மீர்ந்தண் கமழ்நறுந் தாரோ யிடர்பல<br/>
கூர்ந்து வருபயாங் கூற வுலவா.                    1986<br/>
<br/>
குழவி யருஞ்சுரஞ் சென்று குமர<br/>
வழுவ வடவி யரிதி னிகந்தால்<br/>
கிழவெனு மெல்லை கெழீஇயினர் சார்ந்து<br/>
வழுவினர் செல்வது மற்றோர் கதியே.                    1987<br/>
<br/>
மனித வின்பம் தாழ்ந்தது<br/>
<br/>
யானை துரப்ப வரவுறை யாழ்குழி<br/>
நானவிர் பற்றுபு நாலு மொருவனோர்<br/>
தேனெய் யழிதுளி நக்குந் திறத்தது<br/>
மானுய ரின்ப மதித்தனை கொண்ணீ.                   1988 <br/>
<br/>
அன்பும் பிறவு மமைந்தாங் ககத்திருந்<br/>
தின்பங் கருது மிருவர்க் கிடைபல<br/>
துன்பங்க டோன்றுந் தொடர்ப்பா டுளவெனில்<br/>
முன்பவை யில்லெனின் முற்றுந் தொழிலே.                    1989<br/>
<br/>
நன் மாண்பு<br/>
<br/>
இன்ன நிலைமை யிதனுட் பிறந்தவர்<br/>
மன்னுமொன் றுண்டு வதத்தாற் பெறுவது<br/>
பொன்னியல் சேர்கற்ப போக நிலங்களிற்<br/>
துன்னு முயற்சி துணியுந் திறமே.                    1990<br/>
<br/>
முயற்சி துணி திறம்<br/>
<br/>
துன்னு முயற்சி துணியுந் திறமவை<br/>
பன்னி யுரைப்பிற் பலவாய்ப் பெருகினும்<br/>
தன்னிய றானந் தவமொடு பூசனை<br/>
என்னுமிந் நான்கென வெண்ணி யுணர்நீ.                   1991 <br/>
<br/>
தலையு மிடையுங் கடையுமாச் சாற்றும்<br/>
நிலைமைய தான நிழன்மணிப் பூணோய்<br/>
உலைவி லேற்போ னுடனீ பவனீயும்<br/>
மலைவில் பொருளின்ன மாட்சிய மன்னா.                   1992 <br/>
<br/>
ஐமை யமைந்தார்க் கெழுமை யமைந்தவர்<br/>
இம்மை நினையா ரிமைபத மீவழி<br/>
மும்மைக்கு மும்மடங் காய முறைமையில்<br/>
பொய்ம்மையில் புண்ணியம் போர்க்கும் புகுந்தே.                    1993<br/>
<br/>
இரப்போர்<br/>
<br/>
துறவி யடக்கை பிறர்க்குநன் றாற்றல்<br/>
உறவினர்க் கோம்புதன் மெய்த்தலைப் பாடென்<br/>
றறிவ ரறைந்தாங் கறைந்தனன் றானங்<br/>
குறைவில னேற்பவற் கேற்ற குணனே.                   1994 <br/>
<br/>
வள்ளல்<br/>
<br/>
போதிசை வாற்றல் பொன்றுதறு கட்பம்<br/>
ஈதற் கிவறுத லேற்பவர் மாட்டெழு <br/>
காதல் கழிபற்றி லாமை தெரிந்தறி<br/>
வேதமின் றீவான் குணமிவை யேழே.                    1995<br/>
<br/>
தன்னியல்<br/>
<br/>
தானு மடங்கி யடங்கினர்க் கேந்திய<br/>
ஊன முயிர்களுக் கெல்லா முணர்வது<br/>
ஞான வொழுக்கம் பெருகு நலத்ததை<br/>
ஈனமி லின்ப நிலங்கட் குவித்தே.                   1996 <br/>
<br/>
கடைநின் றவருறு கண்கண் டிரங்கி<br/>
உடையதம் மாற்றலி லுண்டி கொடுத்தோர்<br/>
படைகெழு தானையர் பல்களி யானைக்<br/>
குடைகெழு வேந்தர்க ளாகுவர் கோவே.                   1997 <br/>
<br/>
பொருள்<br/>
<br/>
ஊறுபல செய்துயிர் கட்கிடர் செய்யும்<br/>
வீறில் பொருளை வினையவர்க் கீந்தவன்<br/>
ஏறும் பயனிஃ தென்றினி யான்சொல்லி<br/>
நாறிணர்த் தாரோய் நகுவ துடைத்தே.                    1998<br/>
<br/>
தன்கைப் பொருளு மிழந்து தனக்கொரு<br/>
புன்கட் கதிசெல்லும் வாயில் புணர்ப்பவன்<br/>
வன்கட் பதகர்க்கு வான்பொருள் கைக்கொடுத்<br/>
தென்கைப் பணிகொண்மி னென்பவ னொத்தான்.                    1999<br/>
<br/>
தானப்பயன்<br/>
<br/>
ஒத்த குணங்க ளமைந்தாங் குறுவர்க்குத்<br/>
தத்துவந் தேறி யவன்செய்த தானங்கள்<br/>
முத்திறத் துள்ளும் படாது முடிமன்ன<br/>
உத்தம தேவரு ளுய்க்கு முணர்நீ.                    2000<br/>
<br/>
மிக்க விரதம் விரிபல வாயினும்<br/>
தொக்கன வைந்திற் சொலுமூன்றி னான்கினில்<br/>
ஒக்க வவற்றி னுறுபயஞ் சொல்லிடில்<br/>
தக்கவர்க் கொத்ததிற் றன்னங் குறைவே.                    2001<br/>
<br/>
விரதம்<br/>
<br/>
எல்லா விரத மியல்பொக்கு மாயினும்<br/>
அல்லா விரத மனையா யவர்கட்குக்<br/>
கொல்லா விரதங் குடைமன்ன வாமெனின்<br/>
வெல்லா வகையில்லை வீங்கெழிற் றோளாய்.                    2002<br/>
<br/>
தவத்தின் இயல்பு<br/>
<br/>
தம்மை யுடையவர் தாங்குந் தவத்தியல்<br/>
எம்மை வினவி னெமக்கு முரைப்பரி<br/>
தும்மையுலகத் தொளிபடு மூக்கமோ<br/>
டிம்மை யிகந்தார்க் கிசையு மதுவே.                   2003 <br/>
<br/>
தவஞ்செய்து வந்தார் தவநிலை நிற்பார்<br/>
அவஞ்செய்து வந்தார்க் கரிது பெரிதும்<br/>
பவஞ்செய்து மாக்கள் பரியு மதுதான்<br/>
எவன் செய்து மென்னை யீர்மலர்த் தாரோய்.                    2004<br/>
<br/>
தெருண்டவர் மேற்கொளுஞ் செய்தவச் செல்வம்<br/>
இரண்டும் பலவு மியலாய்ப் பெருகு<br/>
மருண்டினி யென்னவை வந்த பொழுதே<br/>
முரண்டரு தோண்மன்ன முற்ற வுணர்நீ.                    2005<br/>
<br/>
பூசனைப்பயன்<br/>
<br/>
உலகங்கண் மூன்று முடைய பெருமாற்<br/>
கலகையில் பூசனை யாற்ற முயன்றால்<br/>
திலக மிவரெனத் தேவர்க ளாவர்<br/>
விலகுஞ் சுடரொளி வீங்கெழிற் றோளாய்.                   2006 <br/>
<br/>
புண்ணிய வாயில் ஏழ்<br/>
<br/>
புண்ணிய வாயி லெனநாம் புகழ்ந்துரை<br/>
கண்ணிய நான்கா யடங்கு மடங்கினும்<br/>
நுண்ணிய நூல்வழி நோக்கி நுனித்தவர்<br/>
எண்ணிய வாயில்க ளின்னு முளவே.                    2007<br/>
<br/>
அருளுந் தெருளுங் குணத்தின்க ணார்வமும்<br/>
பொருளொன்று சேரும் புகழ்ச்சி நிகழ்வும்<br/>
மருளி றவமும் வாலிய ஞானமும்<br/>
இருளறு தியான நிகழ்வுமென் றேழே.                    2008<br/>
<br/>
அருள்<br/>
<br/>
ஆருயிர் யாதொன் றிடருறு மாங்கதற்<br/>
கோருயிர் போல வுருகி யுயக்கொள்ள<br/>
நேரி னதுமுடி யாதெனி னெஞ்சகத்<br/>
தீர முடைமை யருளி னியல்பே.                   2009 <br/>
<br/>
தெருள்<br/>
<br/>
வையினும் வாழ்த்தினும் வாளா விருப்பினும்<br/>
வெய்ய முனிதல் குளிர்தல் வெறுப்பொடு<br/>
மையன் மும் மூடப் பகுதி மயக்கின்மை<br/>
செய்ய மனத்தோர் தெருளின் றிறமே.                   2010 <br/>
<br/>
குணத்தின்கண் ஆர்வம்<br/>
<br/>
அறிவ ரடிமுத லார்வம் பெருக்கல்<br/>
உறுவ ரொழுக்க முவத்தன் முதலா<br/>
இறுதியில் பல்குண நோக்கமென் றின்ன<br/>
செறிதலி லார்வங்கள் செல்வந் தருமே.                    2011<br/>
<br/>
புகழ்<br/>
<br/>
ஆற்றல் வகையா லருந்தவ மேற்கொண்டு<br/>
நோற்று நுனித்த லொழுக்கந் தலைநிற்றல்<br/>
போற்றி யுரைத்தல் புகழ்ச்சி நிகழ்விஃ<br/>
தேற்று மிருவிசும் பீர்மலர்த் தாரோய்.                    2012<br/>
<br/>
தவம்<br/>
<br/>
அற்ற துவர்ப்பின ராகு மருநிலை<br/>
உற்றவர்க் கிவ்வா றொழுக்கந் தலைநிற்றல்<br/>
நற்றவ மென்றிங்கு நாங்கண் மொழிந்தது<br/>
மற்றிது வானுல காள்விக்கு மன்னா.                    2013<br/>
<br/>
ஞானம்<br/>
<br/>
நூற்பொருள் கேட்டு நுனித்தோ ருணர்வது<br/>
மாற்படை கூட்டு மயங்கிரு டீர்ப்பது<br/>
மேற்படை மெய்ம்மை விளக்கும் விளக்கது<br/>
நாற்படை யோய்நல்ல ஞான நிகழ்வே.                    2014<br/>
<br/>
தியானம்<br/>
<br/>
சென்று பெருகுந் தியான நிகழ்ச்சியும்<br/>
ஒன்ற வுரைப்பி னொருநால் வகைப்படும்<br/>
நன்றியின் மாற்றினை நல்குமிரண் டல்லன<br/>
வென்றி விசும்பொடு வீடுந் தருமே.                    2015<br/>
<br/>
போற்றிய புண்ணியப் பொற்சுண்ண முன்புகழ்<br/>
வாற்றி முயல்வார்க் ககநிகழ் வாமவை<br/>
மாற்றிய வற்றை மறுதலை யாக்கொளிற்<br/>
பாற்றி யுழப்பிக்கும் பாக நிகழ்வே.                   2016 <br/>
<br/>
காட்சி யெனும்பெயர்க் கதிர்விளக் கேற்றிய<br/>
மாட்சி யுடையார் வதமில ராயினும்<br/>
ஆட்சி கரிதன் றமருல கல்லது<br/>
மீட்சியில் பேரின்ப வெள்ளத் துழவே.                   2017 <br/>
<br/>
மெய்ப்பொரு டேறுதல் காட்சி விளக்கது<br/>
செப்படு மாயின் வினையெனுந் தீயிருள்<br/>
அப்படி மானு நிலையன் றதனைநின்<br/>
கைப்பொரு ளாக்கொள் கதிர்மணிப் பூணோய்.                    2018<br/>
<br/>
தெய்வ மனிதர்<br/>
<br/>
தெய்வ மனித ரவரைத் தெளிவுறின்<br/>
ஐய விசயனு மாழி வலவனும்<br/>
எய்த விவர்முத லீரொன்ப தின்மரிவ்<br/>
வைய மருள வருந ருளரே.                   2019<br/>
<br/>
பிரதி வாசுதேவர்<br/>
<br/>
ஆழி யிழந்த வயகண்ட னாதியாப்<br/>
பாழி வலவன் பகைவர்மும் மூவரும்<br/>
வீழ வுரைத்தேன் வியன்பெரு ஞாலத்துள்<br/>
ஊழிதொ றூழி யுலப்பில கண்டாய்.                   2020<br/>
<br/>
சக்கரவர்த்திகள்<br/>
<br/>
தேய வினைவெல்லுந் தெய்வ மனிதருள்<br/>
நீயு மொருவனை நின்குலத் தாதிக்கட்<br/>
பாய விழுச்சீர்ப் பரதனை யுள்ளுறுத்<br/>
தாய திகிரி யவரு மவரே.                   2021<br/>
<br/>
தீர்த்தங்கரர்<br/>
<br/>
தீர்த்தஞ் சிறக்குந் திருமறு மார்பரும்<br/>
பேர்த்துப் பிறவாப் பெருமை பெறுநரும்<br/>
ஓர்த்திவ் வுலகினு ளுத்தமர் மற்றவர்<br/>
தார்த்தங்கு மார்ப தவத்தின் வருவார்.                   2022<br/>
<br/>
போக மனிதர் <br/>
வேறு<br/>
<br/>
தக்கமிகு தானமுத லாயதலை நிற்கும்<br/>
மக்களிவ ராவர்மத யானைமற வேலோய்<br/>
புக்கவரு ளேபடுவர் போகநிலஞ் சார்ந்தார்<br/>
ஒக்கவவர் தன்மையு முரைக்கவுல வாவே.                   2023<br/>
<br/>
உத்தமர்க ளேனையிடை யோர்கள்கடை யோராம்<br/>
முத்தகைய ராவரவர் மூரிநெடு வேலோய்<br/>
பத்துவகை பாதவ மியற்றிய பயத்தால்<br/>
அத்தகைய செய்கையு மவர்க்கனைய கண்டாய்.                   2024<br/>
<br/>
அங்கிருவர் தம்பதிகள் செய்கையை யறைந்தால்<br/>
இங்கிருவர் செய்கைதமை யெண்ணியறி வாய்நீ<br/>
தங்குரவ ரோடிருவர் மாறிருவர் தாமாய்<br/>
இங்கிருவர் தேவர்கள் வளர்ப்பவியல் கின்றார்.                   2025<br/>
<br/>
நக்ககுழ விப்பருவ நாற்பதினொ டொன்பான்<br/>
ஒக்கவரு நாள்கள்கலை யோடுட னிறைந்தால்<br/>
மிக்கவொளி சூழ்ந்துமிளிர் மேனியவ ராகித்<br/>
தக்கவிள மைப்பருவ மெய்தினர்க டாமே.                   2026<br/>
<br/>
கொம்பழகு கொண்டகுழை நுண்ணிடை நுடங்க<br/>
வம்பழகு கொண்டமணி மென்முலை வளர்ந்தாங்<br/>
கம்பவழ வாயுளணி முள்ளெயி றிலங்கச்<br/>
செம்பவழ மேனியவள் கன்னிமை சிறந்தாள்.                   2027<br/>
<br/>
நீலமணி கண்டனைய குஞ்சிக ணிறைந்தான்<br/>
ஞாலமளி கொண்டநளிர் தாமரை முகத்தான்<br/>
கோலமணி மால்குவடு குங்கும மடுத்தால்<br/>
போலுமணி மேனியொடு காளை பொலிவுற்றான்.                   2028<br/>
<br/>
தாதுபடு சண்பக மிகந்த நறுமேனிக்<br/>
காதுபுனை காமர்குழை பொற்சுருளை மின்ன<br/>
மீதுபடு கற்பக விளந்தளிர் மிலைச்சிப்<br/>
போதுபுனை கோதையவள் பூம்பொழி லணைந்தாள்.                  2029 <br/>
<br/>
பவழவரை யன்னதிர டோட்பரவை மார்பன்<br/>
றவழுமணி யாரமொடு தார்மணி தயங்கக்<br/>
கவழமனை மேவுகளி யானையென வந்தாங்<br/>
கவிழுமல ரீர்ம்பொழிலு ளையனு மணைந்தான்.                   2030<br/>
<br/>
கன்னியவள் மேலிளைய காளையிரு கண்ணும்<br/>
மன்னுகமழ் தாமரையின் வாயித ழலங்கல்<br/>
பின்னியென வீழ்ந்த பிணை யன்னவவள் கண்ணும்<br/>
துன்னுமிரு நீலமென வந்தெதிர் துதைந்த.                   2031<br/>
<br/>
நையுமென நின்றவிடை யாள்குணமோர் நான்கும்<br/>
வையமகிழ் காளையிவன் மாண்டகுண நான்கும்<br/>
ஐயென வகன்றன வணைந்தனர் கனிந்தார்<br/>
மெய்யுமிடை வுற்றவிது வால்விதியின் வண்ணம்.                  2032 <br/>
<br/>
அன்றுமுதன் மூன்றளவு மல்லமுடி காறும்<br/>
சென்றுபெரு கிக்களி சிறந்துநனி காமம்<br/>
என்றுமிடை யின்றியிமை யாரினுகர் வார்க்கு<br/>
நின்றது பிராயமது வேநிழலும் வேலோய்.                  2033 <br/>
<br/>
போகநிலம்<br/>
<br/>
கங்குலவ ணில்லைகலி யில்லைநலி வில்லை<br/>
அங்கவர்க ணாளிடைக ழித்தமிழ் தயின்றால்<br/>
எங்குமில வின்பவெழி லெய்தறரு மீதால்<br/>
தங்கிய தவத்தரசர்க் கீந்தபயன் றானே.                  2034 <br/>
<br/>
அன்னமிகு போகமவ ரெய்திவிளை யாடி<br/>
முன்னமுடி பல்லமவை மூன்றுடன் முடித்தால்<br/>
பின்னுமவர் தம்வழி பிறந்தவரை நோக்கி<br/>
மின்னுமினி தேறுவது வானுலக மன்னா.                   2035<br/>
<br/>
பல்லமுத லோர்பகுதி மூன்றிரண்டு மொன்றும்<br/>
அல்லவிரு வர்க்க மிழ்து மம்முறையி னேறும்<br/>
நல்லநிலங் காலமுயர் வென்றிவைக ணாடிச்<br/>
சொல்லவுல வா விவர்கள் செய்கைசுடர் வேலோய்.                   2036<br/>
<br/>
செம்பவழம் வெண்பளிங்கு பைந்தளிர் சிறக்கும்<br/>
வம்பழகு கொண்டமணி மேனியவர் பூவார்<br/>
கொம்பவிழுஞ் சண்பகங்கண் முல்லையிணர்க் கோங்கம்<br/>
அம்பவழ வண்ண முதலானவர்மெய் நாற்றம்.                   2037<br/>
<br/>
நலங்கண்மிகு நம்முலகி னன்மைமிகு நீரால்<br/>
புலங்கண்மிகு போகமொடு போகநிலத் துள்ளால்<br/>
விலங்கொடுள வாழ்பறவை யவ்வுடம்பு விட்டால்<br/>
கலங்கண்மிகு கற்பநில மேறுவன கண்டாய்.                   2038<br/>
<br/>
தேவர்கதித் துன்பம் <br/>
வேறு<br/>
<br/>
பூவிரியு நறுமேனிப் பொன்னிலங்கு நிமிர்சோதித்<br/>
தேவர்கடந் திறமுரைத்த றேவருக்கு மரிதெனினும்<br/>
நாவிரவி நாமுரைப்ப நால்வகையாய் விரியுமவை<br/>
ஓவரிய பெரும்புகழா யொருவகையா லுரைப்பக்கேள்.                  2039 <br/>
<br/>
ஈரைவர் பவணர்களு மிருநால்வர் வியந்தரரும்<br/>
ஒரைவர் சோதிடரு மொருபதின்மே லறுவரெனுங்<br/>
காரைய முறுவகையாய் கற்பகரு மீயுலகிற்<br/>
சீரைய மில்லாத திருமலர்த்தார்த் தேவரே.                  2040 <br/>
<br/>
உற்றவர்க்கு மேலவர்க ளொன்பதின்ம ரொன்பதின்மர்<br/>
மற்றவர்க்கு மேலவரை வகையரவர் மேலவர்கள்<br/>
இற்றவர தெண்வகையா மிவர்க்கென்று மில்லாத<br/>
செற்றநோய் செயிர்பகையென் றிவைமுதலசெல வுணர்நீ.                   2041<br/>
<br/>
பவணர்<br/>
<br/>
அருமணியி னொளிநிழற்று மாயிரமாம் பணமணிந்த<br/>
திருமணிசேர் முடியவருந் தீயொழுகு சிகையருமாப்<br/>
பருமணிய படலஞ்சேர் பவணத்துப் பதின்மர்கெளாண்<br/>
குருமணிகொ ணெடுமுடியாய் கூறுபா டுடையவரே.                   2042<br/>
<br/>
வியந்தரர்<br/>
<br/>
கின்னரர்கண் முதலாய வியந்தரரைக் கிளந்துரைப்பின்<br/>
இன்னநர ருலகத்து ளெவ்வழியு முளராகி<br/>
மென்னரம்பி னிசைகேட்டும் வெறியயர்வு கண்டுவந்தும்<br/>
மன்னவரை வணங்கியுந்தம் மனமகிழ்வ ரொருசாரார்.                   2043<br/>
<br/>
குலகிரியு மலையரசுங் குளிர்பொழிலு நளிர்கயமும்<br/>
பலகிரியுந் தீவகமும் படுகடலும் படிநகரும்<br/>
உலகிரிய வெளிப்பட்டு மொளிகரந்து முறைந்தியல்வர்<br/>
அலகிரியும் பலகுணத்தோ யமரர்களே னைப்பலரே.                  2044 <br/>
<br/>
சோதிடர்<br/>
<br/>
சந்திரருஞ் சூரியருந் தாரகையு நாண்மீனும்<br/>
வெந்திறல கோட்களுமா மெனவிளங்கி விசும்பாறா<br/>
மந்தரத்தை வலஞ்சூழ்ந்து வருபவரு நிற்பவரும்<br/>
சுந்தரஞ்சேர் மணிமுடியாய் சுடர்பவருஞ் சோதிடரே.                  2045 <br/>
<br/>
எண்ணியமுத் தேவர்களு மிவர்மடந்தை யவருமாய்க்<br/>
கண்ணியறூ நற்காட்சிக் கதிர்விளக்குத் தூண்டினார்<br/>
நண்ணுபவோ வெனினண்ணார் நல்விரதந் தலைநின்று<br/>
புண்ணியங்கள் படைத்தாரக் குழுவினிடைப் பொலிவாரே.                  2046 <br/>
<br/>
காதலரிற் பிழையாராய்க் கள்ளூன்றேன் கடிந்தகற்றி<br/>
ஈதலோ டில்லிருக்கு மிளம்பிடியர் முதலாயார்<br/>
ஓதினமுத் தேவரா யுயர்ந்தவர்க்கு ளுயர்ந்துளராய்ச்<br/>
சோதியும்பே ரெண்குணனுந் துப்புரவுந் துன்னுவரே.                  2047 <br/>
<br/>
கற்பகர்<br/>
<br/>
மந்தரமா நெடுமலையின் மத்தகத்து மேற்கூற்றின்<br/>
அந்தரப்பே ருலகத்து ளமரரைமற் றறையுங்கால்<br/>
இந்திரவில் லெனவெளிப்பட் டிமையவர்க டொழுதேத்தச்<br/>
சுந்தரநன் மணிப்படிவ மெனச்சுடர்ந்து தோன்றுவரே.                  2048 <br/>
<br/>
அலர்மாரி மேற்சொரிவா ரமிழ்தநீ ராட்டுவார்<br/>
பலர்மாண்ட கலனணிந்து பலாண்டிசைப்பார் பாடுவார்<br/>
மலர்மாண்ட மணிக்கவரி மருங்கசைப்பார் மடந்தையரைச்<br/>
சிலர்மாணச் சேர்த்துவார் தேவரா யதுபொழுதே.                  2049 <br/>
<br/>
ஆடாது மொளிதிகழு மாரணங்கு திருமேனி<br/>
வாடாத கண்ணியினர் மழுங்காத பூந்துகிலர்<br/>
ஏடார்ந்த தொங்கலரா யின்பநீர்ப் பெருவெள்ளம்<br/>
நீடாரக் குளித்தாடு நிலைமையரே யவரெல்லாம்.                   2050<br/>
<br/>
பொன்மாட நெடுநிலத்தார் புகலமளி யணைமேலார்<br/>
கன்மாடு பொன்வளருங் கதிர்மணிக்குன் றதன்மேலார்<br/>
மின்மாடு மிளிர்ந்திலங்கு விமானத்தா ரெனினல்லால்<br/>
சொன்மாடு பிறிதில்லைச் சுவர்க்கஞ்சேர்ந் தவர்கட்கே.                  2051 <br/>
<br/>
கந்தருவக் கோட்டியுள்ளார் கண்கனிய நாடகங்கண்<br/>
டிந்திரனோ டினிதினிருந் திளம்பிடியார் பாராட்டச்<br/>
சுந்தரமா மணிமாடச் சூளிகைய ரெனினல்லால்<br/>
அந்தரமேற் பிறிதில்லை யமரருல கடைந்தவர்க்கே.                   2052<br/>
<br/>
கந்தாரங் களித்தனைய பனிமொழியார் கண்கவர<br/>
மந்தார வனத்திடையார் மணிமுழவி னிசைவாங்க<br/>
மந்தார மணியரங்கி னெனும்வார்த்தை யவையல்லாற்<br/>
செந்தாரோய் தேவர்கள் செய் திறற்றொழின்மற் றுடையரே.                   2053<br/>
<br/>
தீர்த்தங்க டிறந்தவர்க்குச் சிறப்போடு திசையெல்லாந்<br/>
தேர்த்தங்க ணொளிபரப்பச் செல்பொழுதுந் தம்முலகில்<br/>
கார்த்தங்கு மயிலனையார் காமஞ்சேர் கனிகோட்டி<br/>
தார்த்தங்கு வரைமார்ப தம்முருவி னகலாரே.                   2054<br/>
<br/>
இமையாத செங்கண்ண ரிரவறியார் பகலறியார்<br/>
அமையாத பிறப்பறியா ரழலறியார் பனியறியார்<br/>
சுமையாகி மணிமாலை சுடர்ந்திலங்கு நெடுமுடியார்<br/>
அமையாத நல்லுலகி னகைமணிப்பூ ணமரரே.                  2055 <br/>
<br/>
தேவர் குணஞ் செய்தல்<br/>
<br/>
அணுவளவாய்ச் சிறுகுதன்மற் றதிநுட்ப மிகப்பெருகல்<br/>
நணியவர்போ னினைத்துழியே நண்ணுறுதல் விழைதகைமை<br/>
பணியினமைத் திடல்குறிப்பிற் பலவுருவு நனிகோடல்<br/>
துணிவமையு நெடுவேலோய் சுரருடைய குணங்களே.                   2056<br/>
<br/>
தேவர் அடையும் துன்பம்<br/>
<br/>
அளிதருஞ்செங் கோலுடையோ யமரருக்குமந்தரமுண்<br/>
டொளியோடு பேரின்ப முயர்ந்தவர்க்கே யுயர்ந்துளவாம்<br/>
தெளிதரு நற் காட்சியது திருந்தியமே னெடுந்தகையோர்க்<br/>
கெளிதகவும் பெரும்பாலும் பெறலேனோர்க் கரியவே.                   2057<br/>
<br/>
கனைகதிராக் கதிர்கலந்து கண்ணிலங்கு திருமூர்த்தி<br/>
புனைகதிரொண் மணிப்படிவம் பொழிந்ததுபோற் பொலிந்ததன்மேல்<br/>
வனைகதிரின் மணிமுடியும் மாணிக்கக் கடகமுமென்<br/>
றினமுதலாச் சிடர்ந்தினிதி னியல்பாய்நின் றெரியுமே.                   2058<br/>
<br/>
செழுந்திரட்பூம் பாவைகளுந் திகழ்மணியின் சுடர்க்கொழுந்தும்<br/>
எழுந்திலங்கு மேனியரா யெரியுமணிக் கலந்தாங்கி<br/>
மொழிந்துலவாக் காரிகையார் முலைமுற்றா விளமையார்<br/>
அழிந்தலராக் காரிகைமா ரமரரசர் தேவியரே.                  2059<br/>
<br/>
இன்பமே பெரிதாகி யிடையறவின் றிமைப்பளவும்<br/>
துன்பமொன் றில்லாத துறக்கத்திற் பெருஞ்செல்வம்<br/>
மன்பெருமா தவத்தினால் வருமொருநா ளீறுடைய<br/>
தன்பதன்கண் மிசையேயென் றடிகடரு பொரு டெளிந்தார்.                  2060<br/>
<br/>
பவணத்தார்க் கொருகடலா மிகையமரும் பல்லமொன்றாம்<br/>
இவணொத்த வமரருக்கு மிருவிசும்பிற் சுடரவர்க்கும்<br/>
சிவணொத்த வுயர்வாழ்நாள் சென்றபினர்ச் செல்கதியும்<br/>
அவணொத்த தத்தமது விதிவகையா மதிபதியே.                 2061 <br/>
<br/>
இரண்டாகு முதலவர்கட் கேழீரைந் தீரேழாய்த்<br/>
திரண்டிரண்டாய் மூவுலகத் தொழிந்தவர்சேர் பிரண் டிரண்டாய்<br/>
அரண்டகவந் தேறிப்பின் னாரணவச் சுதருலகின்<br/>
மருண்டாய மணிமுந்நீர் பதினொன்றற் கிருமடியே.                 2062 <br/>
<br/>
ஆங்கவர்மே லமரரசர் மும்மூவர்க் கொரோவொன்றாய்<br/>
ஓங்கினர்மே லொன்பதின்மர்க் கொன்றொன்றா யவர்மேலார்<br/>
பாங்கினுறப் பெறுகுவன பதினைந்திற் கிருமடிமேல்<br/>
வாங்கொலிநீ ரொருமூன்று வாழ்வென்ப மணிமுடியாய்.                  2063<br/>
<br/>
ஆயிடைய வமரரசர் திறம்வினவி னணங்கனையார்<br/>
வேயிடைமென் பணைப்பொற்றோள் விழைவின்றிப் பெரிதாகி<br/>
ஏயிடையோ ரறவின்றா வின்பஞ்செய் திருமூர்த்தி<br/>
சேயிடையொள் ெளாளிநிழற்றச் செம்மாந்தா ரிருந்தாரே.                  2064<br/>
<br/>
ஊனிலா வுறுப்பமையா வொளியமா யுலகெல்லாம்<br/>
பானிலாப் பரந்தெறிப்பப் பளிங்கினது படிவம்போன்<br/>
மேனிலா மணியனையார் வெண்சங்கே ரிலைச்சையாம்<br/>
கோனிலா வவரின்மிக் கவரில்லைக் குடைவேந்தே.                  2065<br/>
<br/>
அப்பால தத்திதியா மதனிலமைந் தாலூணின்<br/>
றொப்பாரும் பிறிதிவணின் றூழிநாட் பெயர்ந்திழிவின்<br/>
றெப்பாலுந் திரிவின்றோ ரியல்பாய வின்பத்தான்<br/>
மெய்ப்பால தவ்வரைசர் வீற்றிருக்கும் வியனுலகே.                  2066<br/>
<br/>
அறவுரை<br/>
<br/>
கதிநான்குங் கதிசேரும் வாயிலுமிவ் விவையிதனால்<br/>
விதிமாண்ட நரகமும்புன் விலங்குகளுஞ் சேராமை<br/>
மதிமாண்ட நற்காட்சி வழிநின்று தவந்தாங்கில்<br/>
நிதிமாண்ட பெருஞ்செல்வ நீங்காத வியல்பென்றான்.                 2067 <br/>
<br/>
உறுதிகணன் குரைக்குங்கா லுபசார முரைப்பதோ<br/>
அறுதியில்பே ரருளீரென் றரசனாங் கடிதொழலும்<br/>
இறுதியிலாப் பேரின்ப மெய்துமா றெடுத்துரைத்தான்<br/>
மறுதரவில் கதிபடரு மாதவத்து வரம்பாயோன்.                 2068 <br/>
 	 ----------------<br/>
<hr noshade="" width="50%"/>
<center><h3> 12. முத்திச் சருக்கம் (2069-2130)</h3></center>

வீடுபேற்றுக்குரிய நெறி<br/>
<br/>
இருவகை வினைகளு மில்ல திவ்வழி<br/>
வருவகை யிலாதது மறுவின் மாதவர்<br/>
பெருவழி யாச்செலும் பெயர்வில் சூளிகைக்<br/>
கொருவழி யல்லதிங் குரைப்ப தில்லையே.                  2069 <br/>
<br/>
பிறப்பின் பெற்றி<br/>
<br/>
பிறந்தவன் பொறிப்புலக் கிவரு மப்புலம்<br/>
சிறந்தபின் விழைவொடு செற்றஞ் செய்திடும்<br/>
மறைந்தவை வாயிலா வினைக ளீட்டினால்<br/>
இறந்தவன் பின்னுமவ் வியற்கை யெய்துமே.                   2070<br/>
<br/>
தூயோர் மாட்சி<br/>
<br/>
பிறவிச்சக் கரமிது பெரிது மஞ்சினான்<br/>
துறவிக்கட் டுணிகுவன் றுணிந்து தூயனாய்<br/>
உறவிக்க ணருளுடை யொழுக்க மோம்பினான்<br/>
மறவிக்க ணிலாததோர் மாட்சி யெய்துமே.                   2071<br/>
<br/>
வீடடையும் வீரர்<br/>
<br/>
காட்சியு ஞானமுங் கதிர்த்துத் தன்பொறி்<br/>
மாட்சியை வெலீஇமனந் தூய னாயபின்<br/>
நாட்செய்து நவிற்றிய தியான வீதியான்<br/>
மீட்சியில் வீட்டுல கெய்தும் வீரனே.                   2072<br/>
<br/>
வீட்டின் இயல்பு<br/>
<br/>
கடையிலெண் குணத்தது காம ராகர்கள்<br/>
இடைநனி யிலாத தில் லியற்கை யில்லது<br/>
மிடையொடு விழைவுவே ரறுத்த வீரர்கள்<br/>
அடைவதோர் நிலைபிறர்க் கறிய லாகுமோ.                  2073 <br/>
<br/>
மணிமலர்ந் துமிழ்தரு மொளியுஞ் சந்தனத்<br/>
துணிமலர்ந் துமிழ்தருந் தண்மைத் தோற்றமும்<br/>
நணிமலர் நாற்றமு மென்ன வன்னதால்<br/>
அணிவரு சிவகதி யடைய தின்பமே.                   2074<br/>
<br/>
பயாபதியின் மனவுறுதி<br/>
<br/>
வடுவறு மாதவ னுரைப்ப மாண்புடை<br/>
அடிகள தறவமிழ் துண்ட வாற்றலான்<br/>
முடிவுகொ ளுலகெய்த முயல்வ னென்றனன்<br/>
விடுகதிர் மணிமுடி வென்றி வேந்தனே.                   2075<br/>
<br/>
மிக்கெழு போதிகை விலக்க றக்கதன்<br/>
றொக்கநன் றுடன்பட லுலக மேன்றெனத்<br/>
தக்கவாய் மொழிந்தவத் தரச னேர்ந்திலன்<br/>
தொக்கவான் புகழவற் கமைச்சர் சொல்லினார்.                   2076<br/>
<br/>
இருட்பிலத் தரும்பட ரெய்திப் பல்புகழ்<br/>
வருட்டதை யிலனலிந் துண்ண வாழ்பவன்<br/>
பொருட்டகு வாயில்பெற் றுய்ந்து போம்வழி<br/>
உருட்டுவா னொருவனை யுவந்து நாடுமோ.                   2077<br/>
<br/>
அமைச்சர் கூற்று<br/>
<br/>
அருஞ்சிறைப் பிணியுழந் தலைப்புண் டஞ்சுவான்<br/>
பெருஞ்சிறை தனைப்பிழைத் துய்ந்து போயபின்<br/>
கருஞ்சிறைக் கயவர்கைப் பட்டு வெந்துயர்<br/>
தருஞ்சிறைக் களமது சென்று சாருமோ.                   2078<br/>
<br/>
பிணிபடு பிறவிநோய் பெயர்க்கு மாதவம்<br/>
துணிபவன் றன்னொடு தொடர்ச்சி நோக்குமோ<br/>
அணிமுடி துறமினெம் மடிக ளென்றனர்<br/>
மணிமுடி மன்னவற் கமைச்ச ரென்பவே.                   2079 <br/>
<br/>
புத்திமதி<br/>
<br/>
எனவவர் மொழிதலு மெழுந்து போதியின்<br/>
சினைமல ரிலங்குவேற் சிறுவர் தங்களை<br/>
வனமலர்க் கண்ணியான் கூவி மற்றவர்க்<br/>
கினலிலா னிவ்வுரை யெடுத்துச் செப்பினான்.                    2080<br/>
<br/>
திருமகள் இயல்பு<br/>
<br/>
பொருளிலார்க் கிவ்வழிப் பொறியின் போகமும்<br/>
அருளிலார்க் கறத்தினாம் பயனு நூல்வழி<br/>
உருள்விலா மனத்தவர்க் குணர்வும் போன்மனம்<br/>
தெருளிலார்க் கிசைவில டிருவின் செல்வியே.                   2081 <br/>
<br/>
திருமக ணிலைமையுஞ் செல்வர் கேட்டிரேல்<br/>
மருவிய மனிதரை யிகந்து மற்றவள்<br/>
பொருவறு புகழினிர் புதிய காமுறும்<br/>
ஒருவர்கண் ணுறவில ளுணர்ந்து கொண்மினே.                   2082 <br/>
<br/>
புண்ணிய முலந்தபின் பொருளி லார்களைக்<br/>
கண்ணிலர் துறந்திடுங் கணிகை மார்கள்போல்<br/>
எண்ணில ளிகழ்ந்திடும் யாவர் தம்மையும்<br/>
நண்ணிய நண்பில ணங்கை வண்ணமே.                   2083 <br/>
<br/>
உற்றுநின் றொருவர்கண் ணிற்கு மாய்விடின்<br/>
மற்றவர் குணங்களை மறைத்து மாண்பிலாச்<br/>
செற்றமுஞ் சினங்களுஞ் செருக்குஞ் செய்திடும்<br/>
கற்றவர் தம்மையுங் கழற நோக்குமே.                    2084<br/>
<br/>
அம்பென நெடியகட் கணிகை யார்தமை<br/>
நம்பிய விளையவர் பொருளு நையுமால்<br/>
வம்பின மணிவண்டு வருடுந் தாமரைக்<br/>
கொம்பினை மகிழ்ந்தவர் குணங்க ளென்பவே.                   2085 <br/>
<br/>
ஆதலா லவடிறத் தன்பு செய்யன்மின்<br/>
ஏதிலா ரெனவிகழ்ந் தொழியும் யாரையும்<br/>
காதலா ராபவர் கற்ற மாந்தரே<br/>
போதுலா மலங்கலீர் புரிந்து கேண்மினே.                   2086 <br/>
<br/>
பூமகளியல்பு<br/>
<br/>
நிலமக ணிலைமையு நெறியிற் கேட்டிரேல்<br/>
குலமிலர் குணமில ரென்னுங் கோளிலள்<br/>
வலமிகு சூழ்ச்சியார் வழியண் மற்றவள்<br/>
உலமிகு வயிரத்தோ ளுருவத் தாரினீர்.                   2087 <br/>
<br/>
தன்னுயர் மணலினும் பலர்க டன்னலம்<br/>
முன்னுகர்ந் திகந்தவர் மூரித் தானையீர்<br/>
பின்னும்வந் தவரொடுஞ் சென்று பேர்ந்திலள்<br/>
இன்னுமஃ தவடன தியற்கை வண்ணமே.                    2088<br/>
<br/>
வெற்றிவேன் மணிமுடி வேந்தர் தம்மொடும்<br/>
உற்றதோ ருரிமைக ளில்லள் யாரொடும்<br/>
பற்றிலள் பற்றினர் பால ளன்னதால்<br/>
முற்றுநீர்த் துகிலிடை முதுபெண் ணீர்மையே.                    2089<br/>
<br/>
அடிமிசை யரசர்கள் பணிய வாண்டவன்<br/>
பொடிமிசை யப்புறம் புரள விப்புறம்<br/>
இடிமுர சதிரவொ ரிளவ றன்னொடு<br/>
கடிபுகு மவளது கற்பின் வண்ணமே.                   2090 <br/>
<br/>
இன்னன விவடன தியற்கை யாதலால்<br/>
அன்னவள் பொருளென வார்வஞ் செய்யன்மின்<br/>
மன்னுயிர் காவனும் மக்க டாங்கினால்<br/>
பின்னைநுங் கருமமே பேணற் பாலிரே.                    2091<br/>
<br/>
பயாபதி துறவு<br/>
<br/>
மீனிவர் விரிதிரை வேலி காவன்மேல்<br/>
ஊனிவர் வேலினீ ருங்கள் பாலதால்<br/>
யானினி யெனக்கர சாக்க லுற்றனன்<br/>
தேனிவ ரலங்கலீர் செவ்வி காண்மினே.                    2092<br/>
<br/>
உற்றநாள் சிலநுமக் கென்னொ டல்லது<br/>
மற்றநாள் பலவவை வருவ வாதலால்<br/>
கற்றமாண் சிந்தையீர் கவற்சி நீங்குமின்<br/>
இற்றையான் றுணிந்ததென் றிறைவன் செப்பினான்.                    2093<br/>
<br/>
மக்கள் கூற்று<br/>
<br/>
என்றலு மிளையவ ரிறைஞ்சிக் கைதொழு<br/>
தின்றியா மடிகளைப் பிழைத்த தென்னென<br/>
ஒன்றுநீ ரிலீரென வுரையொ ழிந்தரோ<br/>
அன்றவர்க் கயலவ னாகிச் செப்பினான்.                    2094<br/>
<br/>
ஆவியா யரும்பெற லமிழ்த மாகிய<br/>
தேவிமார் தங்களைக் கூவிச் செவ்வனே<br/>
காவியாய் நெடுங்கணீர் கருதிற் றென்னென<br/>
மேவினார் தவமவர் வேந்தன் முன்னரே.                    2095<br/>
<br/>
அமைச்சர் துறத்தல்<br/>
<br/>
இமைப்பதும் பெருமிகை யினியி ருந்தனெ<br/>
நமைப்புறு பிறவிநோய் நடுங்க நோற்கிய<br/>
அமைச்சரு மரசர்கோ னருளி னாற்றம<br/>
சுமைப்பெரும் பாரத்தின் றொழுதி நீக்கினார்.                    2096<br/>
<br/>
அணிமுடி யமரர்தந் தாற்றப் பாற்கடல்<br/>
மணிமுடி யமிழ்தநீ ராடி மாதவர்<br/>
பணியொடு பன்மணிக் கலங்க ணீக்கினான்<br/>
துணிவொடு சுரமைநா டுடைய தோன்றலே.                   2097 <br/>
<br/>
முடியைக் கடலில் எறிதல்<br/>
<br/>
அருமுடி துறந்தன னரச னாயிடைத்<br/>
திருமுடி மணித்துணர் தேவர் கொண்டுபோய்ப்<br/>
பருமுடி நிரையனப் பரவைப் பாற்கடல்<br/>
பெருமுடி யமைகெனப் பெய்யப் பட்டதே.                   2098 <br/>
<br/>
முரைசதிர் முழங்கொலி மூரித் தானையும்<br/>
திரைசெறி வளாகமுஞ் சிறுவர்க் கீந்துபோய்<br/>
அரைசரு மாயிர ரரைசர் கோனொடு<br/>
விரைசெறி மணிமுடி விலங்க நீக்கினார்.                   2099<br/>
<br/>
முடிகளுங் கடகமு முத்தி னாரமும்<br/>
சுடர்விடு குழைகளுந் துளும்பு பூண்களும்<br/>
விடுசுடர்க் கலங்களும் விட்டெ றிந்தவை<br/>
படுசுடர் தாமெனப் பரந்தி மைத்தவே.                   2100<br/>
<br/>
வரிவளை வண்ணனு மறங்கொ ணேமியத்<br/>
திருவளர் மார்பனுஞ் செல்வன் சென்னிமேல்<br/>
எரிவளர் மணிமுடி யிழியு மாயிடைப்<br/>
புரிவளைக் கடலெனப் புலம்பு கொண்டனர்.                   2101<br/>
<br/>
விசய திவிட்டர் துயரம்<br/>
<br/>
காதல ராயினுங் காதல் கையிகந்<br/>
தேதில ராயின மடிகட் கின்றென<br/>
ஊதுலை மெழுகினின் றுருகி னாரவர்<br/>
போதலர் கண்களும் புனல்ப டைத்தவே.                  2102 <br/>
<br/>
முடிகெழு மன்னர்முன் னிறைஞ்ச நம்மைத்தம்<br/>
கடிகம ழகலத்துக் கொண்ட காதலெம்<br/>
அடிகளு மயலவர் போல வாயினார்<br/>
கொடிதிது பெரிதனெக் குழைந்து போயினார்.                  2103 <br/>
<br/>
தாதுக வகலத்துத் தாமம் வாங்கியும்<br/>
மீதுவந் தேறியு மேவல் செய்யுநம்<br/>
கோதுக மியாவர்கொண் டாடு வாரெனப்<br/>
போதுக முடியினர் புலம்பொ டேகினார்.                   2104<br/>
<br/>
முனிவர் சமாதானங் கூறல்<br/>
<br/>
நின்றிலா நிலைமையி னீங்கி நின்றதோர்<br/>
வென்றியா லுலகுடன் வணக்கும் வீரியம்<br/>
இன்றுகோன் புரிந்ததற் கிரங்கல் வேண்டுமோ<br/>
என்றுதா னிளையரை முனிவர் தேற்றினார்.                   2105<br/>
<br/>
அணங்குசா லடிகள தருள தாய்விடில்<br/>
பிணங்கிநாம் பிதற்றிய பேதை வாய்மொழி<br/>
குணங்கடா மல்லகோன் குறிப்பு மன்றென<br/>
வணங்கினார் மணிமுடி மான வீரரே.                   2106<br/>
<br/>
மன்னர் நகருக்கு ஏகல்<br/>
<br/>
திருவுடை யடிகடஞ் சிந்தைக் கேதமாம்<br/>
பரிவொடு பன்னிநாம் பயிற்றி லென்றுதம்<br/>
எரிவிடு சுடர்முடி யிலங்கத் தாழ்ந்துபோய்<br/>
மருவுடை வளநகர் மன்னர் துன்னினார்.                   2107<br/>
<br/>
வேற்படைப் பிரிவு<br/>
<br/>
பாற்படு செல்வமும் பரவை ஞாலமும்<br/>
காற்பொடி யாகவுங் கருதிற் றின்மையால்<br/>
ஏற்புடைத் தன்றுநம் மடிமை யீண்டென<br/>
வேற்படை வீரனைத் தொழுது மீண்டதே.                   2108<br/>
<br/>
பயாபதி தவம் மேற்கொள்ளல்<br/>
<br/>
வேற்படை விடுத்து வீரத்<br/>
                    தவவர சதனை மேவி<br/>
நூற்படை முனிவர் கண்ணா<br/>
                    னோக்கிய நயத்த னாகிப்<br/>
பாற்படு விரத நோன்மைப்<br/>
                    படைப்பெருந் தலைவ ரைவர்<br/>
மேற்படை செய்யச் செல்லும்<br/>
                    வினைவரை விலக்க வைத்தான்.                  2109<br/>
<br/>
குணப்படை யிலக்க மெண்பான்<br/>
                    குலவுநான் காகுஞ் சீலக்<br/>
கணப்படை பதினெட் டாகு<br/>
                    மாயிரங் கருவி யாகத்<br/>
துணைப்படை பிறர்க்குச் செய்யுந்<br/>
                    துருநயத் தளவு நீக்கி<br/>
மணப்புடை சிந்தை யென்னு<br/>
                     மடந்தையைச் செறிய வைத்தான்.                 2110 <br/>
<br/>
செறிவெனப் படுவ மூன்று<br/>
                    செழுமதில் செறியச் செய்து<br/>
பொறியெனும் வாயி லைந்து<br/>
                    பொற்கத வடைத்து மாற்றி<br/>
அறிவமை சிந்தை யின்மாட்<br/>
                    டகம்படி யுழைய ராக்கிக்<br/>
கறையிலீ ரறுவர் நிற்ப<br/>
                    விறைவராக் காக்க வைத்தான்.                  2111<br/>
<br/>
படைகெழு புரிசை வெல்வார்<br/>
                    புறநின்று பதின்மர் காக்க<br/>
விடையவர் தம்மு ளாரே<br/>
                    யுழையரீ ரறுவ ராக<br/>
உடையதன் னுலக மூன்று<br/>
                   மொருவழிப் படுக்க லுற்று<br/>
மிடைகெழு வினைவர் தானை<br/>
                    மெலியமேற் சென்று விட்டான்.                  2112<br/>
<br/>
பின்னணி யோகு நான்மை<br/>
                    யபரகாத் திரம்பெற் றேனைத்<br/>
தன்னவ யவங்கண் முற்றித்<br/>
                    தயங்குநூன் மனங்க ளோவா<br/>
துன்னிய திசையி னுய்க்கு<br/>
                    முணர்வெனும் வயிரத் தோட்டி<br/>
இன்னியன் ஞான வேழத்<br/>
                     தெழிலெருத் தேறி னானே.                  2113<br/>
<br/>
தருக்கெயில் காப்பு வாங்கத்<br/>
                    தடக்கைமால் பகடு நுந்தித்<br/>
திருக்கிளர் குணமேற் சேடிச்<br/>
                    செழுமலைக் குவட்டி னோட்டி<br/>
முருக்கிய வுருவு வேட்கை<br/>
                     முனைப்புல மகற்றி முற்றிச்<br/>
செருக்கிய வினைவர் வாழுந்<br/>
                     திண்குறும் பழிக்க லுற்றான்.                  2114<br/>
<br/>
நிறையிலார் பொறுத்த லாற்றா<br/>
                    நிலையிது நிறைந்த நோன்மைக்<br/>
கறையி லீராறுக் கொத்த<br/>
                    கண்ணியர் கவரி வீச<br/>
முறையினாற் பெருகு முள்ளச்<br/>
                    சமாதிநீர் முறுக வுண்ட<br/>
குறைவிலாத் தியான மென்னுங்<br/>
                    கொற்றவா ளுருவிக் கொண்டான்.                  2115<br/>
<br/>
விண்கடாஞ் செய்யும் வெய்ய<br/>
                    வினைவர்கட் கரண மாகிக்<br/>
கண்கடா மிறைக்கு மோரேழ்<br/>
                    கடிவினை பொடிசெய் திட்டே<br/>
கொண்கடா நவின்ற வீரெண்<br/>
                    கொடிமதிற் கோட்டை குட்டி<br/>
எண்கடா முடைய வெண்மர்<br/>
                    குறும்பரை யெறிந்து வீழ்த்தார்.                  2116<br/>
<br/>
ஈடிலர் வெகுளி யுள்ளிட்<br/>
                    டெண்மரை யெறியத் தீயுட்<br/>
பேடுவந் தொன்று பாய்ந்து<br/>
                    முடிந்தது முடிந்த பின்னை<br/>
ஓடிவந் தொருத்தி வீழ்ந்தா<br/>
                    ளுழையவ ரறுவர் பட்டார்<br/>
ஆடவன் றானும் போழ்து<br/>
                    கழித்துவந் தொருவ னாழ்ந்தான்.                  2117<br/>
<br/>
பின்னுமோர் நால்வர் தெவ்வர்<br/>
                    முறைமுறை பிணங்கி வீழ்ந்தார்<br/>
அன்னவர் தம்மு ளானே<br/>
                    குறைப்பிண மொருவ னாகித்<br/>
தன்னைமெய் பதைப்ப நோக்கி<br/>
                    யவனையுந் தபுப்ப நோனார்<br/>
துன்னிய துயிலு மேனைத்<br/>
                    துளக்கஞ்செய் திருவர் பட்டார்.                  2118<br/>
<br/>
ஆங்கவ ரழிந்த பின்னை<br/>
                    யரசரை யிருவரோடும்<br/>
தாங்கியீ ரிருவர் தாக்கித்<br/>
                    தலைதுணிப் புண்ட பின்னை<br/>
வீங்கிய வனந்த ஞான்மை<br/>
                   விழுநிதி முழுதுங் கைக்கொண்<br/>
டோங்கிய வுலகிற் கெல்லா<br/>
                    மொருபெருங் கிழவ னானான்.                  2119<br/>
<br/>
பயாபதி கேவலமடந்தையை மணத்தல்<br/>
<br/>
நெடிதுட னாய தெவ்வர்<br/>
                    நால்வரை நீறு செய்திட்<br/>
டடிகள்பின் முடிவென் பாளை<br/>
                     யகப்படுத் தனைய ராக<br/>
இடிமுர சதிருந் தானை<br/>
                    யரசரோ டிங்க ணீண்டிக்<br/>
கடிகம ழமரர் வீரன்<br/>
                    கடிவினை முடிவித் தாரே.                 2120 <br/>
<br/>
கொடிகளுங் குடையுங் கோலக்<br/>
                    கவரியு மமரர் தங்கள்<br/>
முடிகளு மடந்தை மாரு<br/>
                    முகிழ் நகைக் கலங்க ளுஞ்செற்<br/>
றடியிடு மிடமின் றாகி<br/>
                    மூடியா காய மெல்லாம்<br/>
கடிகமழ் மலருஞ் சாந்துஞ்<br/>
                    சுண்ணமுங் கலந்த வன்றே.                  2121<br/>
<br/>
பொன்னரி மாலை பூவின்<br/>
                    பொழிமதுப் பிணையன் முத்தின்<br/>
மின்னிவர் விளங்குந் தாம<br/>
                    மெனவிவை விரவி வீசித்<br/>
துன்னிய வினைவர் கூட்டந்<br/>
                    துணித்துவீற் றிருந்த கோனைப்<br/>
பன்னிய துதிய ராகி<br/>
                    யமரர்கள் பரவு கின்றார்.                  2122<br/>
<br/>
பயாபதியை அமரர் பரவுதல் <br/>
வேறு<br/>
<br/>
கருமால் வினையரசு காறளர நூறிப்து<br/>
பெருமான் முடிவென்னும் பெண்ணரசி தன்னை<br/>
ஒருவாமை வேட்டெய்தி யூழி பெயர்ந்தாலும்<br/>
வருமா றிலாத வளநகரம் புக்கானே.                  2123<br/>
<br/>
சிந்தை மடவா டொடுத்த தியானவாள்<br/>
வெந்து வினைவேந்தர் வீடியபின் விட்டெறிந்து<br/>
முந்து முடிவென்னுங் கன்னி முலைமுயங்கி<br/>
வந்து பெயரா வளநகரம் புக்கானே.                 2124 <br/>
<br/>
அலகில் பெருங்குணத்தோ னாவரண நீக்கி<br/>
உலக மலோக முடனே விழுங்கிப்<br/>
புலவன் முடிவென்னும் ங்கொடியுந் தானும்<br/>
நிலவு சிவகதியு ணீங்காது நின்றான்.                  2125<br/>
<br/>
வேறு<br/>
<br/>
இனையன பலபரவி யிறைஞ்சி யேத்தி யிமையவர்கள்<br/>
கனையெரி மிகுவேள்வி கலந்து செய்து களிப்பெய்தி<br/>
அனையவ ரறவாழி யமிழ்த நீங்கா தகத்தாடிப்<br/>
புனையவிர் சுடரொளியார் புகழ்ந்து தத்த மிடம்புக்கார்.                  2126<br/>
<br/>
பயாபதி சூளாமணியாய்த் திகழ்தல்<br/>
<br/>
களங்காண் வகையுடைந்து<br/>
                 காலர் காமர் கையகல<br/>
விளங்காத் திசையின்றி<br/>
                    விளங்க வீரன் மெய்ப்பொருளை<br/>
உளங்காண் கேவலப்பே<br/>
                    ரொளியா லிம்ப ருலகெல்லாம் <br/>
துளங்கா துயர்ந்துலகின் <br/>
                     முடிக்கோர் சூளா மணியானான்.                 2127 <br/>
<br/>
அருமால் வினையகல அமரர் நாளு மடிபரவப்<br/>
பெருமான் பிரசாபதி பிரம லோக மினிதாளத்<br/>
திருமால் பெரு நேமி திகழ்ந்த செந்தா மரைத்தடக்கைக்<br/>
கருமால் கடல்வரைத்த கண்ணார் ஞாலங் காக்கின்றான்.                 2128 <br/>
<br/>
தங்கோ னமருலக மினிதி னாளத் தரங்கநீர்ப்<br/>
பொங்கோதம் புடையுடுத்த பூமியெல்லாம் பொது நீக்கிச்<br/>
செங்கோ லினிதோச்சித் தேவர் காப்பத் திருமாலும்<br/>
அங்கோல வேலரச ரடிபா ராட்ட வாள்கின்றான்.                  2129<br/>
<br/>
விசய திவிட்டரை வாழ்த்துதல்<br/>
<br/>
வலம்புரி வண்ணனு மகர முந்நீர் மணிமேனி்<br/>
உலம்புரி தோளினனு முலக மெல்லா முடன்வணங்கச்<br/>
சலம்புரி வினைவென்ற தங்கோன் செந்தா மரையடிக்கீழ்<br/>
நலம்புரி விழவியற்றி நாளு நாளு மகிழ்கின்றார்.                  2130<br/>
 	 ----------------<br/>
</ul>
<hr noshade=""/>
This file was last updated on 10 Jan. 2018 <br/>
Feel free to send the corrections to the webmaster. <br/>
</body>
</body></html>
