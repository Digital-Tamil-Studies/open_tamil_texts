<!DOCTYPE HTML PUBLIC "-//W3C//DTD HTML 3.2//EN">
 <!-- Project Madurai-->
<!-- Copyright (c) 2002 All Rights Reserved --> <!-- Author : K.Kalyanasundaram--> <html>
<head> <meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>Bharathidasan Kavithaikal -part 1 (in tamil script, unicode format)</title> </head>
<body> <body bgcolor="white" text="#800000"> <center>
<img src="pmdr0.gif"/></center> <hr noshade="" width="50%"/><br/>
<center><h3>pAratitAcan kavitaikaL <br/> mutaRl tokuti - 75 kavitaikaL   <br/>
(in tamil script, unicode format) <p>  கவிஞர் பாரதிதாசன் <br/>புரட்சிக் கவிதைகள் - முதற் தொகுதி <br/>
(75 கவிதைகள் ) </p></h3> <br/> </center> <hr noshade="" width="50%"/><br/>
<hr noshade=""/><b>Acknowledgements: </b><br/>EText input   : Mr.P.I.Arasu, Toronto, Ontario, Canada.; <br/>Ms.Suhitha Arasu, Toronto, Ontario, Canada.<br/>&amp;    Ms.Mahitha Sridhar, Toronto, Ontario, Canada.<br/>Proof-reading: Mr.P.K.Ilango, Erode, Tamilnadu, India.<br/>Web version: Dr. K. Kalyanasundaram, Lausanne, Switzerland<p> 
This webpage presents the Etxt in Tamil script but in Unicode encoding.<br/> 

To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>Arial Unicode MS, TSCu_Inaimathi, Code2000, UniMylai,...) installed on your computer <br/>and the OS capable of rendering Tamil Scripts (Windows 2000 or Windows XP). <br/><br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil fontchosen as the default font for the UTF-8 char-set/encoding view. <br/>.
In case of difficulties send an email request to 
<a href="mailto:kalyan@geocities.com">kalyan@geocities.com</a> or 
<a href="mailto:kumar@vt.edu">kumar@vt.edu</a><br/>
<br/>
©  Project Madurai 1999 - 2003<br/>
Project Madurai is an open, voluntary, worldwide initiative devoted to preparation of <br/>electronic texts of tamil literary works and to distribute them free on the Internet. <br/>Details of Project Madurai are available at the website <br/> <dd> <b><a href="http://www.projectmadurai.org/">http://www.projectmadurai.org/ </a></b><br/>You are welcome to freely distribute this file, provided this header page is kept intact.<br/> <hr noshade=""/> <center> <h2><font color="red">  கவிஞர் பாரதிதாசன் <br/>புரட்சிக் கவிதைகள் - முதற் தொகுதி <br/>(75 கவிதைகள் ) </font></h2>  <b>உள்ளுறை</b><br/> </center> <ul> <b> காவியம்</b> <table border="0"> <tr><td width="50"> <a name="hd101">1.01  <td width="250">சஞ்சீவி பர்வதத்தின் சாரல் <td><a href="#dt101"><i>மின்பதிப்பு </i></a> </td></td></a></td></tr><tr><td> <a name="hd102">1.02  <td width="250">புரட்சிக் கவி <td><a href="#dt102"><i>மின்பதிப்பு </i></a> </td></td></a></td></tr><tr><td> <a name="hd103">1.03  <td width="250">வீரத்தாய்	<td><a href="#dt103"><i>மின்பதிப்பு </i></a> </td></td></a></td></tr> </table> <b>    இயற்கை</b> <table border="0"> <tr><td width="50"> <a name="hd104">1.04 <td width="250">மயில் <td><a href="#dt104"><i>மின்பதிப்பு </i></a> </td></td></a></td></tr><tr><td> <a name="hd105">1.05  <td width="250"> சிரித்த முல்லை   <td><a href="#dt105"><i>மின்பதிப்பு </i></a> </td></td></a></td></tr><tr><td> <a name="hd106">1.06   <td width="250">உதய சூரியன் <td><a href="#dt106"><i>மின்பதிப்பு </i></a> </td></td></a></td></tr><tr><td> <a name="hd107">1.07   <td width="250">காடு	   <td><a href="#dt107"><i>மின்பதிப்பு </i></a> </td></td></a></td></tr><tr><td> <a name="hd108">1.08<td width="250"> கானல்	  <td><a href="#dt108"><i>மின்பதிப்பு </i></a> </td></td></a></td></tr><tr><td> <a name="hd109">1.09 <td width="250">மக்கள் நிலை  <td><a href="#dt109"><i>மின்பதிப்பு </i></a> </td></td></a></td></tr><tr><td> <a name="hd110">1.10<td width="250">காட்சி இன்பம்	  <td><a href="#dt110"><i>மின்பதிப்பு </i></a> </td></td></a></td></tr> </table> <b>  காதல்  </b> <table border="0"> <tr><td width="50"> <a name="hd111">1.11 <td width="250"> மாந்தோப்பில் மணம்	  <td><a href="#dt111"><i>மின்பதிப்பு </i></a> </td></td></a></td></tr><tr><td> <a name="hd112">1.12  <td width="250"> காதற் கடிதங்கள்	   <td><a href="#dt112"><i>மின்பதிப்பு </i></a> </td></td></a></td></tr><tr><td> <a name="hd113">1.13   <td width="250">
காதற் குற்றவாளிகள்	   <td><a href="#dt113"><i>மின்பதிப்பு </i></a> </td></td></a></td></tr><tr><td> <a name="hd114">1.14 <td width="250">எழுதாக் கவிதை	    <td><a href="#dt114"><i>மின்பதிப்பு </i></a> </td></td></a></td></tr><tr><td> <a name="hd115">1.15<td width="250"> காதற் பெருமை	    <td><a href="#dt115"><i>மின்பதிப்பு </i></a> </td></td></a></td></tr><tr><td> <a name="hd116">1.16 <td width="250">காதலைத் தீய்த்த கட்டுப்பாடு	    <td><a href="#dt116"><i>மின்பதிப்பு </i></a> </td></td></a></td></tr><tr><td> <a name="hd117">1.17<td width="250">தலைவி காதல்		  <td><a href="#dt117"><i>மின்பதிப்பு </i></a> </td></td></a></td></tr><tr><td> <a name="hd118">1.18<td width="250">விரகதாபம்		  <td><a href="#dt118"><i>மின்பதிப்பு </i></a> </td></td></a></td></tr> </table> <b>   தமிழ்     </b> <table border="0"> <tr><td width="50"> <a name="hd119">1.19 <td width="250"> தமிழின் இனிமை	  <td><a href="#dt118"><i>மின்பதிப்பு </i></a> </td></td></a></td></tr><tr><td> <a name="hd120">1.20  <td width="250"> இன்பத் தமிழ்	   <td><a href="#dt120"><i>மின்பதிப்பு </i></a> </td></td></a></td></tr><tr><td> <a name="hd121">1.21   <td width="250">தமிழ் உணவு	   <td><a href="#dt121"><i>மின்பதிப்பு </i></a> </td></td></a></td></tr><tr><td> <a name="hd122">1.22 <td width="250">தமிழ்ப் பேறு	    <td><a href="#dt122"><i>மின்பதிப்பு </i></a> </td></td></a></td></tr><tr><td> <a name="hd123">1.23<td width="250"> எங்கள் தமிழ்    <td><a href="#dt123"><i>மின்பதிப்பு </i></a> </td></td></a></td></tr><tr><td> <a name="hd124">1.24 <td width="250">தமிழ் வளர்ச்சி	     <td><a href="#dt124"><i>மின்பதிப்பு </i></a> </td></td></a></td></tr><tr><td> <a name="hd125">1.25<td width="250">தமிழ்க் காதல்		  <td><a href="#dt125"><i>மின்பதிப்பு </i></a> </td></td></a></td></tr><tr><td> <a name="hd126">1.26 <td width="250">எந்நாளோ?	     <td><a href="#dt126"><i>மின்பதிப்பு </i></a> </td></td></a></td></tr><tr><td> <a name="hd127">1.27<td width="250">சங்க நாதம்	  <td><a href="#dt127"><i>மின்பதிப்பு </i></a> </td></td></a></td></tr><tr><td> <a name="hd128">1.28<td width="250">தமிழ்க் கனவு		  <td><a href="#dt128"><i>மின்பதிப்பு </i></a> </td></td></a></td></tr> </table> <b>  பெண்ணுலகு</b> <table border="0"> <tr><td width="50"> <a name="hd129">1.29 <td width="250"> பெண்களைப்பற்றிப் பெர்னாட்ஷா	  <td><a href="#dt129"><i>மின்பதிப்பு </i></a> </td></td></a></td></tr><tr><td> <a name="hd130">1.30  <td width="250"> கைம்மைப் பழி		   <td><a href="#dt130"><i>மின்பதிப்பு </i></a> </td></td></a></td></tr><tr><td> <a name="hd131">1.31  
 <td width="250">கைம்மைக் கொடுமை    <td><a href="#dt131"><i>மின்பதிப்பு </i></a> </td></td></a></td></tr><tr><td> <a name="hd132">1.32 <td width="250">மூடத் திருமணம்	     <td><a href="#dt132"><i>மின்பதிப்பு </i></a> </td></td></a></td></tr><tr><td> <a name="hd133">1.33<td width="250"> எழுச்சியுற்ற பெண்கள்	   <td><a href="#dt133"><i>மின்பதிப்பு </i></a> </td></td></a></td></tr><tr><td> <a name="hd134">1.34 <td width="250">குழந்தை மணத்தின் கொடுமை	     <td><a href="#dt134"><i>மின்பதிப்பு </i></a> </td></td></a></td></tr><tr><td> <a name="hd135">1.35<td width="250">பெண்ணுக்கு நீதி		  <td><a href="#dt135"><i>மின்பதிப்பு </i></a> </td></td></a></td></tr><tr><td> <a name="hd136">1.36 <td width="250">கைம்பெண் நிலை	     <td><a href="#dt136"><i>மின்பதிப்பு </i></a> </td></td></a></td></tr><tr><td> <a name="hd137">1.37<td width="250">இறந்தவன்மேற் பழி	  <td><a href="#dt137"><i>மின்பதிப்பு </i></a> </td></td></a></td></tr><tr><td> <a name="hd138">1.38<td width="250">கைம்மைத் துயர்   <td><a href="#dt138"><i>மின்பதிப்பு </i></a> </td></td></a></td></tr><tr><td> <a name="hd139">1.39 <td width="250">கைம்மை நீக்கம்	     <td><a href="#dt139"><i>மின்பதிப்பு </i></a> </td></td></a></td></tr><tr><td> <a name="hd140">1.40<td width="250">தவிப்பதற்கோ பிள்ளை?	  <td><a href="#dt140"><i>மின்பதிப்பு </i></a> </td></td></a></td></tr><tr><td> <a name="hd141">1.41 <td width="250">ஆண் குழந்தை தாலாட்டு	     <td><a href="#dt141"><i>மின்பதிப்பு </i></a> </td></td></a></td></tr><tr><td> <a name="hd142">1.42<td width="250">பெண் குழந்தை தாலாட்டு	  <td><a href="#dt142"><i>மின்பதிப்பு </i></a> </td></td></a></td></tr> </table> <b>  புதிய உலகம்   </b> <table border="0"> <tr><td width="50"> <a name="hd143">1.43<td width="250"> உலக ஒற்றுமை		   <td><a href="#dt143"><i>மின்பதிப்பு </i></a> </td></td></a></td></tr><tr><td> <a name="hd144">1.44 <td width="250">பேரிகை		     <td><a href="#dt144"><i>மின்பதிப்பு </i></a> </td></td></a></td></tr><tr><td> <a name="hd145">1.45<td width="250">தளை அறு!	  <td><a href="#dt145"><i>மின்பதிப்பு </i></a> </td></td></a></td></tr><tr><td> <a name="hd146">1.46 <td width="250">கூடித் தொழில் செய்க		 <td><a href="#dt146"><i>மின்பதிப்பு </i></a> </td></td></a></td></tr><tr><td> <a name="hd147">1.47<td width="250">தொழிலாளர் விண்ணப்பம்  <td><a href="#dt147"><i>மின்பதிப்பு </i></a> </td></td></a></td></tr><tr><td> <a name="hd148">1.48<td width="250">வாழ்வில் உயர்வுகொள்!	  <td><a href="#dt148"><i>மின்பதிப்பு </i></a> </td></td></a></td></tr><tr><td> <a name="hd149">1.49 
<td width="250">மாண்டவன் மீண்டான்!	    <td><a href="#dt149"><i>மின்பதிப்பு </i></a> </td></td></a></td></tr><tr><td> <a name="hd150">1.50<td width="250">ஆய்ந்து பார்!	  <td><a href="#dt150"><i>மின்பதிப்பு </i></a> </td></td></a></td></tr><tr><td> <a name="hd151">1.51 <td width="250">மானிட சக்தி	     <td><a href="#dt151"><i>மின்பதிப்பு </i></a> </td></td></a></td></tr><tr><td> <a name="hd152">1.52 <td width="250">முன்னேறு!		     <td><a href="#dt152"><i>மின்பதிப்பு </i></a> </td></td></a></td></tr><tr><td> <a name="hd153">1.53<td width="250">  உலகப்பன் பாட்டு		   <td><a href="#dt153"><i>மின்பதிப்பு </i></a> </td></td></a></td></tr><tr><td> <a name="hd154">1.54 <td width="250">உலகம் உன்னுடையது	     <td><a href="#dt154"><i>மின்பதிப்பு </i></a> </td></td></a></td></tr><tr><td> <a name="hd155">1.55<td width="250">சாய்ந்த தராசு			  <td><a href="#dt155"><i>மின்பதிப்பு </i></a> </td></td></a></td></tr><tr><td> <a name="hd156">1.56 <td width="250">வியர்வைக் கடல்		     <td><a href="#dt156"><i>மின்பதிப்பு </i></a> </td></td></a></td></tr><tr><td> <a name="hd157">1.57<td width="250"> நீங்களே சொல்லுங்கள்!	  <td><a href="#dt157"><i>மின்பதிப்பு </i></a> </td></td></a></td></tr><tr><td> <a name="hd158">1.58<td width="250">புதிய உலகு செய்வோம்	   <td><a href="#dt158"><i>மின்பதிப்பு </i></a> </td></td></a></td></tr><tr><td> <a name="hd159">1.59 <td width="250">பலிபீடம்		     <td><a href="#dt159"><i>மின்பதிப்பு </i></a> </td></td></a></td></tr><tr><td> <a name="hd160">1.60<td width="250">சகோதரத்துவம்		  <td><a href="#dt160"><i>மின்பதிப்பு </i></a> </td></td></a></td></tr><tr><td> <a name="hd161">1.61 <td width="250">சேசு பொழிந்த தெள்ளமுது	   <td><a href="#dt161"><i>மின்பதிப்பு </i></a> </td></td></a></td></tr><tr><td> <a name="hd162">1.62 <td width="250">தமிழ்நாட்டிற் சினிமா		     <td><a href="#dt162"><i>மின்பதிப்பு </i></a> </td></td></a></td></tr><tr><td> <a name="hd163">1.63<td width="250">  புத்தகசாலை			   <td><a href="#dt163"><i>மின்பதிப்பு </i></a> </td></td></a></td></tr><tr><td> <a name="hd164">1.64 <td width="250"> வாளினை எடடா!		     <td><a href="#dt164"><i>மின்பதிப்பு </i></a> </td></td></a></td></tr><tr><td> <a name="hd165">1.65<td width="250">வீரத் தமிழன்			  <td><a href="#dt165"><i>மின்பதிப்பு </i></a> </td></td></a></td></tr><tr><td> <a name="hd166">1.66 <td width="250">சைவப் பற்று			     <td><a href="#dt166"><i>மின்பதிப்பு </i></a> </td></td></a></td></tr><tr><td> <a name="hd167">1.67<td width="250"> எமனை எலி விழுங்கிற்று!		  <td><a href="#dt167"><i>மின்பதிப்பு </i></a> </td></td></a></td></tr><tr><td> <a name="hd168">1.68<td width="250">சுதந்தரம்	   <td><a href="#dt168"><i>மின்பதிப்பு </i></a> </td></td></a></td></tr><tr><td> <a name="hd169">1.69 <td width="250"> நம் மாதர் நிலை		     <td><a href="#dt169"><i>மின்பதிப்பு </i></a> </td></td></a></td></tr><tr><td> <a name="hd170">1.70<td width="250">ஏசுநாதர் ஏன் வரவில்லை?		  <td><a href="#dt170"><i>மின்பதிப்பு </i></a> </td></td></a></td></tr><tr><td> <a name="hd171">1.71 <td width="250">கடவுள் மறைந்தார்!	   <td><a href="#dt171"><i>மின்பதிப்பு </i></a> </td></td></a></td></tr><tr><td> <a name="hd172">1.72 <td width="250">உன்னை விற்காதே!     <td><a href="#dt172"><i>மின்பதிப்பு </i></a> </td></td></a></td></tr><tr><td> <a name="hd173">1.73<td width="250"> பத்திரிகை		   <td><a href="#dt173"><i>மின்பதிப்பு </i></a> </td></td></a></td></tr><tr><td> <a name="hd174">1.74 <td width="250">யாத்திரை போகும் போது!		     <td><a href="#dt174"><i>மின்பதிப்பு </i></a>
</td></td></a></td></tr><tr><td> <a name="hd175">1.75<td width="250">பூசணிக்காய் மகத்துவம்!			  <td><a href="#dt175"><i>மின்பதிப்பு </i></a> </td></td></a></td></tr> </table> </ul> <br/> <h2>
<font color="blue"> <center>  கவிஞர் பாரதிதாசன் <br/>புரட்சிக் கவிதைகள் - முதற் தொகுதி <br/> </center></font>
</h2> <ul> <br/>எங்கெங்குக் காணினும் சக்தியடா! - தம்பி<br/>ஏழுகடல் அவள் வண்ணமடா! - அங்குத்<br/>தங்கும் வௌியினிற் கோடியண்டம் - அந்தத் <br/>தாயின் கைப்பந்தென ஓடுமடா - ஒரு<br/>கங்குகளில் ஏழு முகிலினமும் - வந்து<br/>கர்ச்சனை செய்வது கண்டதுண்டோ? - எனில்<br/>மங்கை நகைத்த ஒலியெனலாம் - அவள்<br/>மந்த நகையங்கு மின்னுதடா! <br/> <br/>காளை ஒருவன் கவிச்சுவையைக் - கரை<br/>காண நினைத்த முழுநினைப்பில் - அன்னை<br/>தோளசைத்தங்கு நடம் புரிவாள் - அவன்<br/>தொல்லறிவாளர் திறம் பெறுவான் - ஒரு<br/>வாளைச் சுழற்றும் விசையினிலே - இந்த<br/>வையமுழுவதும் துண்டு செய்வேன் - என<br/>நீள இடையின்றி நீநினைத்தால் - அம்மை<br/>நேர்படுவாள் உன்றன் தோளினிலே!<br/> <br/> </ul> <a href="#hd101"><i>உள்ளுறை அட்டவணைக்குத் திரும்ப</i></a><br/> <hr width="80%"/> <ul> <h3> <center>
<font color="blue">1.  காவியம்</font></center></h3> <a name="dt102">
<h3> 1.1   சஞ்சீவி பர்வதத்தின் சாரல்</h3> குயில்கூவிக் கொண்டிருக்கும்; கோலம் மிகுந்த<br/>மயிலாடிக் கொண்டிருக்கும்; வாசம் உடையநற்<br/>காற்றுக் குளிர்ந்தடிக்கும்; கண்ணாடி போன்றநீர்<br/>ஊற்றுக்கள் உண்டு; கனிமரங்கள் மிக்க உண்டு;<br/>பூக்கள் மணங்கமழும்; பூக்கள்தோறும் சென்றுதே<br/>னீக்கள் இருந்தபடி இன்னிசைபா டிக்களிக்கும்;<br/>வேட்டுவப் பெண்கள் விளையாடப் போவதுண்டு;<br/>காட்டு மறவர்களும் காதல்மணம் செய்வதுண்டு.<br/>நெஞ்சில் நிறுத்துங்கள்; இந்த இடத்தைத்தான்<br/>சஞ்சீவி பர்வதத்தின் சாரல்என்று சொல்லிடுவார்.<br/> <br/>சஞ்சீவி பர்வதத்தின் சாரலிலே ஓர்நாளில்<br/>கொஞ்சம் குறையமணி நான்காகும் மாலையிலே<br/>குப்பன்எனும் வேடக் குமரன் தனியிருந்து<br/>செப்புச் சிலைபோலே தென்திசையைப் பார்த்தபடி<br/>ஆடா தசையாமல் வாடிநின்றான். சற்றுப்பின்,<br/>வாடாத பூமுடித்த வஞ்சிவரக் கண்டான்.<br/>வரக்கண்ட தும்குப்பன் வாரி அணைக்கச்<br/>சுரக்கின்ற காதலொடு சென்றான். புதொடாதீர்கள்!மு<br/>என்றுசொன்னாள் வஞ்சி. இளையான் திடுக்கிட்டான்.<br/> <br/>குன்றுபோல் நின்றபடி குப்பன் உரைக்கின்றான்:<br/>"கண்ணுக்குள் பாவையே! கட்டமுதை நான்பசியோ<br/>டுண்ணப்போம் போதுநீ ஓர்தட்டுத் தட்டிவிட்டாய்!<br/>தாழச் சுடுவெய்யில் தாளாமல் நான்குளிர்ந்த<br/>நீழலைத்தா வும்போது நில்என்று நீதடுத்தாய்!<br/>தொட்டறிந்த கையைத் தொடாதேஎன் றாய்! நேற்றுப்<br/>பட்டறிந்த தேகசுகம் விட்டிருக்கக் கூடுவதோ?<br/>உன்னோடு பேச ஒருவாரம் காத்திருந்தேன்<br/>என்னோடு முந்தாநாள் பேச இணங்கினாய்!<br/>நேற்றுத்தான் இன்பக் கரைகாட்டினாய்! இன்று<br/>சேற்றிலே தள்ளிவிட்டாய்! காரணமும் செப்பவில்லை"<br/> <br/>என்றுரைக்கக் கேட்ட இளவஞ்சி, "காதலரே!<br/>அன்றுநீர் சொன்னபடி அவ்விரண்டு மூலிகையைச்<br/>சஞ்சீவி பர்வதத்தில் தையலெனைக் கூட்டிப்போய்க்<br/>கொஞ்சம் பறித்துக் கொடுத்தால் உயிர்வாழ்வேன்.<br/>இல்லையென்றால் ஆவிஇரா" தென்றாள். வேட்டுவன்:<br/>"கல்லில் நடந்தால்உன் கால்கடுக்கும்" என்றுரைத்தான்.<br/>"கால்இரண்டும் நோவதற்குக் காரணமில்லை. நெஞ்சம்,<br/>மூலிகை இரண்டின்மேல் மொய்த்திருப்ப தால்" என்றாள்.<br/>"பாழ்விலங்கால் அந்தோ! படுமோசம் நேரும்" என்றான்<br/>"வாழ்வில்எங்கும் உள்ளதுதான் வாருங்கள்" என்றுரைத்தாள்.<br/>"அவ்விரண்டு மூலிகையின் அந்தரங்கம் அத்தனையும்<br/>இவ்விடத்திற் கேட்டுக்கொள்" என்றுரைப்பான் குப்பன்:<br/>"ஒன்றைத்தின் றால் இவ் வுலகமக்கள் பேசுவது<br/>நன்றாகக் கேட்கும்;மற் றொன்றைவா யில்போட்டால்<br/>மண்ணுலகக் காட்சிஎலாம் மற்றிங் கிருந்தபடி<br/>கண்ணுக் கெதிரிலே காணலாம். சொல்லிவிட்டேன்;<br/>ஆதலால் மூலிகையின் ஆசை தணிருஎன்றான்.<br/>மோதிடுதே கேட்டபின்பு மூலிகையில் ஆசை" என்றாள்.<br/>"என்னடி! பெண்ணேநான் எவ்வளவு சொன்னாலும்<br/>சொன்னபடி கேட்காமல் தோஷம் விளைக்கின்றாய்.<br/>பெண்ணுக் கிதுதகுமோ? வண்ணமலர்ச் சோலையிலே,<br/>எண்ணம்வே றாகி இருக்கின்றேன் நான்" என்று<br/>கண்ணைஅவள் கண்ணிலிட்டுக் கையேந்தி நின்றிட்டான்.<br/> <br/>"பெண்ணுக்குப் பேச்சுரிமை வேண்டாம்என் கின்றீரோ?<br/>மண்ணுக்கும் கேடாய் மதித்தீரோ பெண்ணினத்தை?<br/>பெண்ணடிமை தீருமட்டும் பேசுந் திருநாட்டு<br/>மண்ணடிமை தீர்ந்து வருதல்  முயற்கொம்பே.<br/>ஊமைஎன்று பெண்ணை உரைக்குமட்டும் உள்ளடங்கும்<br/>ஆமை நிலைமைதான் ஆடவர்க்கும் உண்டு<br/>புலன் அற்றபேதையாய்ப் பெண்ணைச்செய் தால்அந்<br/>நிலம்விளைந்த பைங்கூழ் நிலைமையும் அம்மட்டே.<br/>சித்ரநிகர்ப் பெண்டிர்களைச் சீரழிக்கும் பாரதநற்<br/>புத்ரர்களைப் பற்றியன்றோ பூலோகம் தூற்றுவது?<br/>சற்றுந் தயங்கேன் தனியாய்ச்சஞ் சீவிமலை<br/>உற்றேறி மூலிகையின் உண்மை அறிந்திடுவேன்.<br/>மூலிகையைத் தேட முடியாவிட் டால்மலையின்<br/>மேலிருந்து கீழே விழுந்திறக்க நானறிவேன்.<br/>ஊரிலுள்ள பெண்களெல்லாம் உள்ளத்தைப் பூர்த்திசெயும்<br/>சீரியர்க்கு மாலையிட்டுச் சீரடைந்து வாழ்கின்றார்.<br/>தோகை மயிலே! இதைநீகேள் சொல்லுகின்றேன்.<br/>நாகம்போல் சீறுகின்ற நாதரிடம் சொல்லிவிடு.<br/>பச்சிலைக்குச் சஞ்சீவி பர்வதம்செல் வேன்" என்றாள்.<br/> <br/>"அச்சுப் பதுமையே! ஆரணங்கே! நில்லேடி!<br/>நானும் வருகின்றேன் நாயகியே! நாயகியே!<br/>ஏனிந்தக் கோபம்? எழிலான காதலியே!'<br/>என்றுகுப்பன் ஓடி இளவஞ்சி யைத்தழுவி<br/>நின்றான். இளவஞ்சி நின்று மகிழ்வுற்றாள்.<br/>"அவ்விரண்டு மூலிகையில் ஆரணங்கே நீஆசை<br/>இவ்வளவு கொண்டிருத்தல் இப்போது தான்அறிந்தேன்<br/>கூட்டிப்போய்ப் பச்சிலையைக் கொய்து தருகின்றேன்;<br/>நீட்டாண்மைக் காரி! எனக்கென்ன நீதருவாய்?"<br/>என்று மொழிந்தான் எழுங்காத லால்குப்பன்.<br/>"முன்னே இலைகொடுத்தால் முத்தம் பிற" கென்றாள்.<br/>"என்கிளியே நீமுத்தம் எத்தனைஈ வாய்?" என்றான்.<br/>"என்றன் கரத்தால் இறுக உமைத்தழுவி<br/>நோகாமல் முத்தங்கள் நூறுகொடுப் பேன்" என்றாள்.<br/>"ஆசையால் ஓர்முத்தம் அச்சாரம் போ" டென்றான்.<br/> <br/>"கேலிக்கு நேரம் இதுவல்ல. கேளுங்கள்<br/>மூலிகைக்குப் பக்கத்தில் முத்தம் கிடைக்கும்" என்றாள்.<br/>குப்பன் தவித்திட்டான், காதற் கொடுமையினால்.<br/>எப்போது நாம்உச்சிக் கேறித் தொலைப்பதென<br/>அண்ணாந்து பார்த்திட்டான் அம்மலையின் உச்சிதனை!<br/>கண்ணாட்டி தன்னையும்ஓர் கண்ணாற் கவனித்தான்.<br/>வஞ்சிஅப் போது மணாளன் மலைப்பதனைக்<br/>கொஞ்சம் அவமதித்திக் கோவை உதடு<br/>திறந்தாள். திறந்து சிரிக்குமுன், குப்பன்<br/>பறந்தான் பருவதமேல் பாங்கியையும் தூக்கியே.<br/>கிட்டரிய காதற் கிழத்தி இடும்வேலை<br/>விட்டெறிந்த கல்லைப்போல் மேலேறிப் பாயாதோ!<br/>கண்ணின் கடைப்பார்வை காதலியர் காட்டிவிட்டால்<br/>மண்ணில் குமரருக்கு மாமலையும் ஓர்கடுகாம்.<br/>மாமலைதான் சென்னி வளைந்து கொடுத்ததுவோ?<br/>நாம்மலைக்கக் குப்பன் விரைவாய் நடந்தானோ?<br/>மங்கையினைக் கீழிறக்கி, "மாதே! இவைகளே<br/>அங்குரைத்த மூலிகைகள்; அட்டியின்றிக் கிள்ளிக்கொள்"<br/>என்றுரைத்தான் குப்பன். இளவஞ்சி தான்மகிழ்ந்து<br/>சென்று பறித்தாள். திரும்பிச் சிறிதுவழி<br/>வந்தார்கள். அங்கோர் மரத்து நிழலிலே<br/>சிந்தை மகிழ்ந்து சிறக்க அமர்ந்தார்கள்.<br/> <br/>மூலிகையில் ஓர்இனத்தை முன்னே இருவருமாய்<br/>ஞாலத்துப் பேச்சறிய நாக்கிலிட்டுத் தின்றார்கள்.<br/>வஞ்சிக்கும் குப்பனுக்கும் வையத்து மாந்தர்களின் <br/>"நெஞ்சம் வசமாக"  நேரில்அவர் பேசுதல்போல்<br/>செந்தமிழில் தங்கள் செவியிற்கேட் கப்பெற்றார்.<br/>அந்த மொழிகள் அடியில் வருமாறு:<br/> <br/>"இத்தாலி தேசம் இருந்து நீஇங்கு வந்தாய்.<br/>பத்துத் தினமாகப் பாங்காய் உணவுண்ண<br/>இவ்விடுதி தன்னில் இருந்து வருகின்றாய்!<br/>"எவ்வாறு நான் சகிப்பேன் இந்தக் கறுப்பன்<br/>எனக்கெதிரே உட்கார்ந் திருப்பதனை" என்றாய்;<br/>தனக்கெனவே நல்உணவுச் சாலைஒன் றுண்டாக்கி<br/>அங்கவன் சென்றால் அடுக்கும் எனஉரைத்தாய்;<br/>இத்தாலிச் சோதரனே! என்னமதியுனக்கே?<br/>செத்து மடிவதிலும் சேர்ந்து பிறப்பதிலும்<br/>இவ்வுலக மக்களிலே என்னபே தங்கண்டாய்?<br/>செவ்வைபெறும் அன்பில்லார் தீயபே தம்கொள்வார்.<br/>எங்கள் பிராஞ்சியர்கள் இப்பேதம் பாராட்டித்<br/>தங்கள் பழங்கீர்த்தி தாழ்வடைய ஒப்பார்கள்;<br/>பேதபுத்தி சற்றும் பிடிக்காது போ!போ!போ!<br/>பேதம்கொண் டோர்க்குப் பிராஞ்சில் இடமில்லை"<br/>என்ற மொழிகள் இவர்காதில் கேட்டவுடன்<br/>நன்று பிராஞ்சியர்க்கு நாக்குளிர வாழ்த்துரைத்தார்.<br/>பின்னர் அமெரிக்கன் பேசுவதைக் கேட்டார்கள்.<br/>அன்னவன் பேச்சும் அடியில் வருமாறு:<br/> <br/>"நல்ல அமெரிக்கன் நானிலத்தில் வாழ்கின்ற<br/>எல்லாரும் நன்றாய் இருக்க நினைத்திடுவான்.<br/>பொல்லா அமெரிக்கன் பொன்னடைந்து தான்மட்டும்<br/>செல்வனாய் வாழத் தினமும் நினைத்திடுவான்.<br/>நல்லவனாய் நானிருக்க நாளும் விரும்புகிறேன்."<br/>சொல்லும் இதுகேட்ட தோகையும் குப்பனும்<br/>"கொத்தடிமை யாகிக் குறைவுபடும் நாட்டுக்கு<br/>மெத்தத்துணை யாகியிவன் மேன்மை அடைக" என்றார்.<br/>இங்கிலந்து தேசம் இருந்தொருவன் பேசினான்;<br/>இங்கிருந்து கேட்டார் இருவரும். என்னவென்றால்:<br/> <br/>"ஓ!என் சகோதரரே! ஒன்றுக்கும் அஞ்சாதீர்!<br/>நாவலந் தீவு நமைவிட்டுப் போகாது.<br/>வாழ்கின்றார் முப்பத்து முக்கோடி மக்கள்என்றால்<br/>சூழ்கின்ற பேதமும் அந்தத் தொகையிருக்கும்;<br/>ஆகையால் எல்லாரும் அங்கே தனித்தனிதான்.<br/>ஏகமன தாகிஅவர் நம்மை எதிர்ப்பதெங்கே?<br/>பேதம் வளர்க்கப் பெரும்பெரும்பு ராணங்கள்!<br/>சாதிச்சண் டைவளர்க்கத் தக்கஇதி காசங்கள்!<br/>கட்டிச் சமுகத்தின் கண்ணவித்துத் தாமுண்ணக்<br/>கொட்டி அளக்கும் குருக்கள் கணக்கற்றோர்.<br/>தேன்சுரக்கப் பேசிஇந்த தேசத்தைத் தின்னுதற்கு<br/>வான்சுரரை விட்டுவந்த பூசுரரும் வாழ்கின்றார்.<br/>இந்த உளைச்சேற்றை ஏறாத  ஆழத்தை<br/>எந்தவிதம் நீங்கிநம்மை எதிர்ப்பார்? இன்னமும்<br/>சிந்தனா சக்தி சிறிதுமின்றி  மக்களுக்குத்<br/>தம்தோள் உழைப்பிலே நம்பிக்கை தானுமின்றி<br/>ஊறும் பகுத்தறிவை இல்லா தொழித்துவிட்டுச்<br/>சாரற்ற சக்கையாய்ச் சத்துடம்பைக் குன்றவைத்துப்<br/>பொற்புள்ள மாந்தர்களைக்  கல்லாக்கி யேஅந்தக்<br/>கற்கள் கடவுள்களாய்க் காணப் படும்அங்கே.<br/>இந்த நிலையிற் சுதந்திரப் போரெங்கே?<br/>கொந்தளிப்பில் நல்லதொரு கொள்கை முளைப்பதெங்கே?<br/>"தேகம் அழிந்துவிடும்; சுற்றத்தார் செத்திடுவார்;<br/>போகங்கள் வேண்டாம்; பொருள்வேண்டாம் மற்றுமிந்தப்<br/>பாழுலகம் பொய்யே பரமபதம்போ" என்னும்<br/>தாழ்வகற்ற எண்ணுங்கால் சாக்குருவி வேதாந்தம்.<br/>சாதிப் பிரிவு சமயப் பிரிவுகளும்,<br/>நீதிப் பிழைகள் நியமப் பிழைகளும்,<br/>மூடப் பழக்கங்கள் எல்லாம் முயற்சிசெய்தே<br/>ஓடச்செய்தால் நமையும் ஓடச்செய்வார் என்பேன்"<br/> <br/>இந்தப் பிரசங்கம் இவ்விருவர் கேட்டார்கள்;<br/>சொந்த நிலைக்குத் துயருற்றார். வஞ்சி<br/>சிலைபோல் இருந்தாள்; திகைத்தாள்; பின்நாட்டின்<br/>நிலையறிய நேர்ந்தது பற்றி மகிழ்ந்திட்டாள்!<br/>"பச்சிலையால் நல்ல பயன்விளையும்" என்று சொன்னாள்!<br/>பச்சிலையைத் தந்த பருவதத்தைக் கும்பிட்டாள்.<br/>"இந்த இலையால்  இனிநன்மை கொள்க" என்று<br/>சொந்தத் தாய்நாட்டுக்குச் சொன்னாள் பெருவாழ்த்து.<br/>"வல்லமைகொள் பச்சிலையின் மர்மத்தைக் கண்டபடி<br/>சொல்லிஎனைத் தூக்கிவந்து சூக்ஷுமத்தைக் காட்டிய,கண்<br/>ணாளர்தாம் வாழ்வடைக" என்றாள்; அவனுடைய<br/>தோளை ஒருதரம் கண்ணாற் சுவைபார்த்தாள்.<br/>அச்சமயம் குப்பன், அழகியதன் தாய்நாட்டார்<br/>பச்சைப் பசுந்தமிழில் பேசுவதைக் கேட்டிருந்தான்.<br/>குப்பனது தோளில் குளிர்ந்தமலர் ஒன்றுவிழ<br/>இப்பக்கம் பார்த்தான்; வஞ்சி இளங்கையால்<br/>தட்டிய தட்டென்று சந்தேகம் தீர்ந்தவனாய்க்<br/>"கட்டிக் கரும்பே! கவனம் எனக்கு<br/>நமது தேசத்தில் நடக்கின்ற பேச்சில்<br/>அமைந்து கிடக்கு' தென்றான். வஞ்சி அதுகேட்டே<br/>"அன்னியர்கள் பேசுவதில் அன்பைச் செலுத்துங்கள்;<br/>கன்னத்தை மாத்திரம்என் கையிற் கொடுங்க" ளென்றாள்.<br/>"அன்பும் உனக்குத்தான்; ஆருயிரும் உன்னதுதான்<br/>இன்பக்கிளியே! எனக்களிப்பாய் முத்த" மென்றான்.<br/> <br/>கையோடு கைகலந்தார்; முத்தமிடப் போகையிலே<br/>ஐயையோ! ஐயையோ! என்ற அவலமொழி<br/>காதிலே வீழ்ந்தது! முத்தம் கலைந்ததே!<br/>"ஈதென்ன விந்தை? எழில்வஞ்சி! கேள்" என்றான்.<br/>வஞ்சி கவனித்தாள். சத்தம் வரும்வழியாய்<br/>நெஞ்சைச் செலுத்தினார் நேரிழையும் காதலனும்.<br/> <br/>"ஓர்நொடியிற் சஞ்சீவி பர்வதத்தை ஓடிப்போய்<br/>வேரோடு பேர்த்துவர வேண்டுமே ஐயாவே!"<br/>இப்பாழும் வாக்கை இருவரும் கேட்டார்கள்.<br/>குப்பன் மிகப்பயந்து கோதைமுகம் பார்த்திட்டான்<br/>வஞ்சி யவள்நகைத்தே "இன்ப மணாளரே!<br/>சஞ்சீவி பர்வதத்தைத் தாவிப் பெயர்க்கும்<br/>மனிதரும் இல்லை! மலையும் அசையா<br/>தினிஅந்தச் சத்தத்தில் எண்ணம் செலுத்தாதீர்"<br/>என்றுரைத்தாள் வஞ்சி. இதுசொல்லித் தீருமுன்,<br/> <br/>"நன்றாக உங்களுக்கு ராமன் அருளுண்டு;<br/>வானம் வரைக்கும் வளரும் உடலுண்டே;<br/>ஏனிங்கு நின்றீர்? எடுத்துவரு வீர்மலையை"<br/> <br/>என்றஇச் சத்தம் இவர்செவியில் வீழ்ந்தவுடன்<br/>குன்று பெயர்வது கொஞ்சமும்பொய் யல்லவென்று<br/>குப்பன் நடுநடுங்கிக் கொஞ்சுமிள வஞ்சியிடம்<br/>"மங்கையே, ராமனருள் வாய்ந்தவனாம்; வானமட்டும்<br/>அங்கம் வளர்வானாம்; அப்படிப் பட்டவனை<br/>இந்தச்சஞ் சீவிமலை தன்னை யெடுத்துவர<br/>அந்த மனிதன்அங்கே ஆணை யிடுகின்றான்.<br/>நாலடியில் இங்கு நடந்துவந்து நாம்மலையின்<br/>மேலிருக்கும் போதே வெடுக்கென்று தூக்கிடுவான்.<br/>இங்கு வருமுன் இருவரும் கீழிறங்கி<br/>அங்குள்ள சாரல் அடைந்திடுவோம் வாமுவென்றான்.<br/> <br/>'ராமனெங்கே! ராமன் அருளெங்கே! சஞ்சீவி<br/>மாமலையைத் தூக்குமொரு வல்லமைஎங்கே! இவற்றில்<br/>கொஞ்சமும் உண்மை இருந்தால்நாம் கொத்தவரைப்<br/>பிஞ்சுகள்போல் வாடிப் பிழைப்ப தரிதாகி<br/>அடிமையாய் வாழோமே? ஆண்மைதான் இன்றி<br/>மிடிமையில் ஆழ்ந்து விழியோமே?" என்றந்த<br/>வஞ்சி யுரைத்தாள்.பின் மற்றோர் பெருஞ்சத்தம்,<br/>அஞ்சுகின்ற குப்பன் அதிரச்செய் திட்டதே!<br/> <br/>"அம்மலையை ஓர்நொடியில் தூக்கிவந் தையாவே<br/>உம்எதிரில் வைக்கின்றேன் ஊஹுஹு உஹுஹு!"<br/> <br/>குப்பன் பதைத்தான் குடல்அறுந்து போனதுபோல்.<br/>"எப்படித்தாம் நாம்பிழைப்போம்? ஏதும் அறிகிலேன்<br/>சஞ்சீவி பர்வதத்தைத் தாவித் தரையோடு<br/>பஞ்சிருக்கும் மூட்டைபோல் பாவி அவன்எவனோ<br/>தூக்குகின்றான்! வஞ்சி! சுகித்திருக்க எண்ணினையே!<br/>சாக்காடு வந்ததடி! தக்கவிதம் முன்னமே<br/>நம்பென்று நான்சொன்ன வார்த்தையெல்லாம் நம்பாமல்<br/>வம்பு புரிந்தாய்! மலையும் அதிர்ந்திடுதே!<br/>முத்தம் கொடுத்து முழுநேர மும்தொலைத்தாய்.<br/>செத்துமடி யும்போது முத்தம் ஒருகேடா?<br/>என்றனுயி ருக்கே எமனாக வாய்த்தாயே!<br/>உன்றன் உயிரைத்தான் காப்பாற்றிக் கொண்டாயா?<br/>தூக்கிவிட்டான்! தூக்கிவிட்டான்! தூக்கிப்போய்த் தூளாக<br/>ஆக்கிச் சமுத்திரத்தில் அப்படியே போட்டிடுவான்!<br/>எவ்வாறு நாம்பிழைப்போம்? ஏடி, இதைநீதான்<br/>செவ்வையாய் யோசித்துச் செப்பாயோ ஓர்மார்க்கம்?'<br/> <br/>என்று துடிதுடிக்கும் போதில், இளவஞ்சி<br/>நின்று நகைத்துத்தன் நேசனைக்கை யால்அணத்தே<br/>"இப்புவிதான் உண்டாகி எவ்வளவு நாளிருக்கும்?<br/>அப்போது தொட்டிந்த அந்திநே ரம்வரைக்கும்<br/>மாமலையைத் தூக்கும் மனிதன் இருந்ததில்லை.<br/>ஓமண வாளரே! இன்னம் உரைக்கின்றேன்,<br/>மன்னும் உலகம் மறைந்தொழியும் காலமட்டும்<br/>பின்னும் மலைதூக்கும் மனிதன் பிறப்பதில்லை.<br/>அவ்வாறே ஓர்மனிதன் ஆகாயம் பூமிமட்டும்<br/>எவ்வாறு நீண்டு வளருவான்? இல்லைஇல்லை!<br/>காதல் நிசம்இக் கனிமுத்தம் மிக்கஉண்மை!<br/>மாதுதோள் உம்தோள் மருவுவது மெய்யாகும்.<br/>நம்புங்கள் மெய்யாய் நடக்கும்விஷ யங்களிவை.<br/>சம்பவித்த உண்மை அசம்பாவத்தால் தாக்குறுமோ?<br/>வாழ்க்கை நதிக்கு,வீண் வார்த்தைமலை யும்தடையோ?<br/>வாழ்த்தாமல் தூற்றுகின்றீர் வந்துநிற்கும் இன்பத்தை!<br/>பொய்யுரைப்பார் இந்தப் புவியைஒரு சிற்றெறும்பு<br/>கையால் எடுத்ததென்பார் ஐயோஎன் றஞ்சுவதோ?<br/>முத்தத்தைக் கொள்க! முழுப்பயத்தில் ஒப்படைத்த<br/>சித்தத்தை வாங்கிச் செலுத்துங்கள் இன்பத்தில்."<br/>என்றுரைத்தாள் வஞ்சி. இதனாற் பயனில்லை;<br/>குன்று பெயர்ந்ததென்று குப்பன் மனம்அழிந்தான்!<br/> <br/>"இந்நேரம் போயிருப்பார்! இந்நேரம் பேர்த்தெடுப்பார்!<br/>இந்நேரம் மேகத்தில் ஏறிப் பறந்திடுவார்!<br/>உஸ்என்று  கேட்குதுபார் ஓர்சத்தம் வானத்தில்!<br/>விஸ்வரூ பங்கொண்டு மேலேறிப் பாய்கின்றார்!"<br/> <br/>இம்மொழிகேட் டான்குப்பன்; "ஐயோ" எனஉரைத்தான்.<br/>அம்மட்டும் சொல்லத்தான் ஆயிற்றுக் குப்பனுக்கே.<br/>உண்மை யறிந்தும் உரைக்கா திருக்கின்ற<br/>பெண்ணான வஞ்சிதான் பின்னும் சிரித்து<br/>"மனதை விடாதீர் மணாளரே காதில்<br/>இனிவிழப் போவதையும் கேளுங்கள்" என்றுரைத்தாள்.<br/>வஞ்சியும் குப்பனும் சத்தம் வரும்வழியில்<br/>நெஞ்சையும் காதையும் நேராக வைத்திருந்தார்:<br/> <br/>"இப்படி யாகஅநுமார் எழும்பிப் போய்<br/>அப்போது ஜாம்பவந்தன் ஆராய்ந்து சொன்னதுபோல்<br/>சஞ்சீவி பர்வதத்தைத் தாவிப் பறந்துமே<br/>கொஞ்ச நேரத்தில் இலங்கையிலே கொண்டுவந்து<br/>வைத்தார். உடனே மலைமருந்தின் சத்தியால்<br/>செத்த இராமனும் லக்ஷ்மணனும் சேர்ந்தெழுந்தார்!"<br/> <br/>உற்றிதனைக் கேட்டகுப்பன் "ஓஹோ மலையதுதான்<br/>சற்றும் அசையாமல் தான்தூக்கிப் போனானே!<br/>லங்கையிலே வைத்தானே! லங்கையில்நாம் தப்போமே!"<br/>என்றான். நடுக்கம் இதயத்தில் நீங்கவில்லை.<br/>"இன்னும் பொறுங்கள்" எனஉரைத்தாள் வஞ்சி.<br/> <br/>"பெரும்பாரச் சஞ்சீவி பர்வதத்தைப் பின்னர்<br/>இருந்த இடத்தில் அநுமார், எடுத்தேகி<br/>வைத்துவிட்டு வந்தார் மறுநிமிஷம் ஆகாமுன்.<br/>செத்தார்க் குயிர்கொடுத்தார். தெண்டமும் போட்டுநின்றார்!"<br/> <br/>குப்பனிது கேட்டுக் குலுக்கென்று தான்நகைத்தான்.<br/>"அப்போதே நான்நினைத்தேன் ஆபத்திரா தென்று.<br/>நான்நினைத்த வண்ணம் நடந்ததுதான் ஆச்சரியம்.<br/>ஏனடி!வஞ்சி! இனியச்சம் இல்லை" யென்றான்.<br/> <br/>"ஆனாலும் இன்னும் அரைநிமிஷம் காத்திருங்கள்;<br/>நானும் அதற்குள்ளே நாதரே, உம்மையொரு<br/>சந்தேகம் கேட்கின்றேன். தக்க விடையளிப்பீர்!<br/>இந்த மலையில்நாம் ஏறிய பின்நடந்த<br/>ஆச்சரிய சம்பவந்தான் என்ன? அதையுரைப்பீர்!<br/>பேச்சை வளர்த்தப் பிரியப் படவில்லை"<br/>என்றாள் இளவஞ்சி. குப்பன் இசைக்கிறான்:<br/> <br/>"என்னடி வஞ்சி! இதுவும் தெரியாதா?<br/>நாமிங்கு வந்தோம். நமக்கோர் நலிவின்றி<br/>மாமலையை அவ்வநுமார் தூக்கி வழிநடந்து<br/>லங்கையிலே வைத்தது! ராமன் எழுந்ததும்,<br/>இங்கெடுத்து வந்தே இருப்பிடத்தில் வைத்தது!<br/>கண்ணே! மலையைக் கடுகளவும் ஆடாமல்<br/>கண்ணாடிப் பாத்திரத்தைக் கல்தரையில் வைப்பதுபோல்<br/>தந்திரமாய் மண்ணில் தலைகுனிந்து வைத்திட்ட<br/>அந்தப் பகுதிதான் ஆச்சரியம் ஆகுமடி!"<br/> <br/>ஆச்சரிய சம்பவத்தைக் குப்பன் அறிவித்தான்.<br/>பேச்செடுத்தாள் வஞ்சி; பிறகும் ஒருசத்தம்:<br/> <br/>"இம்மட்டும் இன்று கதையை நிறுத்துகின்றேன்;<br/>செம்மையாய் நாளைக்குச் செப்புகின்றேன் மற்றவற்றை.<br/>சத்தியரா மாயணத்திற் சத்தான இப்பகுதி<br/>உத்தியாய்க் கேட்டோர் உரைத்தோர்எல் லாருமே<br/>இங்குள்ள போகங்கள்  எல்லாம் அனுபவிப்பர்;<br/>அங்குள்ள வைகுந்தம் அட்டியின்றிச் சேர்வார்கள்;<br/>ஜானகீ காந்தஸ் மரணே! ஜயஜயராம்!"<br/> <br/>"மானேஈ தென்னஎன்றான்" வையம்அறி யாக்குப்பன்!<br/>"முன்புநான் உங்களுக்கு முத்தம் கொடுக்கையிலே<br/>சொன்ன "ஐயையோ" தொடங்கி இதுவரைக்கும் <br/>ராமாயணம் சொல்லி நாளைக் கழிக்கின்ற<br/>ஏமாந்தார் காசுக் கெசமானன் என்றுரைக்கும்<br/>பாகவதன் சொன்னான் பலபேரைக் கூட்டியே!<br/>ஆகியதும் இந்த அரிய உழைப்புக்குப்<br/>பத்தோ பதினைந்தோ பாகவதன் பெற்றிடுவான்.<br/>சித்தம் மலைக்கச் சிறிதுமிதில் இல்லை" யென்று<br/>கையி லிருந்தஒரு காட்சிதரும் மூலிகையை<br/>"ஐயா இதைவிழுங்கி அவ்விடத்திற் பாருங்கள்"<br/>என்றந்தக் குப்பனிடம் ஈந்துதா னும்தின்றாள்.<br/>தின்றதும் தங்கள் விழியால் தெருவொன்றில்,<br/>மாளிகையி னுள்ளே மனிதர் கூட்டத்தையும்,<br/>ஆளிவாய்ப் பாகவதன் அங்கு நடுவிலே<br/>உட்கார்ந் திருப்பதையும், ஊர்மக்கள் செல்வதையும்,<br/>பட்டைநா மக்காரப் பாகவதன் ரூபாயைத்<br/>தட்டிப்பார்க் கின்றதையும், சந்தோஷம் கொள்வதையும்<br/>கண்டார்கள்; கண்டு கடகடவென் றேசிரித்தார்.<br/>வண்டு விழியுடைய வஞ்சி யுரைக்கின்றாள்:<br/> <br/>"வானளவும் அங்கங்கள், வானரங்கள், ராமர்கள்,<br/>ஆனது செய்யும் அநுமார்கள், சாம்பவந்தர்,<br/>ஒன்றல்ல; ஆயிரம் நூல்கள் உரைக்கட்டும்.<br/>விஸ்வரூ பப்பெருமை,  மேலேறும் வன்மைகள்,<br/>உஸ்என்ற சத்தங்கள், அஸ்என்ற சத்தங்கள்,<br/>எவ்வளவோ நூலில் எழுதிக் கிடக்கட்டும்.<br/>செவ்வைக் கிருபை செழுங்கருணை அஞ்சலிக்கை<br/>முத்தி முழுச்சுவர்க்கம் முற்றும் உரைக்கட்டும்.<br/>இத்தனையும் சேரட்டும் என்ன பயனுண்டாம்?<br/>உள்ள பகுத்தறிவுக் கொவ்வாத ஏடுகளால்<br/>எள்ளை அசைக்க இயலாது. மானிடர்கள்<br/>ஆக்குவதை ஆகா தழிக்குமோ? போக்குவதைத்<br/>தேக்குமோ? சித்தம் சலியாத் திறன்வேண்டும்.<br/>மக்கள் உழைப்பில் மலையாத நம்பிக்கை<br/>எக்களிக்க வேண்டும் இதயத்தில்! ஈதன்றி<br/>நல்லறிவை நாளும் உயர்த்தி உயர்த்தியே<br/>புல்லறிவைப் போக்கிப் புதுநிலைதே டல்வேண்டும்.<br/>மக்கள் உழைக்காமுன் மேலிருந்து வந்திடுமோ?<br/>எக்கா ரணத்தாலும் இன்மையிலே உண்மையுண்டோ?<br/>மீளாத மூடப் பழக்கங்கள் மீண்டும்உமை<br/>நாடா திருப்பதற்கு நானுங் களையின்று<br/>சஞ்சீவி பர்வதத்தில் கூப்பிட்டேன். தற்செயலாய்<br/>அஞ்சும் நிலைமையே அங்கே நிகழ்ந்ததுண்டாம்.<br/>உங்கள் மனத்தில் உறைந்து கிடந்திட்ட<br/>பங்கஞ்செய் மூடப் பழக்க வழக்கங்கள்<br/>இங்கினிமேல் நில்லா எனநான் நினைக்கின்றேன்.<br/>தங்கள்கை நீட்டித் தமியாளை முன்னரே<br/>சாரலிலே முத்தம் தரக்கேட்டீர், சாயவில்லை.<br/>ஈர மலையிலே யான்தந்தேன். ஏற்கவில்லை.<br/>சத்தத்தை எண்ணிச் சலித்தீர்.அச் சத்தத்தால்<br/>முத்தத்தை மாற்ற முடியாமற் போனாலும்<br/>உம்மைப் பயங்காட்டி ஊளையிட்ட சத்தத்தால்<br/>செம்மைமுத்தம் கொள்ளவில்லை. சேர்ந்துமுத்தம் கொள்வீரே!"<br/> <br/>"ஏஏஏ நான்இன்றைக் கேளனத்துக் காளானேன்.<br/>நீயேன் இதையெல்லாம் நிச்சயமாய்ச் சொல்லவில்லை?<br/>ராமா யணமென்ற நலிவு தருங்கதை<br/>பூமியிலி ருப்பதைஇப் போதே அறிகின்றேன்.<br/>நம்பத் தகாதவெலாம் நம்பவைத்துத் தாங்கள்நலம்<br/>சம்பா திக்கின்ற சரித்திரக் காரர்களால்<br/>நாடு நலிகுவதை நான்இன்று கண்டுணர்ந்தேன்.<br/>தோடு புனைந்த சுடர்க்கொடியே நன்றுசொன்னாய்!<br/>நல்ல இமயம், நலங்கொழிக்கும் கங்கைநதி,<br/>வெல்லத் தமிழ்நாட்டின் மேன்மைப் பொதியமலை,<br/>செந்நெல் வயல்கள், செழுங்கரும்புத் தோட்டங்கள்,<br/>தின்னக் கனிகள் தெவிட்டாப் பயன்மரங்கள்,<br/>இன்பம் செறிந்திருக்கும் இப்பெரிய தேசத்தில்<br/>முப்பத்து முக்கோடி மாந்தர்கள் மொய்த்தென்ன?<br/>செப்பும் இயற்கை வளங்கள் செறிந்தென்ன?<br/>மூடப் பழக்கம், முடிவற்ற கண்ணுறக்கம்<br/>ஓடுவ தென்றோ? உயர்வதென்றோ? நானறியேன்.<br/>பாரடி மேற்றிசையில் சூரியன் பாய்கின்றான்.<br/>சார்ந்த ஒளிதான் தகத்தகா யக்காட்சி!<br/>மாலைப் பொழுதும் வடிவழகு காட்டுதுபார்!<br/>சாலையிலோர் அன்னத்தைத் தன்பேடு தேடுதுபார்.<br/>என்னடி சொல்கின்றாய் ஏடி இளவஞ்சி?<br/>என்நெஞ்சை உன்நெஞ்சம் ஆக்கிப்பார்"  என்றுரைத்தான்.<br/> <br/>தென்றலிலே மெல்லச் சிலிர்க்கும் மலர்போலே<br/>கன்னி யுடல்சிலிர்க்கக் "காதலரே நாம்விரைவாய்ச்<br/>சாரல் அடைவோமே, காதலுக்கு தக்கஇடம்.<br/>சாரலும் தண்மாலை நாயகியைச் சாரக்<br/>குயில்கூவிக் கொண்டிருக்கும்; கோல மிகுந்த<br/>மயிலாடிக்  கொண்டிருக்கும்; வாச முடையநற்<br/>காற்றுக் குளிர்ந்தடிக்கும்; கண்ணாடி போன்றநீர்<br/>ஊற்றுக்கள் உண்டு; கனிமரங்கள் மிக்கஉண்டு;<br/>பூக்கள் மணங்கமழும்; பூக்கள்தோறும் சென்றுதே<br/>னீக்கள் இருந்தபடி இன்னிசைபா டிக்களிக்கும்.<br/>அன்பு மிகுந்தே அழகிருக்கும் நாயகரே<br/>இன்பமும் நாமும் இனி!"<br/> <br/> <a href="#hd101"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt102"> <h3><font color="blue">1.2  புரட்சிக் கவி </font></h3> (பில்கணீயம் என்ற வடமொழி நூலைத் தழுவியது)<br/> <br/>              அகவல்<br/> <br/>அரசன் அமைச்சர்பால் அறிவிக் கின்றான்:<br/>"அமுத வல்லிஎன் ஆசைக் கொருபெண்!<br/>தமிழிலக் கியங்கள் தமிழிலக் கணங்கள்<br/>அமைவுற ஆய்ந்தாள்; அயல்மொழி பயின்றாள்;<br/>ஆர்ந்த ஒழுக்கநூல், நீதிநூல் அறிந்தாள்;<br/>அனைத்தும் உணர்ந்தா ளாயினும், அன்னாள்<br/>கவிதை புனையக் கற்றா ளில்லை.<br/>மலரும், பாடும் வண்டும், தளிரும்,<br/>மலையும், கடலும், வாவியும், ஓடையும்,<br/>விண்ணின் விரிவும், மண்ணின் வனப்பும்,<br/>மேலோர் மேன்மையும், மெலிந்தோர் மெலிவும்<br/>தமிழின் அமுதத் தன்மையும், நன்மையும்,<br/>காலைஅம் பரிதியும், மாலை மதியமும்<br/>கண்ணையும் மனத்தையும் கவர்வன; அதனால்<br/>என்மகள் அகத்தில் எழுந்த கவிதையைப்<br/>புறத்தில் பிறர்க்குப் புலப்படுத் துதற்குச்<br/>செய்யுள் இலக்கணம் தெரிதல் வேண்டுமாம்!<br/>ஏற்றஓர் ஆசான் எங்குளான்?<br/>தோற்றிய வாறு சொல்க அமைச்சரே!"<br/> <br/>          எண்சீர் விருத்தம்<br/> <br/>தலைமைஅமைச் சன்புகல்வான்: 'எனது மன்னா,<br/> <dd>	      சகலகலை வல்லவன்;இவ் வுலகோர் போற்றும்<br/>புலவன்; உயர்கவிஞன்; அவன்பேர் உதாரன்!<br/> <dd>	     புதல்விக்குத் தக்கஉபாத் தியாயன் அன்னோன்.<br/>இலையிந்த நாட்டினிலே அவனை ஒப்பார்!<br/> <dd>	      எனினும்,அவன் இளவயதும் அழகும் வாய்ந்தோன்.<br/>குலமகளை அன்னவன்பால் கற்க விட்டால்<br/> <dd>	      குறைவந்து சேர்ந்தாலும் சேர்தல் கூடும்!<br/> <br/>ஆனாலும் நானிதற்கோர் மார்க்கம் சொல்வேன்;<br/> <dd>	    அமுதவல்லி உதாரனிடம் கற்கும் போது<br/>தேனிதழாள் தனைஅவனும், அவனைப் பெண்ணும்<br/> <dd>	     தெரிந்துகொள்ள முடியாமல் திரை விடுக்க!<br/>பானல்விழி மங்கையிடம் "உதார னுக்குப்<br/> <dd>	     பார்வையில்லை குருட" னென்று சொல்லி வைக்க!<br/>ஞானமுறும் உதாரனிடம் "அமுத வல்லி<br/> <dd>	     நலிகுஷ்ட ரோகி" என எச்சரிக்க!"<br/> <br/>தார்வேந்தன் இதுகேட்டான்; வியந்தான்! "ஆம்ஆம்<br/> <dd>	      தந்திரத்தால் ஆகாத தொன்று மில்லை;<br/>பேர்வாய்ந்த உதாரனைப்போய் அழைப்பீர்" என்றான்.<br/> <dd>	     பேச்சுவல்ல அமைச்சர்பலர் சென்ற ழைத்தார்.<br/>தேர்வாய்ந்த புவிராஜன் போலே யந்தச்<br/> <dd>	     செந்தமிழ்த்தீங் கவிராஜன் உதாரன் வந்தான்.<br/>பார்வேந்தன் நிகழ்த்தினான்; உதாரன் கேட்டுப்<br/> <dd>	    "பைந்தமிழ்க்குத் தொண்டுசெயக் கடவோம்" என்றான்.<br/> <br/>           சிந்து கண்ணி<br/> <br/>மன்னவன் ஆணைப்படி - கன்னி <br/> <dd>	 மாடத்தைச் சேர்ந்தொரு<br/> பன்னரும் பூஞ்சோலை - நடுப் <br/> <dd>	 பாங்கில்ஓர் பொன்மேடை!<br/>அன்னதோர் மேடையிலே - திரை <br/> <dd>	 ஆர்ந்த மறைவினிலே<br/>மின்னொளி கேட்டிருப்பாள் - கவி <br/> <dd>	 வேந்தன் உரைத்திடுவான்!<br/> <br/>யாப்புமுறை உரைப்பான் - அணி<br/> <dd>	 யாவும் உரைத்திடுவான்;<br/>பாப்புனை தற்கான - அநு<br/> <dd>	 பவம்பல புகல்வான்.<br/>தீர்ப்புற அன்னவளும் - ஆசு<br/> <dd>	 சித்திரம் நன்மதுரம்<br/>சேர்ப்புறு வித்தாரம் - எனும்<br/> <dd>	 தீங்கவிதை யனைத்தும்,<br/> <br/>கற்றுவர லானாள்! - அது<br/> <dd>	 கால பரியந்தம்<br/>சற்றும் அவன்முகத்தை - அவள்<br/> <dd>	 சந்திக்கவில்லை! விழி<br/>அற்றவனைப் பார்த்தால் - ஓர்<br/> <dd>	 அபசகுன மென்றே!<br/>உற்றதோர் நோயுடையாள் - என்<br/> <dd>	 றுதாரனும் பார்த்தில்லை!<br/> <br/>இவ்விதம் நாட்கள்பலப் - பல<br/> <dd>	 ஏகிட ஓர்தினத்தில்<br/>வெவ்விழி வேலுடையாள் - அந்த<br/> <dd>	 மேடையிற் காத்திருந்தாள்.<br/>அவ்வம யந்தனிலே - விண்<br/> <dd>	 அத்தனையும் ஒளியால்<br/>கவ்வி உயர்ந்ததுபார் - இருட்<br/> <dd>	 காட்டை அழித்தநிலா!<br/> <br/>         எண்சீர் விருத்தம்<br/> <br/>அமுதவல்லி காத்திருந்த மேடை யண்டை<br/> <dd>	     அழகியபூஞ் சோலையண்டை உதாரன் நின்றே,<br/>இமையாது நோக்கினான் முழு நிலாவை!<br/> <dd>	     இருவிழியால் தழுவினான்; மனத்தால் உண்டான்!<br/>சுமைசுமையாய் உவப்பெடுக்க, உணர்வு வெள்ளம்<br/> <dd>	      தூண்டிவிட ஆஆஆ என்றான்; வாணி<br/>அமைத்திட்டாள் நற்கவிதை! மழைபோற் பெய்தான்!<br/> <dd>	      அத்தனையும் கேட்டிருந்தாள் அமுத வல்லி!<br/> <br/>"நீலவான் ஆடைக்குள் உடல் மறைத்து<br/> <dd>	      நிலாவென்று காட்டுகின்றாய் ஒளி முகத்தைக்!<br/>கோலமுழு தும்காட்டி விட்டால் காதற்<br/> <dd>	      கொள்ளையிலே இவ்வுலகம் சாமோ? வானச்<br/>சோலையிலே பூத்ததனிப் பூவோ நீதான்!<br/> <dd>	      சொக்கவெள்ளிப் பாற்குடமோ, அமுத ஊற்றோ!<br/>காலைவந்த செம்பரிதி கடலில் மூழ்கிக்<br/> <dd>	      கனல்மாறிக் குளிரடைந்த ஒளிப் பிழம்போ!<br/> <br/>அந்தியிரு ளாற்கருகும் உலகு கண்டேன்;<br/> <dd>	     அவ்வாறே வான்கண்டேன்; திசைகள் கண்டேன்;<br/>பிந்தியந்தக் காரிருள்தான் சிரித்த துண்டோ?<br/> <dd>	      பெருஞ்சிரிப்பின் ஒளிமுத்தோ நிலவே நீதான்!<br/>சிந்தாமல் சிதறாமல் அழகை யெல்லாம்<br/> <dd>	      சேகரித்துக் குளிரேற்றி ஒளியும் ஊட்டி<br/>இந்தாவென் றேஇயற்கை அன்னை வானில்<br/> <dd>	      எழில்வாழ்வைச் சித்தரித்த வண்ணந் தானோ!<br/> <br/>உனைக்காணும் போதினிலே என்னு ளத்தில்<br/> <dd>	      ஊறிவரும் உணர்ச்சியினை எழுது தற்கு<br/>நினைத்தாலும் வார்த்தைகிடைத் திடுவ தில்லை;<br/> <dd>	      நித்திய தரித்திரராய் உழைத் துழைத்துத்<br/>தினைத்துணையும் பயனின்றிப் பசித்த மக்கள்<br/> <dd>	      சிறிதுகூழ் தேடுங்கால், பானை ஆரக்<br/>கனத்திருந்த வெண்சோறு காணும் இன்பம்<br/> <dd>	     கவின்நிலவே உனைக்காணும் இன்பம் தானோ!<br/> <br/>உன்னைஎன திருவிழியாற் காணு கின்றேன்;<br/> <dd>	      ஒளிபெறுகின் றேன்;இருளை ஒதுக்கு கின்றேன்;<br/>இன்னலெலாம் தவிர்கின்றேன்; களிகொள் கின்றேன்;<br/> <dd>	     எரிவில்லை குளிர்கின்றேன் புறமும் உள்ளும்!<br/>அன்புள்ளம் பூணுகின்றேன்; அதுவு முற்றி<br/> <dd>	     ஆகாயம் அளாவுமொரு காதல் கொண்டேன்!<br/>இன்பமெனும் பால்நுரையே! குளிர் விளக்கே!<br/> <dd>	     எனைஇழந்தேன், உன்னெழிலில் கலந்த தாலே!"<br/> <br/>        வேறு சிந்து கண்ணி<br/> <br/>இவ்வித மாக உதாரனும் - தன<br/> <dd>	 தின்குர லால்வெண் ணிலாவையே<br/>திவ்விய வர்ணனை பாடவே - செவி<br/> <dd>	 தேக்கிய கன்னங் கருங்குயில்,<br/>"அவ்வறிஞன் கவி வல்லவன் - விழி<br/> <dd>	 அற்றவ னாயின், நிலாவினை<br/>எவ்விதம் பார்த்தனன், பாடினன்? - இதில்<br/> <dd>	 எத்துக்கள் உண்டெ"ன ஓடியே,<br/> <br/>சாதுரியச் சொல் உதாரனை - அவன்<br/> <dd>	 தாமரைக் கண்ணொடும் கண்டனள்!<br/>ஓதுமலைக் குலம் போலவே - அவன்<br/> <dd>	 ஓங்கிய தோள்களைக் கண்டனள்!<br/>"ஏதிது போன்றஓ ராண்எழில் - குறை<br/> <dd>	 இன்றித் திருந்திய சித்திரம்?<br/>சோதி நிலாவுக்கும் மாசுண்டாம் - இச்<br/> <dd>	 சுந்தரனோ கறை ஒன்றிலான்!"  <br/> <br/>என்று வியப்புடன் நின்றனள்; - அந்த<br/> <dd>	 ஏந்திழை தன்னெதிர் நின்றதைத்<br/>தன்னிக ரற்ற உதாரனும் - கண்டு<br/> <dd>	 தன்னை மறந்தவ னாகியே<br/>"என்ன வியப்பிது? வானிலே - இருந்<br/> <dd>	 திட்டதோர் மாமதி மங்கையாய்<br/>என்னெதிரே வந்து வாய்த்ததோ? - புவிக்<br/> <dd>	 கேதிது போலொரு தண்ஒளி!<br/> <br/>மின்னற் குலத்தில் விளைந்ததோ? - வான்<br/> <dd>	 வில்லின் குலத்திற் பிறந்ததோ?<br/>கன்னற் றமிழ்க்கவி வாணரின் - உளக்<br/> <dd>	 கற்பனையே உருப் பெற்றதோ?<br/>பொன்னின் உருக்கிற் பொழிந்ததோ? - ஒரு<br/> <dd>	 பூங்கொடியோ? மலர்க் கூட்டமோ?"<br/>என்று நினைத்த உதாரன்தான் - "நீ<br/> <dd>	 யார்?"என்ற ஓர்உரை போக்கினான்.<br/> <br/>"அமுதவல்லி யன்றோ!" என்றாள் - "அந்த<br/> <dd>	 அமைச்சனும் முடி வேந்தனும்<br/>நமைப் பிரித்திடும் எண்ணத்தால் - உனை<br/> <dd>	 நாட்டம் இலாதவன் என்றனர்!<br/>சமுச யப்பட நீஇன்று - மதி<br/> <dd>	 தரிசன மதைப் பாடினை!<br/>கமலங்கள் எனும் கண்ணுடன் - உனைக்<br/> <dd>	 காணப் பெற்றதென் கண்"  என்றாள்.<br/> <br/>         எண்சீர் விருத்தம்<br/> <br/>"இன்னொன்று கேளாயோ அமுத வல்லி!<br/> <dd>	     என்னிடத்தில் உன்தந்தை "என்மகட்கு<br/>முன்னொன்று தீவினையால் பெருநோய் வந்து<br/> <dd>	     மூண்டதெருனச் சொல்லிவைத்தான்! அதனா லன்றோ<br/>மின்ஒன்று பெண்ணென்று புவியில் வந்து<br/> <dd>	      விளைந்ததுபோல் விளைந்தஉன தழகு மேனி<br/>இன்றுவரை நான்பார்க்க எண்ண வில்லைமு<br/> <dd>	      என்றுரைத்தான்; வியப்புடையான் இன்னுஞ் சொல்வான்:<br/> <br/>புகாரிருளால் சூரியன்தான் மறைவ துண்டோ?<br/> <dd>	   கறைச்சேற்றால் தாமரையின் வாசம் போமோ?<br/>பேரெதிர்ப்பால் உண்மைதான் இன்மை யாமோ?<br/> <dd>	      பிறர்சூழ்ச்சி செந்தமிழை அழிப்ப துண்டோ?<br/>நேர்இருத்தித் தீர்ப்புரைத்துச் சிறையிற் போட்டால்<br/> <dd>	      நிறைதொழிலா ளர்களுணர்வு மறைந்து போமோ?<br/>சீரழகே! தீந்தமிழே! உனைஎன் கண்ணைத்<br/> <dd>	      திரையிட்டு மறைத்தார்கள்!மு என்று சொன்னான்.<br/> <br/>	       பஃறொடை வெண்பா<br/> <br/>"வானத்தை வெண்ணிலா வந்து தழுவுவதும்<br/>மோனத் திருக்கும் முதிர்சோலை மெய்சிலிர்க்க<br/>ஆனந்தத் தென்றல்வந் தாரத் தழுவுவதும்<br/>நானோக்கி நோக்கி நலிதலினைக் காணாயோ?<br/>சித்தரித்த ஆணழகே, சென்றுபடர் முல்லையினைக்<br/>கத்தரித்தல் இன்றிக் கரந்தழுவும் மாமரமும்,<br/>சத்தமிட்ட வண்டு தடாகத்தின் அல்லியினை<br/>முத்தமிட்டுத் தேன்குடிக்கும் நல்ல முடிவும்,<br/>உணர்வுதனை உண்டாக்க வில்லையோ உன்பால்?<br/>தணலைத்தான் வீசுகின்றான் சந்திரனும் என்மேல்!<br/>குணமுள்ளார், கொஞ்சவரும் கோதையரைக் காதற்<br/>பிணமாக்கித் தாங்கள் பிழைக்க நினைப்பாரோ?"<br/>என்றுதன் காதல் எரிதழலுக் காற்றாமல்<br/>சென்றுதன் னெஞ்சம் தெரிவித்தாள் சேல்விழியாள்!<br/>"நன்று மடமயிலே! நான்பசியால் வாடுகின்றேன்;<br/>குன்றுபோல் அன்னம் குவித்திருக்கு தென்னெதிரில்!<br/>உண்ண முடியாதே ஊராள்வோன் கூர்வாளும்<br/>வண்ணமுடிச் செல்வாக்கும் வந்து மறிக்குதடி!<br/>எண்ணக் கடலில் எழுங்காதல் நீளலைதான்<br/>உண்ணும் மணிக்குளத்தில் ஓடிக் கலக்காமல்<br/>நால்வருணங் கள்விதித்தார் நாட்டார்கள்; அன்னவற்றில்<br/>மேல்வருணம் கோல்கொண்டு மேதினியை ஆள்வருணம்<br/>நீயன்றோ பெண்ணே! நினைப்பை யகற்றிவிடு!<br/>நாயென்றே எண்ணிஎனை நத்தாமல் நின்றுவிடு!<br/>வேல்விழியால் என்றன் விலாப்புறத்தைக் கொத்தாதே!<br/>பால்போல் மொழியால் பதைக்கஉயிர் வாங்காதே!<br/>கண்ணாடிக் கன்னத்தைக் காட்டிஎன் உள்ளத்தைப்<br/>புண்ணாக்கிப் போடாதே; போபோ மறைந்துவிடு!<br/>காதல் நெருப்பால் கடலுன்மேல் தாவிடுவேன்<br/>சாதிஎனும் சங்கிலிஎன் தாளைப் பிணித்ததடீ!<br/>பாளைச் சிரிப்பில்நான் இன்று பதறிவிட்டால்<br/>நாளைக்கு வேந்தனெனும் நச்சரவுக் கென்செய்வேன்?<br/>கொஞ்சு தமிழ்த்தேன் குடித்துவிட அட்டியில்லை<br/>அஞ்சுவ தஞ்சாமை பேதமையன் றோஅணங்கே?<br/>ஆணிப்பொன் மேனி அதில்கிடக்கும் நல்லொளியைக்<br/>காணிக்கை நீவைத்தால் காப்பரசர் வாராரோ?<br/>பட்டாளச் சக்ரவர்த்தி பார்த்தாலும் உன்சிரிப்புக்<br/>கட்டாணி முத்துக்குக் காலில்விழ மாட்டாரோ?"<br/>என்றழுதான் விம்மி இளையான், கவியரசன்.<br/>குன்றும் இரங்கும்! கொடும்பாம்பும் நெஞ்சிளகும்!<br/>ஏழையரைக் கொல்ல எதிரிருந்து பார்த்திருப்போர்<br/>பாழான நெஞ்சும் சிலசமயம் பார்த்திரங்கும்!<br/>சித்தம் துடிக்கின்ற சேயின் நிலைமைக்கு<br/>ரத்தவெறி கொண்டலையும் நால்வருணம் ஏனிரங்கும்?<br/>ரத்தவெறி கொண்டலையும் ராசன்மனம் ஏனிரங்கும்?<br/>அத்தருணம் அந்த அமுதவல்லி ஏதுசொல்வாள்:<br/>"வாளை உருவிவந்து மன்னன் எனதுடலை<br/>நாளையே வெட்டி நடுக்கடலில் போடட்டும்,<br/>காளைஉன் கைகள்எனைக் காவாமல் போகட்டும்,<br/>தாளை அடைந்தஇத் தையல்உள்ளம் மாறாதே!<br/>ஆதரவு காட்டாமல் ஐய!எனை விடுத்தால்<br/>பாதரக்ஷை போலுன்றன் பாதம் தொடர்வதன்றி,<br/>வேறு கதியறியேன்; வேந்தன் சதுர்வருணம்<br/>சீறும்எனில் இந்தஉடல் தீர்ந்தபின்னும் சீறிடுமோ?<br/>ஆரத்தழுவி அடுத்தவினா டிக்குள் உயிர்<br/>தீரவரும் எனிலும் தேன்போல் வரவேற்பேன்!<br/>அன்றியும்என் காதல் அமுதே! நமதுள்ளம்<br/>ஒன்றுபட்ட பின்னர் உயர்வென்ன தாழ்வென்ன?<br/>நாட்டின் இளவரசி நான்ஒருத்தி! ஆதலினால்<br/>கோட்டை அரசன்எனைக் கொல்வதற்குச் சட்டமில்லை!<br/>கோல்வேந்தன் என்காதற் கொற்றவனைக் கொல்லவந்தால்,<br/>சேல்விழியாள் யான்எனது செல்வாக்கால் காத்திடுவேன்!<br/>சாதிஉயர் வென்றும், தனத்தால் உயர்வென்றும்,<br/>போதாக் குறைக்குப் பொதுத்தொழிலா ளர்சமுகம்<br/>மெத்த இழிவென்றும், மிகுபெரும்பா லோரைஎல்லாம்<br/>கத்தி முனைகாட்டிக் காலமெல்லாம் ஏய்த்துவரும்<br/>பாவி களைத்திருத்தப் பாவலனே நம்மிருவர்<br/>ஆவி களையேனும் அர்ப்பணம்செய் வோம்! இதனை<br/>நெஞ்சார உன்மேலே நேரிழையாள் கொண்டுள்ள<br/>மிஞ்சுகின்ற காதலின்மேல் ஆணையிட்டு விள்ளுகின்றேன்!<br/>இன்னும்என்ன?" என்றாள். உதாரன் விரைந்தோடி<br/>அன்னத்தைத் தூக்கியே ஆரத் தழுவினான்.<br/>இன்ப உலகில் இருவர்களும் நாள் கழித்தார்.<br/>பின்பொருநாள் அந்தப் பெருமாட்டி அங்கமெலாம்<br/>மாறுபடக் கண்டு மனம்பதறித் தோழியர்கள்<br/>வேறு வழியின்றி வேந்தனிடம் ஓடியே<br/>"மன்னவனே! உன்அருமை மங்கை அமுதவல்லி<br/>தன்னை உதாரனுக்குத் தத்தம் புரிந்தாளோ?<br/>காதல்எனும் இன்பக் கடலில் குளித்துவிட்ட<br/>மாதிரியாய்த் தோன்றுகிறாள்; மற்றிதனை மேன்மைச்<br/>சமுகத்தில் விண்ணப்பம் சாதித்தோம்" என்றார்.<br/>அமைதி யுடைய அரசன் அதன்உண்மை<br/>கண்டறிய வேண்டுமென்று கன்னிகைமா டத்தருகே<br/>அண்டியிருந் தான்இரவில் ஆரும் அறியாமல்!<br/>வந்த உதாரன்எழில் மங்கைக்குக் கைலாகு<br/>தந்து, தமிழில் தனிக்காதலைக் கலந்து<br/>பேசினதும், காத்திருந்த பெண்ணரசி வேல்விழியை<br/>வீசினதும், முத்தம் விளைத்த நடைமுறையும்<br/>கண்டான் அரசன்! கடுகடுத்தான்! ஆயிரந்தேள்<br/>மண்டையிலே மாட்டியது போல மனமுளைந்து<br/>மாளிகைக்குச் சென்றான். மறுநாள் விடியலிலே<br/>வாளில் விஷம்பூசி வைத்திருக்கச் சொல்லிவிட்டுச்<br/>சேவகரைச் சீக்கிரம் உதாரனை இழுத்துவர<br/>ஏவினான். அவ்வா றிழுத்துவந்தார் வேந்தனிடம்.<br/>இச்சேதி ஊரில் எவரும் அறிந்தார்கள்;<br/>அச்சமயம் எல்லாரும் அங்குவந்து கூடிவிட்டார்.<br/>ஆர்ந்த கவியின் அரசனுயிர் இன்றோடு<br/>தீர்ந்ததோ என்று திடுக்கிட்டார் எல்லாரும்.<br/>ஈடற்ற நற்கவிஞன் இந்நிலைமை, அக்கன்னி<br/>மாடத்தில் உள்ளஎழில் மங்கைக்கும் எட்டியதாம்.<br/>அங்கே உதாரனிடம் மன்னன் உரைக்கின்றான்,<br/>சிங்கா தனத்திலே சேர்ந்து:<br/> <br/>"கொற்றவன் பெற்ற குலக்கொடியைக் கவி<br/> <dd>	     கற்க உன்பால் விடுத்தேன் - அட<br/>குற்றம் புரிந்தனையா இல்லையா இதை<br/> <dd>	      மட்டும் உரைத்து விடு!<br/>வெற்றி எட்டுத்திக்கு முற்றிலுமே சென்று<br/> <dd>	      மேவிட ஆள்பவன் நான் - அட<br/>இற்றைக்கு நின்தலை அற்றது! மற்றென்னை<br/> <dd>	      என்னென்று தானினைத்தாய்?<br/> <br/>வாள்பிடித் தேபுவி ஆளுமிராசர் என்<br/> <dd>	     தாள்பிடித் தேகிடப்பார்! - அட<br/>ஆள்பிடித் தால்பிடி ஒன்றிருப்பாய் என்ன<br/> <dd>	      ஆணவமோ உனக்கு?<br/>மீள்வதற்கோ இந்தத் தீமை புரிந்தனை<br/> <dd>	      வெல்லத் தகுந்தவனோ? - இல்லை<br/>மாள்வதற்கே இன்று மாள்வதற்கே!" என்று<br/> <dd>	      மன்னன் உரைத்திடவே,<br/> <br/>"மாமயில் கண்டு மகிழ்ந்தாடும் முகில்<br/> <dd>	      வார்க்கும் மழைநாடா! - குற்றம்<br/>ஆம்என்று நீயுரைத் தால்குற்றமே! குற்றம்<br/> <dd>	     அன்றெனில் அவ்விதமே!<br/>கோமகள் என்னைக் குறையிரந்தாள் அவள்<br/> <dd>	     கொள்ளை வனப்பினிலே - எனைக்<br/>காமனும் தள்ளிடக் காலிட றிற்றுக்<br/> <dd>	     கவிழ்ந்தவண்ணம் வீழ்ந்தேன்!<br/> <br/>பழகும் இருட்டினில் நானிருந்தேன் எதிர்<br/> <dd>	      பால்நில வாயிரம்போல் - அவள்<br/>அழகு வௌிச்சம் அடித்த தென்மேல்<br/> <dd>	      அடியேன்செய்த தொன்றுமில்லை.<br/>பிழைபுரிந் தேனென்று தண்டனை போடுமுன்<br/> <dd>	     பெற்று வளர்த்த உன்றன்<br/>இழைபுரிச் சிற்றிடை அமுதவல்லிக் குள்ள<br/> <dd>	     இன்னல் மறப்ப துண்டோ?"<br/> <br/>	        நொண்டிச் சிந்து<br/> <br/>கவிஞன் இவ்வா றுரைத்தான் - புவி<br/> <dd>	 காப்பவன் இடியெனக் கனன் றுரைப்பான்:<br/>"குவிந்த உன் உடற்சதையைப் - பல<br/> <dd>	 கூறிட்டு நரிதின்னக் கொடுத் திடுவேன்.<br/>தவந்தனில் ஈன்ற என்பெண் - மனம்<br/> <dd>	 தாங்குவ தில்லையெனிற் கவலை யில்லை!<br/>நவிலுமுன் பெரும் பிழைக்கே - தக்க<br/> <dd>	 ராச தண்டனை யுண்டு! மாற்ற முண்டோ?<br/> <br/>அரசனின் புதல்வி அவள் - எனில்<br/> <dd>	 அயலவ னிடம்மனம் அடைத லுண்டோ?<br/>சரச நிலையி லிருந்தீர் - அந்தத்<br/> <dd>	 தையலும் நீயும், அத் தருணமதில்<br/>இருவிழி யாற் பார்த்தேன்! - அறி<br/> <dd>	 விலி, உனதொரு குடி அடியோடே<br/>விரைவில்என் ஆட்சி யிலே - ஒரு<br/> <dd>	 வேர்இன்றிப் பெயர்த்திட விதித்து விட்டேன்!<br/> <br/>கொலைஞர்கள் வருகரு என்றான் - அவன்<br/> <dd>	 கூப்பிடு முன் வந்து கூடிவிட்டார்.<br/>"சிலையிடை இவனை வைத்தே - சிரச்<br/> <dd>	 சேதம் புரிக"  எனச் செப்பிடு முனம்<br/>மலையினைப் பிளந்திடும் ஓர் - சத்தம்<br/> <dd>	 வந்தது! வந்தனள் அமுத வல்லி!<br/>"இலை உனக் கதிகாரம் - அந்த<br/> <dd>	 எழிலுடையான் பிழை இழைக்க வில்லை.<br/> <br/>ஒருவனும் ஒருத்தியு மாய் - மனம்<br/> <dd>	 உவந்திடில் பிழையென உரைப்ப துண்டோ?<br/>அரசென ஒரு சாதி - அதற்<br/> <dd>	 கயலென வேறொரு சாதி யுண்டோ?<br/>கரிசன நால் வருணம் - தனைக்<br/> <dd>	 காத்திடும் கருத்தெனில், இலக்கணந் தான்<br/>தரும்படி அவனை இங்கே - நீ<br/> <dd>	 தருவித்த வகையது சரிதா னோ?<br/> <br/>என்மனம் காதல னைச் - சென்<br/> <dd>	 றிழுத்தபின் னேஅவன் இணங்கின தால்<br/>அன்னவன் பிழையில னாம்! - அதற்<br/> <dd>	 கணங்கெனைத் தண்டித்தல் முறை யெனினும்,<br/>மன்ன!நின் ஒருமகள் நான் - எனை<br/> <dd>	 வருத்திட உனக்கதி கார மில்லை!<br/>உன்குடிக் கூறிழைத் தான் - எனில்<br/> <dd>	 ஊர்மக்கள் இடமதை உரைத்தல் கடன்!"<br/> <br/>என்றபற் பல வார்த்தை - வான்<br/> <dd>	 இடியென உரைத்துமின் னென நகைத்தே<br/>முன்னின்ற கொலைஞர் வசம் - நின்ற<br/> <dd>	 முழுதுணர் கவிஞனைத் தன துயிரை<br/>மென்மலர்க் கரத்தாலே - சென்று<br/> <dd>	 மீட்டனள் வெடுக்கெனத் தாட்டி கத்தால்.<br/>மன்னவன் இரு விழியும் - பொறி<br/> <dd>	 வழங்கிட எழுந்தனன்; மொழிந்திடு வான்:<br/> <br/>		        கும்மி<br/> <br/>"நாயை இழுத்துப் புறம்விடுப்பீர் - கெட்ட<br/> <dd>	 நாவை அறுத்துத் தொலைக்கு முன்னே! - இந்தப்<br/>பேயினை நான்பெற்ற பெண்ணெனவே சொல்லும்<br/> <dd>	 பேச்சை மறந்திடச் சொல்லிடுவீர்! - என்<br/>தூய குடிக்கொரு தோஷத்தையே -  தந்த<br/> <dd>	 துட்டச் சிறுக்கியைக் காவற்சிறை - தன்னில்<br/>போய்அடைப் பீர்!அந்தப் பொய்யனை ஊரெதிர்<br/> <dd>	 போட்டுக் கொலைசெய்யக் கூட்டிச் செல்வீர்!"<br/> <br/>என்றுரைத் தான். இருசேவகர்கள் - அந்த<br/> <dd>	 ஏந்திழை அண்டை நெருங்கி விட்டார்! - அயல்<br/>நின்ற கொலைஞர், உதாரனை யும் "நட<br/> <dd>	 நீ"என் றதட்டினர்! அச்சமயம் - அந்த<br/>மன்றி லிருந்தஓர் மந்திரிதான் - முடி<br/> <dd>	 மன்னனை நோக்கி யுரைத்திடுவான் - "நீதி<br/>அன்றிது மங்கைக் கிழைத்திருக்கும் தண்டம்;<br/> <dd>	 அன்னது நீக்கி யருள்க" என்றான்.<br/> <br/>         எண்சீர் விருத்தம்<br/> <br/>"காதலனைக் கொலைக்களத்துக் கனுப்பக் கண்டுங்<br/> <dd>	    கன்னியெனை மன்னிக்கக் கேட்டுக் கொண்ட<br/>நீதிநன்று மந்திரியே! அவன் இறந்தால்<br/> <dd>	      நிலைத்திடும்என் உயிரெனவும் நினைத்து விட்டாய்!<br/>சாதல்எனில் இருவருமே சாதல் வேண்டும்,<br/> <dd>	     தவிர்வதெனில் இருவருமே தவிர்தல் வேண்டும்;<br/>ஓதுகஇவ் விரண்டி லொன்று மன்னவன்வாய்!<br/> <dd>	      உயிர்எமக்கு வெல்லமல்ல!" என்றாள் மங்கை.<br/> <br/>"என்ஆணை மறுப்பீரோ சபையி லுள்ளீர்!<br/> <dd>	  	   இசைகிடந்த என்செங்கோல் தன்னை வேற்றார்<br/>பின்நாணும் படிசும்மா இருப்ப துண்டோ?<br/> <dd>	      பிழைபுரிந்தால் சகியேன்நான்! உறுதி கண்டீர்!<br/>என்ஆணை! என்ஆணை! உதார னோடே<br/> <dd>	  	   எதிரிலுறும் அமுதவல்லி இருவர் தம்மைக்<br/>கன்மீதி லேகிடத்திக் கொலைசெய் வீர்கள்<br/> <dd>	  	   கடிதுசெல்வீர்! கடிதுசெல்வீர்!" என்றான் மன்னன்.<br/> <br/>அவையினிலே அசைவில்லை பேச்சு மில்லை;<br/> <dd>	  	   அச்சடித்த பதுமைகள்போல் இருந்தார் யாரும்!<br/>சுவையறிந்த பிறகுணவின் சுகம்சொல் வார்போல்<br/> <dd>	  	   தோகையவள் "என்காதல் துரையே கேளாய்!<br/>எவையும்நமைப் பிரிக்கவில்லை; இன்பம் கண்டோம்;<br/> <dd>	  	   இறப்பதிலும் ஒன்றானோம்! அநீதி செய்த<br/>நவையுடைய மன்னனுக்கு நாட்டு மக்கள்<br/> <dd>	  	   நற்பாடம் கற்பியா திருப்ப தில்லை.<br/> <br/>இருந்திங்கே அநீதியிடை வாழ வேண்டாம்<br/> <dd>	  	   இறப்புலகில் இடையறா இன்பங் கொள்வோம்!<br/>பருந்தும், கண்மூடாத நரியும் நாயும்,<br/> <dd>	  	   பலிபீட வரிசைகளும் கொடுவாள் கட்டும்<br/>பொருந்தட்டும்; கொலைசெய்யும் எதேச்சை மன்னன்<br/> <dd>	  	   பொருந்தட்டும்; பொதுமக்கள் ரத்தச் சேற்றை<br/>அருந்தட்டும்!" என்றாள். காதலர்கள் சென்றார்!<br/> <dd>	  	   அதன்பிறகு நடந்தவற்றை அறிவிக் கின்றேன்:<br/> <br/>கொலைக்களத்தில் கொலைஞர்களும் அதிகா ரங்கள்<br/> <dd>	  	   கொண்டவரும் காதலரும் ஓர்பால் நின்றார்;<br/>அலைகடல்போல் நாட்டார்கள் வீடு பூட்டி<br/> <dd>	     அனைவருமே வந்திருந்தார். உதார னுக்கும்<br/>சிலைக்குநிகர் மங்கைக்கும் "கடைசி யாகச்<br/> <dd>	  	   சிலபேச்சுப் பேசிடுக" என்றுசொல்லித்<br/>தலைப்பாகை அதிகாரி விடைதந் திட்டான்;<br/>	   தமிழ்க்கவிஞன் சனங்களிடை முழக்கஞ் செய்வான்:<br/> <br/>"பேரன்பு கொண்டவரே, பெரியோ ரே,என்<br/> <dd>	     பெற்றதாய் மாரே,நல் இளஞ்சிங் கங்காள்!<br/>நீரோடை நிலங்கிழிக்க, நெடும ரங்கள்<br/> <dd>	  	   நிறைந்துபெருங் காடாக்கப், பெருவி லங்கு<br/>நேரோடி வாழ்ந்திருக்கப் பருக்கைக் கல்லின்<br/> <dd>	  	   நெடுங்குன்றில் பிலஞ்சேரப், பாம்புக் கூட்டம்<br/>போராடும் பாழ்நிலத்தை அந்த நாளில்<br/> <dd>	  	   புதுக்கியவர் யார்?அழகு நகருண் டாக்கிச்<br/> <br/>சிற்றூரும், வரப்பெடுத்த வயலும், ஆறு<br/> <dd>	  	   தேக்கியநல் வாய்க்காலும், வகைப் படுத்தி<br/>நெற்சேர உழுதுழுது பயன்வி ளைக்கும்<br/> <dd>	  	   நிறையுழைப்புத் தோள்களெலாம் எவரின் தோள்கள்?<br/>கற்பிளந்து மலைபிளந்து கனிகள் வெட்டிக்<br/> <dd>	  	   கருவியெலாம் செய்துதந்த கைதான் யார்கை?<br/>பொற்றுகளைக் கடல்முத்தை மணிக்கு லத்தைப்<br/> <dd>	  	   போய்எடுக்க அடக்கியமூச் செவரின் மூச்சு?<br/> <br/>அக்கால உலகிருட்டைத் தலைகீ ழாக்கி<br/> <dd>	  	   அழகியதாய் வசதியதாய்ச் செய்து தந்தார்!<br/>இக்கால நால்வருணம் அன்றி ருந்தால்<br/> <dd>	  	   இருட்டுக்கு முன்னேற்றம் ஆவ தன்றிப்<br/>புக்கபயன் உண்டாமோ? பொழுது தோறும்<br/> <dd>	  	   புனலுக்கும் அனலுக்கும் சேற்றி னுக்கும்<br/>கக்கும்விஷப் பாம்பினுக்கும் பிலத்தி னுக்கும்<br/> <dd>	     கடும்பசிக்கும் இடையறா நோய்க ளுக்கும்,<br/> <br/>பலியாகிக் கால்கைகள் உடல்கள் சிந்தும்<br/> <dd>	  	   பச்சைரத்தம் பரிமாறி இந்த நாட்டைச்<br/>சலியாத வருவாயும் உடைய தாகத்<br/> <dd>	  	   தந்ததெவர்? அவரெல்லாம் இந்த நேரம்<br/>எலியாக முயலாக இருக்கின் றார்கள்!<br/> <dd>	  	   ஏமாந்த காலத்தில் ஏற்றங் கொண்டோன்<br/>புலிவேஷம் போடுகின்றான்! பொதுமக் கட்குப்<br/> <dd>	  	   புல்லளவு மதிப்பேனும் தருகின் றானா?<br/> <br/>அரசனுக்கும் எனக்குமொரு வழக்குண் டாக<br/> <dd>	  	   அவ்வழக்கைப் பொதுமக்கள் தீர்ப்ப தேதான்<br/>சரியென்றேன்; ஒப்பவில்லை! இவளும் நானும்<br/> <dd>	  	   சாவதென்ற தீர்ப்பளித்தான்; சாவ வந்தோம்!<br/>ஒருமனிதன் தேவைக்கே இந்தத் தேசம்<br/> <dd>	  	   உண்டென்றால், அத்தேசம் ஒழிதல் நன்றாம்!<br/>இருவர் இதோ சாகின்றோம்! நாளை நீங்கள்<br/> <dd>	     இருப்பதுமெய் என்றெண்ணி யிருக்கின் றீர்கள்!<br/> <br/>தன்மகளுக் கெனைஅழைத்துக் கவிதை சொல்லித்<br/> <dd>	  	   தரச்சொன்னான், அவ்வாறு தருங்கா லிந்தப்<br/>பொன்மகளும் எனைக்காதல் எந்தி ரத்தால்<br/> <dd>	  	   புலன்மாற்றிப் போட்டுவிட்டாள்; ஒப்பி விட்டேன்!<br/>என்உயிருக் கழவில்லை! அந்தோ! என்றன்<br/> <dd>	  	   எழுதாத சித்திரம்போல் இருக்கு மிந்த<br/>மன்னுடல்வெட் டப்படுமோர் மாப ழிக்கு<br/> <dd>	  	   மனநடுக்கங் கொள்ளுகின்றேன்! இன்னும் கேளீர்;<br/> <br/>தமிழறிந்த தால்வேந்தன் எனை அழைத்தான்;<br/> <dd>	  	   தமிழ்க்கவியென் றெனைஅவளும் காத லித்தாள்!<br/>அமுதென்று சொல்லுமிந்தத் தமிழ்,என் னாவி<br/> <dd>	  	   அழிவதற்குக் காரணமா யிருந்த தென்று<br/>சமுதாயம் நினைத்திடுமோ? ஐயகோ! என்<br/> <dd>	  	   தாய்மொழிக்குப் பழிவந்தால் சகிப்ப துண்டோ?<br/>உமைஒன்று வேண்டுகின்றேன். மாசில் லாத<br/> <dd>	  	   உயர்தமிழை உயிர்என்று போற்று மின்கள்!<br/> <br/>அரசனுக்குப் பின்னிந்தத் தூய நாட்டை<br/> <dd>	  	   ஆளுதற்குப் பிறந்தஒரு பெண்ணைக் கொல்ல<br/>அரசனுக்கோ அதிகாரம் உங்க ளுக்கோ?<br/> <dd>	  	   அவ்வரசன் சட்டத்தை அவம தித்தான்!<br/>சிரம்அறுத்தல் வேந்தனுக்குப் பொழுது போக்கும்<br/> <dd>	  	   சிறியகதை! நமக்கெல்லாம் உயிரின் வாதை!<br/>அரசன்மகள் தன்நாளில் குடிகட் கெல்லாம்<br/> <dd>	  	   ஆளுரிமை பொதுவாக்க நினைத்தி ருந்தாள்!<br/> <br/>ஐயகோ சாகின்றாள்! அவளைக் காப்பீர்!<br/> <dd>	  	   அழகியஎன் திருநாடே! அன்பு நாடே!<br/>வையகத்தில் உன்பெருமை தன்னை, நல்ல<br/> <dd>	  	   மணிநதியை, உயர்குன்றைத் தேனை அள்ளிப்<br/>பெய்யுநறுஞ் சோலையினைத் தமிழாற் பாடும்<br/> <dd>	  	   பேராவல் தீர்ந்ததில்லை! அப்பே ராவல்<br/>மெய்யிதயம் அறுபடவும், அவ்வி ரத்த<br/> <dd>	  	   வெள்ளந்தான் வௌிப்படவும் தீரு மன்றோ?<br/> <br/>வாழியஎன் நன்னாடு பொன்னா டாக!<br/> <dd>	  	   வாழியநற் பெருமக்கள் உரிமை வாய்ந்தே!<br/>வீழியபோய் மண்ணிடையே விண்வீழ் கொள்ளி<br/> <dd>	  	   வீழ்வதுபோல் தனித்தாளும் கொடிய ஆட்சி!<br/>ஏழையினேன் கடைசிமுறை வணக்கம் செய்தேன்!<br/> <dd>	  	   என்பெரியீர், அன்னையீர் ஏகு கின்றேன்!<br/>ஆழ்கஎன்றன் குருதியெலாம் அன்பு நாட்டில்<br/>	   ஆழ்கமுஎன்றான்! தலைகுனிந்தான் கத்தி யின்கீழ்!<br/> <br/>படிகத்தைப் பாலாபி ஷேகம் செய்து<br/> <dd>	      பார்ப்பதுபோல் அமுதவல்லி கண்ணீர் வெள்ளம்<br/>அடிசோர்தல் கண்டார்கள் அங்கி ருந்தோர்!<br/> <dd>	  	   ஆவென்று கதறினாள்! "அன்பு செய்தோர்<br/>படிமீது வாழாரோ?" என்று சொல்லிப்<br/> <dd>	  	   பதைபதைத்தாள்! இதுகேட்ட தேச மக்கள்<br/>கொடிதென்றார்! கொடுவாளைப் பறித்தார்; அந்தக்<br/> <dd>	  	   கொலையாளர் உயிர்த்தப்ப ஓட லானார்!<br/> <br/>கவிஞனுக்கும் காதலிக்கும் மீட்சி தந்தார்!<br/> <dd>	  	   காவலன்பால் தூதொன்று போகச் சொன்னார்;<br/>"புவியாட்சி தனிஉனக்குத் தாரோம் என்று<br/> <dd>	  	   போயுரைப்பாய்" என்றார்கள்! போகா முன்பே,<br/>செவியினிலே ஏறிற்றுப் போனான் வேந்தன்!<br/> <dd>	  	   செல்வமெலாம் உரிமையெலாம் நாட்டா ருக்கே<br/>நவையின்றி யெய்துதற்குச் சட்டம் செய்தார்!<br/> <dd>	   நலிவில்லை! நலமெல்லாம் வாய்ந்த தங்கே!<br/> <br/> <a href="#hd102"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt103"> <h3><font color="blue">1.3.   வீரத்தாய்</font></h3> <b>   காட்சி 1</b><br/>   [மணிபுரி மாளிகையில் ஓர் தனி இடம். சேனாபதி<br/>காங்கேயனும் மந்திரியும் பேசுகின்றனர்]<br/><br/>            சேனாபதி:<br/>மன்னன் மதுவினில் ஆழ்ந்து கிடக்கின்றான்!<br/>மின்னல்நேர் சிற்றிடை ராணி விஜயா<br/>நமக்கும் தெரியாமல் எவ்விடமோ சென்றாள்.<br/>அமைப்புறும் இந்த மணிபுரி ஆட்சி<br/>எனக்கன்றோ! அன்றியும் என்னரும் நண்ப!<br/>உனக்கே அமைச்சுப் பதவி உதவுவேன்!<br/><br/>              மந்திரி:<br/>ஒன்றுகேள் சேனைத் தலைவ! பகைப்புலம்<br/>இன்றில்லை; ஆயினும் நாளை முளைக்கும்.<br/>அரசியோ வீரம், உறுதி அமைந்தாள்!<br/>தரையினர் மெச்சும் சர்வ கலையினள்!<br/><br/>             சேனாபதி:<br/>அஞ்சுதல் வேண்டாம் அவளொரு பெண்தானே!<br/><br/>              மந்திரி:<br/>நெஞ்சில்நான் பெண்ணை எளிதாய் நினைக்கிலேன்.<br/><br/>             சேனாபதி:<br/>ஆடை, அணிகலன், ஆசைக்கு வாசமலர்<br/>தேடுவதும், ஆடவர்க்குச் சேவித் திருப்பதுவும்,<br/>அஞ்சுவதும் நாணுவதும் ஆமையைப்போல் வாழுவதும்<br/>கெஞ்சுவது மாகக் கிடக்கும் மகளிர்குலம்,<br/>மானிடர் கூட்டத்தில் வலிவற்ற ஓர்பகுதி!<br/>ஆனமற் றோர்பகுதி ஆண்மை எனப்புகல்வேன்!<br/>எவ்வாறா னாலும்கேள்! சேனையெலாம் என்னிடத்தில்!<br/>செய்வார்யார் நம்மிடத்தில் சேட்டை? இதையோசி!<br/><br/>              மந்திரி:<br/>[சிரித்துச் சொல்வான்]<br/>மானுஷிகம் மேல்என்பார், வன்மை உடையதென்பார்<br/>ஆன அதனை அளித்ததெது ? மீனக்<br/>கடைக்கண்ணால் இந்தக் கடலுலகம் தன்னை<br/>நடக்கும்வகை செய்வதெது? நல்லதொரு சக்தி<br/>வடிவமெது? மாமகளிர் கூட்டமன்றோ? உன்சொற்<br/>கொடிது! குறையுடைத்து! மேலும் அதுகிடக்க;<br/>மன்னன் இளமைந்தன் எட்டு வயதுடையான்,<br/>இன்னும் சிலநாளில் ஆட்சி எனக்கென்பான்!<br/><br/>             சேனாபதி:<br/>கல்வியின்றி யாதோர் கலையின்றி, வாழ்வளிக்கும்<br/>நல்லொழுக்க மின்றியே நானவனை ஊர்ப்புறத்தில்<br/>வைத்துள்ளேன்; அன்னோன் நடைப்பிணம்போல் வாழ்கின்றான்.<br/>இத்தனைநாள் இந்த இரகசியம் நீயறியாய்!<br/><br/>             மந்திரி:<br/>ஆமாமாம் கல்வியிலான் ஆவி யிலாதவனே!<br/>சாமார்த்திய சாலி தந்திரத்தில் தேர்ந்தவன்நீ!<br/>உன்எண்ணம் என்னசொல்? நான்உனக் கொத்திருப்பேன்!<br/>முன்னால் செயப்போவ தென்ன மொழிந்துவிடு!<br/><br/>           சேனாபதி:<br/>ராசாங்கப் பொக்கிஷத்தை நாம்திறக்க வேண்டும்;பின்<br/>தேசத்தின் மன்னனெனச் சீர்மகுடம் நான்புனைந்தே<br/>ஆட்சிசெய வேண்டும்என் ஆசையிது! காலத்தை<br/>நீட்சிசெய வேண்டாம்; விரைவில் நிகழ்விப்பாய்!<br/><br/>             மந்திரி:<br/>பொக்கிஷத்தை யார்திறப்பார்? பூட்டின் அமைப்பைஅதன்<br/>மிக்க வலிமைதனைக் கண்டோர் வியக்கின்றார்.<br/>தண்டோராப் போட்டுச் சகலர்க்கும் சொல்லிடுவோம்<br/>அண்டிவந்து தாழ்திறப்பார்க் காயிரரூ பாய்கொடுப்போம்.<br/><br/>            சேனாபதி:<br/>தேவிலை!நீ சொன்னதுபோல் செய்துவிடு சீக்கிரத்தில்<br/>ஆவி அடைந்தபயன் ஆட்சிநான் கொள்வதப்பா!<br/> <br/> <b>         காட்சி 2 </b><br/>[சேனாதிபதி அரச குமாரனாகிய சுதர்மனை மூடனாக்கி<br/>வைக்கக் கருதிக் காடுசேர்ந்த ஓர் சிற்றூரில் கல்வி<br/>யில்லாத காளிமுத்து வசத்தில் விட்டு வைத்திருக்கிறான்.<br/>கிழவர் ஒருவர் காளிமுத்தை நண்பனாக்கிக்கொண்டு<br/>உடன் வசிக்கிறார்.]<br/><br/>            காளிமுத்து:<br/>என்னா கெழவா? பொடியனெங்கே? இங்கேவா!<br/>கன்னா பின்னாஇண்ணு கத்துறியே என்னாது?<br/>மாடுவுளை மேய்க்கவுடு! மாந்தோப்பில் ஆடவுடு!<br/>காடுவுளே சுத்தவிடு! கல்விசொல்லித் தாராதே!<br/><br/>             கிழவர்:<br/>மாட்டினொடும் ஆட்டினொடும் மன்னன் குமாரனையும்<br/>கூட்டிப்போய் வந்திடுவேன்; குற்றமொன்றும் நான்புரியேன்!<br/>மன்னன் மகனுக்குக் கல்வியோ நல்லறிவோ<br/>ஒன்றும் வராமேஉன் உத்தரவு போல்நடப்பேன்!<br/><br/>            காளிமுத்து:<br/>ஆனாநீ போய்வா, அழைச்சிப்போ பையனையும்<br/>ஓநாயில் லாதஇடம் ஓட்டு!<br/> <br/> <b>     காட்சி 3</b><br/>[கிழவர் ஓர் தனியிடத்தில் சுதர்மனுக்கு <br/>வில்வித்தை கற்றுக் கொடுக்கிறார்.]<br/><br/>             கிழவர்:<br/>விற்கோலை இடக்கரத்தால் தூக்கி, நாணை<br/>விரைந்தேற்றித் தெறித்துப்பார்! தூணீ ரத்தில்,<br/>பற்பலவாம் சரங்களிலே ஒன்றை வாங்கிப்<br/>பழுதின்றிக் குறிபார்த்து, லட்சி யத்தைப்<br/>பற்றிவிடு! மற்றொன்று, மேலும் ஒன்று<br/>படபடெனச் சரமரரி பொழி! சுதர்மா,<br/>நிற்கையில்நீ நிமிர்ந்துநிற்பாய் குன்றத் தைப்போல்!<br/>நௌியாதே! லாவகத்தில் தேர்ச்சி கொள்நீ!<br/><br/>             சுதர்மன்:<br/>கற்போர்கள் வியக்கும்வகை இந்நாள் மட்டும்<br/>கதியற்றுக் கிடந்திட்ட அடியே னுக்கு<br/>மற்போரும், விற்போரும், வாளின் போரும்<br/>வளர்கலைகள் பலப்பலவும் சொல்லித் தந்தீர்!<br/>நற்போத காசிரியப் பெரியீர், இங்கு<br/>நானுமக்குச் செயும்கைம்மா றொன்றும் காணேன்!<br/>அற்புதமாம்! தங்களைநான் இன்னா ரென்றே<br/>அறிந்ததில்லை; நீரும்அதை விளக்க வில்லை.<br/><br/>              கிழவர்:<br/>இன்னாரென் றென்னைநீ அறிந்து கொள்ள<br/>இச்சையுற வேண்டாங்காண் சுதர்மா. என்னைப்<br/>பின்னாளில் அறிந்திடுவாய்! நீறு பூத்த<br/>பெருங்கனல்போல் பொறுத்திருப்பாய்; உன் பகைவன்<br/>என்பகைவன்; உன்னாசை என்றன் ஆசை!<br/>இஃதொன்றே நானுனக்குச் சொல்லும் வார்த்தை<br/>மின்னாத வானம்இனி மின்னும்! அன்பு<br/>வெறிகாட்டத் தக்கநாள் தூர மில்லை!<br/> <br/> <b>    காட்சி 4  </b><br/>[சுதர்மனும் கிழவரும் இருக்குமிடத்தில் தண்டோராச்<br/>சத்தம் கேட்கிறது.]<br/><br/>         தண்டோராக்காரன்:<br/>அரசாங்கப் பொக்கிஷத்தைத் திறப்பா ருண்டா?<br/>ஆயிரரூபாய் பரிசாய்ப் பெறலாங் கண்டீர்!<br/>வரவிருப்பம் உடையவர்கள் வருக! தீம்!தீம்!<br/>மன்னர்இடும் ஆணையிது தீம்தீம் தீம்தீம்!<br/><br/>             கிழவர்:<br/>சரிஇதுதான் நற்சமயம்! நான்போய் அந்தத்<br/>தறுக்குடைய சேனாதி பதியைக் காண்பேன்<br/>வரும்வரைக்கும் பத்திரமாய் இரு!நான் சென்று<br/>வருகிறேன் வெற்றிநாள் வந்த தப்பா!<br/> <br/> <b>      காட்சி 5  </b><br/>[மந்திரியின் முன்னிலையில் கிழவர் அரசாங்கப் பொக்கி<br/>ஷத்தைத் திறந்தார். மந்திரி கிழவரைக் கூட்டி கொண்டு<br/>சேனாதிபதியிடம் வந்தான்.]<br/><br/>              மந்திரி:<br/>தள்ளாத கிழவரிவர் பொக்கி ஷத்தின்<br/>தாழ்தன்னைச் சிரமமின்றித் திறந்து விட்டார்!<br/><br/>             சேனாபதி:<br/>கொள்ளாத ஆச்சரியம்! பரிசு தன்னைக்<br/>கொடுத்துவிடு! கொடுத்துவிடு! சீக்கி ரத்தில்!<br/><br/>              மந்திரி:<br/>விள்ளுதல்கேள்! இப்பெரியார் நமக்கு வேண்டும்.<br/>வேலையிலே அமைத்துவிடு ராசாங் கத்தில்!<br/><br/>            சேனாபதி:<br/>உள்ளதுநீ சொன்னபடி செய்க, (கிழவரை நோக்கி) ஐயா,<br/>ஊர்தோறும் அலையாதீர்! இங்கி ருப்பீர்!<br/><br/>             கிழவர்:<br/>அரண்மனையில் எவ்விடத்தும் சஞ்ச ரிக்க<br/>அனுமதிப்பீர்! என்னால்இவ் வரசாங் கத்தில்<br/>விரைவில்பல ரகசியங்கள் வௌியாம்! என்று<br/>விளங்குகின்ற தென்கருத்தில்! சொல்லி விட்டேன்.<br/><br/>            சேனாபதி:<br/>பெரியாரே, ஆவ்வாறே! அட்டி யில்லை.<br/><br/>              மந்திரி:<br/>பேதமில்லை, இன்றுமுதல் நீரு மிந்த<br/>அரசபிர தானியரில் ஒருவர் ஆனீர்.<br/>அறிவுபெற்ற படியாலே எல்லாம் பெற்றீர்!<br/> <br/> <b>   காட்சி 6  </b><br/>[சேனாபதி காங்கேயன், தானே மணிபுரி அரசனென்று<br/>நாளைக்கு மகுடாபிஷேகம் செய்துகொள்ளப் போகிறான். <br/>வௌிநாட்டரசர்களும் வருகின்ற நேரம். மந்திரி நாட்டின் <br/>நிலைமையைச் சேனாபதிக்குத் தெரிவிக்கிறான்.]<br/><br/>              மந்திரி:<br/>மணிபுரி மக்கள்பால் மகிழ்ச்சி யில்லை!<br/>அணிகலன் பூண்கிலர் அரிவை மார்கள்!<br/>பாடகர் பாடிலர்! பதுமம் போன்ற<br/>ஆடவர் முகங்கள் அழகு குன்றின!<br/>வீதியில் தோரணம் விளங்க வில்லை!<br/>சோதி குறைந்தன, தொல்நகர் வீடுகள்!<br/>அரச குலத்தோர் அகம் கொதித்தனர்!<br/>முரசு எங்கும் முழங்குதல் இல்லை!<br/><br/>            சேனாபதி:<br/>எனக்குப் பட்டம் என்றதும், மக்கள்<br/>மனத்தில் இந்த வருத்தம் நேர்ந்ததா?<br/>அராஜகம் ஒன்றும் அணுகா வண்ணம்<br/>இராஜ சேவகர் ஏற்றது செய்க!<br/>வெள்ளி நாட்டு வேந்தன் வரவை,<br/>வள்ளி நாட்டு மகிபன் வரவைக்<br/>கொன்றை நாட்டுக் கோமான் வரவைக்<br/>குன்ற நாட்டுக் கொற்றவன் வரவை<br/>ஏற்றுப சரித்தும் இருக்கை தந்தும்<br/>போற்றியும் புகழ்ந்தும் புதுமலர் சூட்டியும்<br/>தீதற நாளைநான் திருமுடி புனைய<br/>ஆதர வளிக்க அனைத்தும் புரிக!<br/><br/>              மந்திரி:<br/>ஆர வாரம்! அதுகேட் டாயா?<br/>பாராள் வேந்தர் பலரும் வரும்ஒலி!<br/><br/>             சேனபதி:<br/>லிகிதம் கண்ட மன்னர்<br/>சகலரும் வருகிறார் சகலமும் புரிகநீ!<br/> <br/> <b> காட்சி 7  </b><br/>[அயல்நாட்டு வேந்தர்கள் வந்தார்கள்; சேனாபதி <br/>அவர்களை வரவேற்றுத் தனது மகுடாபிஷேகத்தை <br/>ஆதரிக்க வேண்டுகிறான்.]<br/><br/>            சேனாபதி:<br/>மணிபுரியின் வேந்தனார் மதுவை யுண்டு<br/>மனங்கெட்டுப் போய்விட்டார்; விஜய ராணி<br/>தணியாத காமத்தால் வௌியே சென்றாள்.<br/>தனியிருந்த இளங்கோமான் சுதர்மன் என்பான்,<br/>அணியாத அணியில்லை! அமுதே உண்பான்.<br/>அருமையுடன் வளர்த்துவந்தும் கல்வி யில்லை.<br/>பிணிபோல அன்னவன்பால் தீயொ ழுக்கம்<br/>பெருகினதால் நாட்டினரும் அமைச்சர் யாரும்<br/> <br/>என்னைமுடி சூடுகென்றார். உங்கட் கெல்லாம்<br/>ஏடெழுதி னேன்நீரும் விஜயம் செய்தீர்;<br/>சென்னியினால் வணங்குகின்றேன். மகுடம் பூணச்<br/>செய்தென்னை ஆதரிக்க வேண்டு கின்றேன்<br/>மன்னாதி மன்னர்களே, என்விண் ணப்பம்!<br/>மணிமுடியை நான்புனைந்தால் உம்மை மீறேன்!<br/>எந்நாளும் செய்நன்றி மறவேன் கண்டீர்!<br/>என்னாட்சி நல்லாட்சி யாயி ருக்கும்!<br/><br/>       வெள்ளிநாட்டு வேந்தன்:<br/>[கோபத்தோடு கூறுகிறான்]<br/>காங்கேய சேனாதி பதியே நீர்ஓர்<br/>கதைசொல்லி முடித்துவிட்டீர்; யாமும் கேட்டோம்<br/>தாங்காத வருத்தத்தால் விஜய ராணி<br/>தனியாக எமக்கெல்லாம் எழுதி யுள்ள<br/>தீங்கற்ற சேதியினைச் சொல்வோம், கேளும்!<br/>திருமுடியை நீர்கவர, அரச ருக்குப்<br/>பாங்கனைப்போல் உடனிருந்தே மதுப்ப ழக்கம்<br/>பண்ணி வைத்தீர்! அதிகாரம் அபகரித்தீர்!<br/> <br/>மானத்தைக் காப்பதற்கே ராணி யாரும்<br/>மறைவாக வசிக்கின்றார்! அறிந்து கொள்ளும்!<br/>கானகம்நேர் நகர்ப்புறத்தில் ராஜ புத்ரன்<br/>கல்வியின்றி உணவின்றி ஒழுக்க மின்றி<br/>ஊனுருகி ஒழியட்டும் எனவி டுத்தீர்.<br/>உம்எண்ணம் இருந்தபடி என்னே! என்னே!<br/>ஆனாலும் அப்பிள்ளை சுதர்மன் என்போன்<br/>ஆயகலை வல்லவனாய் விளங்கு கின்றான்.<br/><br/>         வள்ளிநாட்டு மன்னன்:<br/>[இடை மறுத்து உரைக்கின்றான்.]<br/>சுதர்மனை நாம்கண்ணால் பார்க்க வேண்டும்;<br/>சொந்தநாட் டார்எண்ணம் அறிய வேண்டும்.<br/>இதம்அகிதம் தெரியாமல் உம்மை நாங்கள்<br/>எள்ளளவும் ஆதரிக்க மாட்டோம் கண்டீர்!<br/>     கொன்றைநாட்டுக் கோமான்:<br/><br/>[கோபத்தோடு கூறுகிறான்]<br/>சதிபுரிந்த துண்மையெனில் நண்பரே, நீர்<br/>சகிக்கமுடி யாததுயர் அடைய நேரும்.<br/><br/>      குன்றநாட்டுக் கொற்றவன்:<br/>[இடியென இயம்புவான்]<br/>அதிவிரைவில் நீர்நிரப ராதி என்ப<br/>தத்தனையும் எண்பிக்க வேண்டும் சொன்னோம்!.<br/><br/>            சேனாபதி:<br/>[பயந்து ஈனசுரத்தோடு]<br/>அவ்விதமே யாகட்டும் ஐயன்மீர்! போசனத்தைச்<br/>செவ்வையுற நீர்முடிப்பீர் சென்று.<br/> <br/> <b>    காட்சி 8  </b><br/>[சேனாபதி மந்திரியிடம் தனது ஆசாபங்கத்தைத்<br/>தெரிவித்து வருந்துவான்.]<br/><br/>            சேனாபதி:<br/>வரைமட்டும் ஓங்கி வளர்ந்தஎன் ஆசை<br/>தரைமட்டம் ஆயினதா? அந்தோ! தனிமையிலே<br/>ராணி விஜயா நடத்திவைத்த சூழ்ச்சிதனைக்<br/>காண இதயம் கலக்கம் அடைந்திடுதே!<br/>வேந்தன் மகனுக்கு வித்தையெல்லாம் வந்தனவாம்!<br/>ஆந்தை அலறும் அடவிசூழ் சிற்றூரில்<br/>போதித்த தார்?இதனைப் போயறிவோம் வாவாவா!<br/>வாதிக்கு தென்றன் மனம்.<br/><br/>             மந்திரி:<br/>பொக்கிஷந் திறந்தஅந்தப் புலனுறு பெரியார்எங்கே?<br/>அக்கிழ வர்பால்இந்த அசந்தர்ப்பம் சொல்லிக்காட்டி<br/>இக்கணம் மகுடம்பூண ஏற்றதோர் சூழ்ச்சிகேட்போம்;<br/>தக்கநல் லறிஞரின்றித் தரணியும் நடவாதன்றோ!<br/>[கிழவர் காணப்படாத தறிந்து மந்திரி வருந்துவான்:]<br/>திருவிலார் இவர்என்றெண்ணித் தீங்கினைஎண்ணி, அந்தப்<br/>பெரியாரும் நம்மைவிட்டுப் பிரிந்தனர் போலும்!நண்பா!<br/>அரிவையர் கூட்ட மெல்லாம் அறிவிலாக் கூட்டம்என்பாய்,<br/>புரிவரோ விஜயராணி புரிந்தஇச் செயல்கள்மற்றோர்!<br/><br/>            சேனாபதி:<br/>இன்னலெலாம் நேர்க! இனியஞ்சப் போவதில்லை.<br/>மன்னன்மக னைப்பார்ப்போம் வா!<br/> <br/> <b>    காட்சி 9 </b><br/>[கிழவர் சுதர்மனுக்கு வாட்போர் கற்பிக்கிறார்.<br/>இதனை ஒரு புறமிருந்து சேனாதிபதியும் மந்திரியும் <br/>கவனிக்கிறார்கள்.]<br/><br/>            சேனாபதி:<br/>தாழ்திறந்த அக்கிழவன் ராச தனயனுக்குப்<br/>பாழ்திறந்து நெஞ்சத்தில் பல்கலையும் சேர்க்கின்றான்.<br/>வஞ்சக் கிழவனிவன் என்னருமை வாழ்க்கையிலே<br/>நஞ்சைக் கலப்பதற்கு நம்மைஅன்று நண்ணினான்.<br/>வாளேந்திப் போர்செய்யும் மார்க்கத்தைக் காட்டுகின்றான்.<br/>தோளின் துரிதத்தைக் கண்டாயோ என்நண்பா!<br/>[சேனாபதி கோபத்தோடு சுதர்மனை அணுகிக் கூறுவான்:]<br/>ஏடா சுதர்மா! இவன்யார் நரைக்கிழவன்?<br/>கேடகமும் கத்தியும்ஏன் ? கெட்டொழியத் தக்கவனே!<br/><br/>            சுதர்மன்:<br/>என்நாட்டை நான்ஆள ஏற்ற கலையுதவும்<br/>தென்னாட்டுத் தீரர்; செழுந்தமிழர்; ஆசிரியர்!<br/><br/>            சேனாபதி:<br/>உன்நாட்டை நீஆள ஒண்ணுமோ சொல்லடா!<br/><br/>             சுதர்மன்:<br/>என்நாட்டை நான்ஆள்வேன்! எள்ளளவும் ஐயமில்லை!<br/>[சேனாபதி உடனே தன் வாளையுருவிச் சுதர்மன்மேல்<br/>ஓங்கியபடி கூறுவான்:]<br/>உன்நாடு சாக்கடே! ஓடி மறைவாய்!பார்!<br/>மின்னுகின்ற வாள்இதுதான்! வீச்சும் இதுவே!<br/>[கிழவர் கணத்தில், சேனாபதி ஓங்கிய வாளைத் தமது<br/>வாளினால் துண்டித்துக் கூறுவார்:]<br/>உருவியவாள் எங்கே? உனதுடல்மேல் என்வாள்<br/>வருகுதுபார், மானங்கொள்! இன்றேல் புறங்காட்டு!<br/>[என வாளை லாவகத்தோடு ஓங்கவே, சேனாபதி <br/>தன்னைக் காத்துக்கொள்ள முடியாமலும், சாகத்<br/>துணியாமலும் புறங்காட்டி ஓடுகிறான். கிழவரும் <br/>சுதர்மனும் சபையை நோக்கி ஓடும் சேனாபதியைத் <br/>துரத்திக்கொண்டு ஓடி வருகிறார்கள்.]<br/> <br/> <b>  காட்சி 10  </b><br/>[கூடியுள்ள அயல்நாட்டு வேந்தர்களிடம் சேனாபதி <br/>ஓடிவந்து சேர்ந்தான். அவனைத் தொடர்ந்து கிழவரும், <br/>சுதர்மனும் உருவிய கத்தியுடன் வந்து சேர்கிறார்கள்.]<br/><br/>       வெள்ளிநாட்டு வேந்தன்:<br/>ஆடுகின்ற நெஞ்சும், அழுங்கண்ணு மாகநீ<br/>ஓடிவரக் காரணமென் உற்ற சபைநடுவில்?<br/>சேனா பதியே, தெரிவிப்பாய் நன்றாக!<br/>[சேனாபதி ஒருபுறம் உட்கார்தல்.]<br/>மானைத் துரத்திவந்த வாளரிபோல் வந்து<br/>குறித்தெடுத்துப் பார்க்கின்றீர்; நீவிர்யார் கூறும்?<br/>[என்று பெரியவரை நோக்கிக் கூறிப் பின்<br/>அயல்நின்ற சுதர்மனை நோக்கிக் கூறுவான்:]<br/>பறித்தெடுத்த தாமரைப்பூம் பார்வையிலே வீரம்<br/>பெருக்கெடுக்க நிற்கின்றாய் பிள்ளையே, நீயார்?<br/><br/>             கிழவர்:<br/>இருக்கின்ற வேந்தர்களே, என்வார்த்தை கேட்டிடுவீர்!<br/>மன்னர் குடிக்கும் வழக்கத்தைச் செய்துவைத்தும்,<br/>என்னை வசப்படுத்த ஏற்பாடு செய்வித்தும்,<br/>செல்வனையும் தன்னிடத்தே சேர்த்துப் பழிவாங்கக்<br/>கல்வி தராமல் கடுங்காட்டில் சேர்ப்பித்தும்<br/>பட்டாபி ஷேகமனப் பால்குடித்தான் காங்கேயன்!<br/>தொட்டவாள் துண்டித்தேன். தோள்திருப்பி இங்குவந்தான்!<br/>[தான் கட்டியிருந்த பொய்த்தாடி முதலியவைகளைக் <br/>களைகிறாள், கிழவராய் நடித்த விஜயராணி.]<br/>தாடியும்பொய்! என்றன் தலைப்பாகை யும்பொய்யே!<br/>கூடியுள்ள அங்கியும்பொய்! கொண்ட முதுமையும்பொய்!<br/>நான்விஜய ராணி! நகைக்கப் புவியினிலே<br/>ஊனெடுத்த காங்கேயன் ஒன்றும் உணர்கிலான்!<br/>கோழியும்தன் குஞ்சுதனைக் கொல்லவரும் வான்பருந்தைச்<br/>சூழ்ந்தெதிர்க்க அஞ்சாத தொல்புவியில், ஆடவரைப்<br/>பெற்றெடுத்த தாய்க்குலத்தைப் பெண்குலத்தைத் துஷ்டருக்குப்<br/>புற்றெடுத்த நச்சரவைப் புல்லெனவே எண்ணிவிட்டான்!<br/><br/>        வெள்ளி நாட்டரசன்:<br/>[ஆச்சிரியத்தோடு கூறுவான்:]<br/>நீரன்றோ அன்னையார்! நீரன்றோ வீரியார்!<br/>ஆர்எதிர்ப்பார் அன்னையார் அன்பு வெறிதன்னை!<br/><br/>        வள்ளிநாட்டு மகிபன்:<br/>ஆவி சுமந்துபெற்ற அன்பன்உயிர் காப்பதற்குக்<br/>கோவித்த தாயினெதிர், கொல்படைதான் என்செய்யும்?<br/><br/>    கொன்றைநாட்டுக் கோமான்:<br/>அன்னையும் ஆசானும் ஆருயிரைக் காப்பானும்<br/>என்னும் படிஅமைந்தீர்! இப்படியே பெண்ணுலகம்<br/>ஆகுநாள் எந்நாளோ? அந்நாளே துன்பமெலாம்<br/>போகுநாள், இன்பப் புதியநாள் என்றுரைப்பேன்!<br/>அன்னையெனும் தத்துவத்தை அம்புவிக்குக் காட்டவந்த<br/>மின்னே, விளக்கே, விரிநிலவே வாழ்த்துகின்றேன்!<br/><br/>      குன்றநாட்டுக் கொற்றவன்:<br/>உங்கள் விருப்பம் உரைப்பீர்கள்; இவ்விளைய<br/>சிங்கத்திற் கின்றே திருமகுடம் சூட்டிடலாம்!<br/>தீங்கு புரிந்த, சிறுசெயல்கள் மேற்கொண்ட<br/>காங்கேய னுக்கும் கடுந்தண் டனையிடலாம்!<br/><br/>             ராணி:<br/>கண்மணியே! உன்றன் கருத்தென்ன நீயேசொல்!<br/><br/>             சுதர்மன்:<br/>எண்ணம் உரைக்கின்றேன்! என்உதவி வேந்தர்களே,<br/>இந்த மணிபுரிதான் இங்குள்ள மக்களுக்குச்<br/>சொந்த உடைமை! சுதந்தரர்கள் எல்லாரும்!<br/>ஆதலினால் இந்த அழகு மணிபுரியை<br/>ஓதும் குடியரசுக் குட்படுத்த வேண்டுகின்றேன்!<br/>அக்கிரமம் சூழ்ச்சி அதிகாரப் பேராசை<br/>கொக்கரிக்கக் கண்ட குடிகள் இதயந்தான்<br/>மானம் உணர்ந்து, வளர்ந்து, எழுச்சியுற்றுக்<br/>கானப் புலிபோல் கடும்பகைவர் மேற்பாயும்!<br/>ஆதலினால் காங்கேயன் அக்ரமமும் நன்றென்பேன்;<br/>தீதொன்றும் செய்யாதீர் சேனா பதிதனக்கே!<br/><br/>            மன்னர்கள்:<br/>அவ்வாறே ஆகட்டும் அப்பனே ஒப்பில்லாய்!<br/>செவ்வனே அன்புத் திருநாடு வாழியவே!<br/>சேய்த்தன்மை காட்டவந்த செம்மால்! செழியன்புத்<br/>தாய்த்தன்மை தந்த தமிழரசி வாழியவே!<br/><br/>            சுதர்மன்:<br/>எல்லார்க்கும் தேசம், எல்லார்க்கும் உடைமைஎலாம்<br/>எல்லார்க்கும் எல்லா உரிமைகளும் ஆகுகவே!<br/>எல்லார்க்கும் கல்வி சுகாதாரம் வாய்ந்திடுக!<br/>எல்லார்க்கும் நல்ல இதயம் பொருந்திடுக!<br/>வல்லார்க்கும் மற்றுள்ள செல்வர்க்கும் நாட்டுடைமை<br/>வாய்க்கரிசி என்னும் மனப்பான்மை போயொழிக!<br/>வில்லார்க்கும் நல்ல நுதல்மாதர் எல்லார்க்கும்<br/>விடுதலையாம் என்றே மணிமுரசம் ஆர்ப்பீரே!<br/> <br/> </a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></a></ul> <a href="#hd103"><i>உள்ளுறை அட்டவணைக்குத் திரும்ப</i></a><br/> <hr noshade="" width="80%"/> <center> <h3><font color="blue"> 2. இயற்கை </font></h3></center> <ul> <a name="dt104"> <h3>    1. 4. மயில் </h3> அழகிய மயிலே! அழகிய மயிலே!<br/>அஞ்சுகம் கொஞ்ச, அமுத கீதம்<br/>கருங்குயி லிருந்து விருந்து செய்யக்<br/>கடிமலர் வண்டுகள் நெடிது பாடத்<br/>தென்றல் உலவச் சிலிர்க்கும் சோலையில்<br/>அடியெடுத் தூன்றி அங்கம் புளகித்<br/>தாடுகின்றாய் அழகிய மயிலே!<br/> <br/>உனது தோகை புனையாச் சித்திரம்<br/>ஒளிசேர் நவமணிக் களஞ்சியம் அதுவாம்!<br/> <br/>உள்ளக் களிப்பின் ஒளியின் கற்றை<br/>உச்சியில் கொண்டையாய் உயர்ந்ததோ என்னவோ!<br/> <br/>ஆடு கின்றாய்; அலகின் நுனியில்<br/>வைத்தஉன் பார்வை மறுபுறம் சிமிழ்ப்பாய்!<br/>சாயல்உன் தனிச்சொத்து! ஸபாஷ்! கரகோஷம்!<br/> <br/>ஆயிரம் ஆயிரம் அம்பொற் காசுகள்<br/>ஆயிரம் ஆயிரம் அம்பிறை நிலவுகள்<br/>மரகத உருக்கின் வண்ணத் தடாகம்<br/>ஆனஉன் மெல்லுடல், ஆடல், உள்உயிர்,<br/>இவைகள் என்னை எடுத்துப் போயின!<br/>இப்போது, "என்நினைவு" என்னும் உலகில்<br/>மீண்டேன். உனக்கோர் விஷயம் சொல்வேன்:<br/>நீயும் பெண்களும் "நிகர்" என்கின்றார்!<br/>நிசம்அது! நிசம்!நிசம்! நிசமே யாயினும்<br/>பிறர்பழி தூற்றும் பெண்கள்இப் பெண்கள்!<br/>அவர்கழுத்து உன்கழுத் தாகுமோ சொல்வாய்!<br/>அயலான் வீட்டில் அறையில் நடப்பதை<br/>எட்டிப் பார்க்கா திருப்ப தற்கே<br/>இயற்கை அன்னை, இப்பெண் கட்கெலாம்<br/>குட்டைக் கழுத்தைக் கொடுத்தாள்! உனக்கோ<br/>கறையொன் றில்லாக் கலாப மயிலே,<br/>நிமிர்ந்து நிற்க நீள்கழுத் தளித்தாள்!<br/>இங்குவா! உன்னிடம் இன்னதைச் சொன்னேன்<br/>மனதிற் போட்டுவை; மகளிற் கூட்டம்<br/>என்னை ஏசும் என்பதற் காக!<br/> <br/>புவிக்கொன் றுரைப்பேன்: புருஷர் கூட்டம்,<br/>பெண்களை ஆதிப் பெருநாள் தொடங்கி<br/>திருந்தா வகையிற் செலுத்தலால், அவர்கள்<br/>சுருங்கிய உள்ளம் விரிந்தபா டில்லையே!<br/> <br/> <a href="#hd104"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt105"> <h3>   1.5. சிரித்த முல்லை</h3> மாலைப் போதில் சோலையின் பக்கம்<br/>சென்றேன். குளிர்ந்த தென்றல் வந்தது.<br/>வந்த தென்றலில் வாசம் கமழ்ந்தது.<br/>வாசம் வந்த வசத்தில் திரும்பினேன்.<br/>சோலை நடுவில் சொக்குப் பச்சைப்<br/>பட்டுடை பூண்டு படர்ந்து கிடந்து<br/>குலுக்கென்று சிரித்த முல்லை<br/>மலர்க்கொடி கண்டேன் மகிழ்ச்சிகொண் டேனே!<br/> <br/> <a href="#hd105"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt106"> <h3>   1.6. உதய சூரியன்</h3> உலகமிசை உணர்வெழுப்பிக் கீழ்த்திசையின் மீதில்<br/>உதித்துவிட்டான் செங்கதிரோன்; தகத்தகா யம்பார்!<br/>விலகிற்றுக் காரிருள்தான்; பறந்ததுபார் அயர்வு;<br/>விண்ணிலெலாம் பொன்னொளியை ஏற்றுகின்றான் அடடா!<br/>மிலையும்எழிற் பெருங்கடலின் அமுதப்ர வாகம்!<br/>மேலெல்லாம் விழிஅள்ளும் ஒளியின் ப்ரவாகம்!<br/>நலம்செய்தான்; ஒளிமுகத்தைக் காட்டிவிட்டான், காட்டி<br/>நடத்துகின்றான் தூக்கமதில் ஆழ்ந்திருந்த உலகை!<br/> <br/>ஒளிசெய்தான் கதிர்க்கோமான் வானகத்தில் மண்ணில்<br/>உயர்மலைகள், சோலை,நதி இயற்கைஎழில் கள்பார்!<br/>களிசெய்தான் பெருமக்கள் உள்ளத்தில்! அதனால்<br/>கவிதைகள், கைத்தொழில்கள் என்னென்ன ஆக்கம்!<br/>தௌிவளிக்க இருட்கதவை உடைத்தெறிந்தான் பரிதி!<br/>திசைமகளை அறிவுலகில் தழுவுகின்றார் மக்கள்;<br/>ஒளியுலகின் ஆதிக்கம் காட்டுகின்றான்; வானில்<br/>உயர்கின்றான்; உதயசூ ரியன்வாழ்க நன்றே!<br/> <br/> <a href="#hd106"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt107"> <h3>   1.7. காடு</h3>           [காவடிச் சிந்து மெட்டு]<br/> <br/>முட்புதர்கள் மொய்த்ததரை எங்கும்! - எதிர்<br/>முட்டுகருங் கற்களும்நெ ருங்கும் - மக்கள்<br/>இட்டடி எடுத்தெடுத்து <br/>வைக்கையிலே கால்களில்  <br/>		தடுங்கும் - உள் <br/>		நடுங்கும்.<br/> <br/>கிட்டிமர வேர்கள்பல கூடும் - அதன்<br/>கீழிருந்து பாம்புவிரைந் தோடும் - மர<br/>மட்டையசை வால்புலியின்<br/>குட்டிகள்போய்த் தாய்ப்புலியைத்<br/>		தேடும் - பின்<br/>		வாடும்.<br/> <br/>நீள்கிளைகள் ஆல்விழுதி னோடு - கொடி<br/>நெய்துவைத்த நற்சிலந்திக் கூடு - கூர்<br/>வாளெயிற்று வேங்கையெலாம்<br/>வால்சுழற்றிப் பாயவருங்<br/>		காடு - பள்ளம்<br/>		மேடு!<br/> <br/>கேளோடும் கிளம்பிவரும் பன்றி - நிலம்<br/>கீண்டுகிழங் கேஎடுத்த தன்றி - மிகு<br/>தூளிபடத் தாவுகையில்<br/>ஊளையிடும் குள்ளநரி <br/>		குன்றில் - புகும்<br/>		ஒன்றி.<br/> <br/>வானிடைஓர் வானடர்ந்த வாறு - பெரு<br/>வண்கிளை மரங்கள்என்ன வீறு! - நல்ல<br/>தேனடைசொ ரிந்ததுவும்<br/>தென்னைமரம் ஊற்றியதும்<br/>		ஆறு - இன்பச்<br/>		சாறு!<br/> <br/>கானிடைப் பெரும்பறவை நோக்கும் - அது<br/>காலிடையே காலிகளைத் தூக்கும் - மற்றும்<br/>ஆனினம் சுமந்தமடி<br/>ஆறெனவே பால்சுரந்து<br/>		தீர்க்கும் - அடை<br/>		ஆக்கும்.<br/> <br/> <a href="#hd107"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt108"> <h3>   1. 8. கானல்</h3> வானும் கனல்சொரியும்! - தரை<br/>மண்ணும் கனல்எழுப்பும்!<br/>கானலில் நான்நடந்தேன் - நிழல்<br/>காணும் விருப்பத்தினால்!<br/>ஊனுடல் அன்றிமற்றோர் - நிழல்<br/>உயிருக் கில்லைஅங்கே!<br/>ஆன திசைமுழுதும் - தணல்<br/>அள்ளும் பெருவௌியாம்!<br/> <br/>ஒட்டும் பொடிதாங்கா - தெடுத்<br/>தூன்றும் அடியும்சுடும்;<br/>விட்டுப் புறங்குதித்தால் - அங்கும்<br/>வேகும்! உளம்துடிக்கும்!<br/>சொட்டுப் புனல்அறியேன்! - ஒன்று<br/>சொல்லவும் யாருமில்லை!<br/>கட்டுடல் செந்தணலில் - கட்டிக்<br/>கந்தக மாய்எரியும்!<br/> <br/>முளைத்த கள்ளியினைக் - கனல்<br/>மொய்த்துக் கரியாக்கி<br/>விளைத்த சாம்பலைப்போய் - இனி<br/>மேலும் உருக்கிடவே<br/>கொளுத்தி டும்கானல்! - உயிர்<br/>கொன்று தின்னும்கானல்!<br/>களைத்த மேனிகண்டும் - புறங்<br/>கழுத்த றுக்கும்வௌி!<br/> <br/>திடுக்கென விழித்தேன் - நல்ல<br/>சீதளப் பூஞ்சோலை!<br/>நெடும் பகற்கனவில் - கண்ட<br/>நெஞ்சுறுத் தும்கானல் <br/>தொடர்ந்த தென்நினைவில்! - குளிர்<br/>சோலையும் ஓடையுமே<br/>சுடவ ரும்கனலோ - என்று<br/>தோன்றிய துண்மையிலே.<br/> <br/> <a href="#hd108"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt109"> <h3>   1. 9. மக்கள் நிலை</h3>               சிட்டு<br/> <br/>	      தென்னை மரத்தில் - சிட்டுப்<br/>       பின்னும் அழைக்கும் - ஒரு<br/>புன்னை மரத்தினில் ஓடிய காதலி<br/>"போ போ" என்றுரைக்கும்.<br/> <br/>       வண்ண இறக்கை - தன்னை<br/>       அங்கு விரித்தே - தன்<br/>சென்னியை உள்ளுக்கு வாங்கிஅச் சேவலும்<br/>செப்பும் மணிவாயால்:<br/> <br/>       "என்னடி பெண்ணே - உயிர் <br/>       ஏகிடும் முன்னே - நீ<br/>என்னிடம் வாஎனை யாகிலும் கூப்பிடு,<br/>தாமதம் நீக்கிவிடு"<br/> <br/>       என்றிது சொல்லப் - பெட்டை<br/>       எண்ணம் உயர்ந்தே - அத்<br/>தென்னையிற் கூடிப்பின் புன்னையிற் பாய்ந்தது,<br/>பின்னும் அழைக்கும் சிட்டு.<br/> <br/>            அணில்<br/> <br/>       கீச்சென் றுகத்தி - அணில்<br/>       கிளையொன் றில்ஓடிப் - பின்<br/>வீச்சென்று பாய்ந்துதன் காதலன் வாலை<br/>வெடுக்கென்று தான் கடிக்கும்.<br/> <br/>       ஆச்சென்று சொல்லி - ஆண்<br/>       அணைக்க நெருங்கும் - உடன்<br/>பாய்ச்சிய அம்பெனக் கீழ்த்தரை நோக்கிப்<br/>பறந்திடும் பெட்டை அணில்!<br/> <br/>       மூச்சுடன் ஆணோ - அதன்<br/>       முதுகிற் குதிக்கும் - கொல்லர்<br/>காய்ச்சும் இரும்பிடை நீர்த்துளி ஆகக்<br/>கலந்திடும் இன்பத் திலே.<br/> <br/>       ஏச்சுக்கள் அச்சம் - தம்மில்<br/>       எளிமை வளப்பம் - சதிக்<br/>கூச்சல் குழப்பங்கள் கொத்தடி மைத்தனம்<br/>கொஞ்சமும் இல்லை அங்கே!<br/> <br/>        வானும் முல்லையும்<br/> <br/>       எண்ணங் கள்போலே - விரி<br/>		வெத்தனை கண்டாய்! - இரு<br/>கண்ணைக் கவர்ந்திடும் ஆயிரம் வண்ணங்கள்<br/>கூடிச் சுடர்தரும் வான்!<br/> <br/>       வண்ணங் களைப்போய்க் - கரு<br/>       மாமுகில் உண்டு - பின்பு<br/>பண்ணும் முழக்கத்தை, மின்னலை, அம்முகில்<br/>பாய்ச்சிய வானவில்லை,<br/> <br/>       வண்ணக் கலாப - மயில்<br/>       பண்ணிய கூத்தை - அங்கு<br/>வெண்முத்து மல்லிகை கண்டு சிரித்தனள்!<br/>மேல்முத்தை வான் சொரிந்தான்!<br/> <br/>       விண்முத் தணிந்தாள் - அவள் <br/>       மேனி சிலிர்த்தாள்! - இதைக்<br/>கண்ணுண்ண உண்ணக் கருத்தினி லின்பக்<br/>கடல்வந்து பாய்ந்திடுதே!<br/> <br/>              மனிதர்<br/> <br/>       மஞ்சம் திருத்தி - உடை<br/>       மாற்றி யணிந்தே - கொஞ்சம்<br/>கொஞ்சிக் குலாவிட நாதன் வரும்படி<br/>கோதைஅ ழைக்கையிலே,<br/> <br/>       மிஞ்சிய சோகம் - மித <br/>       மிஞ்சிய அச்சம் - "என்<br/>வஞ்சியும் பிள்ளையும் நானிறந்தால் என்ன<br/>வாதனை கொள்வாரோ?"<br/> <br/>       நெஞ்சிலிவ் வாறு - நினைந்<br/>       தங்குரைக் கின்றான்: - "அடி<br/>பஞ்சைப் பரம்பரை நாமடி! பிள்ளைகள்<br/>பற்பலர் ஏதுக்" கென்பான்.<br/> <br/>       கஞ்சி பறித்தார் - எழுங்<br/>       காதல் பறித்தார் - கெட்ட<br/>வஞ்சகம் சேர்சின்ன மானிடச் சாதிக்கு<br/>வாய்த்த நிலை இதுவோ!<br/> <br/> <a href="#hd109"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt110"> <h3>      1.10. காட்சி இன்பம்</h3> குன்றின்மீது நின்று கண்டேன்<br/>கோலம் என்ன கோலமே!<br/>பொன் ததும்பும் "அந்திவானம்"<br/>போதந் தந்த தே - டி - தோழி!<br/>		குன்றின்மீது...				<br/> <br/>முன்பு கண்ட காட்சி தன்னை<br/>முருகன் என்றும் வேலன் என்றும்<br/>கொன் பயின்றார் சொல்வர்; அஃது<br/>குறுகும் கொள்கை அன் - றோ - தோழி!<br/>		குன்றின்மீது...		<br/> <br/>கண்ணும் நெஞ்சும் கவரு கின்ற<br/>கடலை, வானைக் கவிஞர் அந்நாள்<br/>வண்ண மயில் வேலோன் என்றார்;<br/>வந்ததே போர் இந் - நாள் - தோழி!	<br/>		குன்றின்மீது...<br/> <br/>எண்ண எண்ண இனிக்கும் காட்சிக்<br/>கேது கோயில்? தீபம் ஏனோ?<br/>வண்ணம் வேண்டில் எங்கும் உண்டாம்<br/>மயில வெற்பும் நன் - றே - தோழி!<br/>		குன்றின்மீது...			<br/> <br/>பண்ண வேண்டும் பூசை என்பார்<br/>பாலும் தேனும் வேண்டும் என்பார்<br/>உண்ண வேண்டும் சாமி என்பார்<br/>உளத்தில் அன்பு வேண் - டார் - தோழி!<br/>		குன்றின்மீது...		<br/> <br/>அன்பு வேண்டும்; அஃது யார்க்கும்<br/>ஆக்கம் கூட்டும் ஏக்கம் நீக்கும்!<br/>வன்பு கொண்டோர் வடிவு காட்டி<br/>வணங்க என்று சொல் - வார் - தோழி!<br/>		குன்றின்மீது...		<br/> <br/>என்பும் தோலும் வாடு கின்றார்<br/>"ஏழை" என்ப தெண்ணார் அன்றே<br/>துன்பம் நீக்கும் மக்கள் தொண்டு<br/>சூழ்க வையம் தோ - ழி - வாழி!<br/>		குன்றின்மீது... <br/> <br/></a></a></a></a></a></a></a></ul> <a href="#hd110"><i>உள்ளுறை அட்டவணைக்குத் திரும்ப</i></a><br/> <hr noshade="" width="80%"/> <center> <h3><font color="blue">3.   காதல்	</font></h3></center> <ul> <a name="dt111"> <h3>   1.11. மாந்தோப்பில் மணம்</h3> தாமரை பூத்த குளத்தினிலே - முகத்<br/>தாமரை தோன்ற முழுகிடுவாள்! - அந்தக்<br/>கோமள வல்லியைக் கண்டுவிட்டான் - குப்பன்<br/>கொள்ளை கொடுத்தனன் உள்ளத்தினை! - அவள்<br/>தூய்மை படைத்த உடம்பினையும் - பசுந்     <br/>தோகை நிகர்த்த நடையினையும் - கண்டு<br/>காமனைக் கொல்லும் நினைப்புடனே - குப்பன்<br/>காத்திருந்தான் அந்தத் தோப்பினிலே.<br/> <br/>முகிலைக் கிழித்து வௌிக்கிளம்பும் - ஒரு<br/>முழுமதி போல நனைந்திருக்கும் - தன்<br/>துகிலினைப் பற்றித் துறைக்குவந்தாள்! - குப்பன்<br/>சோர்ந்துவிட் டானந்தக் காமனம்பால்! - நாம்<br/>புகழ்வதுண் டோகுப்பன் உள்ளநிலை! - துகில்<br/>பூண்டு நடந்திட்ட கன்னியெதிர்க் - குப்பன்<br/>"சகலமும் நீயடி மாதரசி - என்<br/>சாக்காட்டை நீக்கிட வேண்டும்" என்றான்.<br/> <br/>கன்னி யனுப்பும் புதுப்பார்வை - அவன்<br/>கட்டுடல் மீதிலும் தோளினிலும் - சென்று<br/>மின்னலின் மீண்டது! கட்டழகன் - தந்த<br/>விண்ணப்பம் ஒப்பினள் புன்னகையால்!<br/> <br/>சற்றுத் தலைகுனிந் தேநடப்பாள் - அவள்<br/>சங்கீத வாய்மொழி ஒன்றினிலே - எண்ணம்<br/>முற்றும் அறிந்திடக் கூடுமென்றே - அவள்<br/>முன்பு நடந்திடப் பின்தொடர்ந்தான் -  பின்பு<br/>சிற்றிடை வாய்திறந் தாள்.அதுதான் - இன்பத்<br/>தேனின் பெருக்கன்று; செந்தமிழே!<br/>"சுற்றத்தார் மற்றவர் பார்த்திடுவார் - என்<br/>தோழிகள் இப்பக்கம் வந்திடுவார்.<br/> <br/>காலை மலர்ந்தது! மாந்தரெலாம் - தங்கள்<br/>கண்மலர்ந் தேநட மாடுகின்றார்! - இச்<br/>சோலையி லேஇள மாமரங்கள் - அடர்<br/>தோப்பினை நோக்கி வருக!" என்றாள்.<br/>நாலடி சென்றனர்! மாமரத்தின் - கிளை<br/>நாற்புறம் சூழ்ந்திட்ட நல்விடுதி!<br/>மூலக் கருத்துத் தெரிந்திருந்தும் - அந்த<br/>மொய்குழல் "யாதுன்றன் எண்ண" மென்றாள்.<br/> <br/>"உன்னை எனக்குக் கொடுத்துவிடு! - நான்<br/>உனக்கெனைத் தந்திட அட்டியில்லை" - இந்தக்<br/>கன்னல் மொழிக்குக் கனிமொழியாள் - எட்டிக்<br/>காய்மொழி யாற்பதில் கூறுகின்றாள்: <br/>"சின்ன வயதினில் என்றனையோர் - பெருஞ்<br/>சீமான் மணந்தனன் செத்துவிட்டான்! - எனில்<br/>அன்னது நான்செய்த குற்றமன்று! - நான்<br/>அமங்கலை" என்றுகண் ணீர்சொரிந்தாள்!<br/> <br/>"மணந்திட நெஞ்சில் வலிவுளதோ?" - என்று<br/>வார்த்தைசொன் னாள்;குப்பன் யோசித்தனன்! - தன்னை<br/>இணங்கென்று சொன்னது காதலுள்ளம் - "தள்"<br/>என்றனமூட வழக்க மெலாம் - தலை<br/>வணங்கிய வண்ணம் தரையினிலே - குப்பன்<br/>மாவிலை மெத்தையில் சாய்ந்துவிட்டான்! - பின்<br/>கணம்ஒன்றி லேகுப்பன் நெஞ்சினிலே - சில<br/>கண்ணற்ற மூட உறவினரும்,<br/> <br/>வீதியிற் பற்பல வீணர்களும் - வேறு<br/>விதியற்ற சிற்சில பண்டிதரும் - வந்து<br/>சாதியி லுன்னை விலக்கிடுவோம் - உன்<br/>தந்தையின் சொத்தையும் நீஇழப்பாய்! - நம்<br/>ஆதி வழக்கத்தை மீறுகின்றாய்! - தாலி<br/>அறுத்தவளை மணம் ஒப்புகின்றாய்! - நல்ல<br/>கோதை யொருத்தியை யாம்பார்த்து - மணம்<br/>கூட்டிவைப் போம்என்று சத்தமிட்டார்!<br/> <br/>கூடிய மட்டிலும் யோசித்தனன் - குப்பன்<br/>குள்ளச் சமூகத்தின் கட்டுக்களை! - முன்<br/>வாடிக் குனிந்த தலைநிமிர்ந்தான் - அந்த<br/>வஞ்சியைப் பார்த்தனன் மீண்டும்அவன் - ஆ!<br/>ஏடி வடிவத்தின் ஆதிக்கமே! - மூடர்<br/>எதிர்ப்பில் வௌிப்படும் நமதுசக்தி! - மற்றும்<br/>பேடி வழக்கங்கள், மூடத்தனம் - இந்தப்<br/>பீடைகளே இங்குச் சாத்திரங்கள்!<br/> <br/>காதல் அடைதல் உயிரியற்கை! - அது<br/>கட்டில் அகப்படும் தன்மையதோ? - அடி<br/>சாதல் அடைவதும் காதலிலே - ஒரு<br/>தடங்கல் அடைவதும் ஒன்றுகண்டாய்! - இனி<br/>நீதடு மாற்றம் அகற்றிவிடு! - கை<br/>நீட்டடி! சத்தியம்! நான்மணப்பேன்! - அடி<br/>கோதை தொடங்கடி! என்றுசொன்னான். - இன்பம்<br/>கொள்ளை!கொள்ளை!! கொள்ளை!!! மாந்தோப்பில்!<br/> <br/> <a href="#hd111"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt112"> <h3>      1.12. காதற் கடிதங்கள்</h3>  காதலியின் கடிதம்<br/> <ul>என் அன்பே,<br/> 		இங்குள்ளோர் எல்லோரும்<br/>		    க்ஷேமமாய் இருக்கின் றார்கள்;<br/>		என் தோழியர் க்ஷேமம்!<br/>		    வேலைக்காரர் க்ஷேமம்! இதுவுமன்றி<br/>		உன்தயவால் எனக்காக உள்வீட்டுக்<br/>		    களஞ்சியநெல் மிகவு முண்டே,<br/>		உயர்அணிகள் ஆடைவகை ஒவ்வொன்றில்<br/>		    பத்துவிதம் உண்டு. மற்றும்<br/>		கன்னலைப்போற் பழவகை பதார்த்தவகை<br/>		    பக்ஷணங்கள் மிகவு முண்டு.<br/>		கடிமலர்ப்பூஞ் சோலையுண்டு. மான்க்ஷேமம்.<br/>		    மயில்க்ஷேமம். பசுக்கள் க்ஷேமம்.<br/>		இன்னபடி இவ்விடம்யா வரும்எவையும்<br/>		    க்ஷேமமென்றன் நிலையோ என்றால்<br/>		"இருக்கின்றேன்; சாகவில்லை" என்றறிக.						<br/>							இங்ஙனம் உன்<br/>							      எட்டிக்காயே.<br/> </ul>காதலன் பதில்<br/> <ul>செங்கரும்பே,<br/>		உன்கடிதம் வரப்பெற்றேன்.<br/>		    நிலைமைதனைத் தெரிந்து கொண்டேன்.<br/>		தேமலர்மெய் வாடாதே! க்ஷேமமில்லை<br/>		    என்றுநீ தெரிவிக் கின்றாய்.<br/>		இங்கென்ன வாழ்கிறதோ? இதயத்தில்<br/>		    உனைக்காண எழும்ஏக் கத்தால்,<br/>		இன்பாலும் சர்க்கரையும் நன்மணத்தால்<br/>		    பனிக்கட்டி இட்டு றைத்த<br/>		திங்கள்நிகர் உளிர்உணவைத் தின்றாலும்<br/>		    அதுவும்தீ! தீ!தீ! செந்தீ!<br/>		திரவியஞ்சம் பாதிக்க இங்குவந்தேன்.<br/>		    உனை அங்கே விட்டுவந்தேன்!<br/>		இங்குனைநான் எட்டிக்காய் எனநினைத்த<br/>		    தாயுரைத்தாய்; இதுவும் மெய்தான்.<br/>		இவ்வுலக இன்பமெலாம் கூட்டிஎடுத்<br/>		    துத்தௌிவித் திறுத்துக் காய்ச்சி<br/>		எங்கும்போல் எடுத்துருட்டும் உருட்சியினை<br/>		    எட்டிக்காய் என்பா யாயின்<br/>		எனக்குநீ எட்டிக்காய் என்றுதான்<br/>		    சொல்லிடுவேன்.<br/>							இங்குன்<br/>						         அன்பன்.<br/> </ul> <br/> <a href="#hd112"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt113"> <h3>      1.13. காதற் குற்றவாளிகள்</h3> தோட்டத்து வாசல் திறக்கும் - தினம்<br/>சொர்ணம் வந்தால் கொஞ்ச நேரம்மட்டும்<br/>வீட்டுக் கதைகளைப் பேசிடுவாள் - பின்பு<br/>வீடுசெல்வாள். இது வாடிக்கையாம்.<br/>சேட்டுக் கடைதனிற் பட்டுத்துணி - வாங்கச்<br/>சென்றனள் சுந்தரன் தாய்ஒருநாள்!<br/>பாட்டுச் சுவைமொழிச் சொர்ணம்வந்தாள் - வீட்டிற்<br/>பாடம் படித்திருந்தான் இளையோன்.<br/> <br/>கூடத்திலே மனப் பாடத்திலே - விழி<br/>கூடிக் கிடந்திடும் ஆணழகை,<br/>ஓடைக் குளிர்மலர்ப் பார்வையினால் - அவள்<br/>உண்ணத் தலைப்படும் நேரத்திலே,<br/>பாடம் படித்து நிமிர்ந்தவிழி - தனிற்<br/>பட்டுத் தெரிந்தது மானின்விழி!<br/>ஆடைதிருத்தி நின்றாள் அவள்தான் - இவன்<br/>ஆயிரம் ஏடு  திருப்புகின்றான்!<br/> <br/>தன்னந் தனிப்பட்ட என்னைவிட்டே - பெற்ற<br/>தாயும் கடைக்கு நடந்துவிட்டாள்.<br/>இன்னுமுண்டோ அங்கு வேலைஎன்றான். - சொர்ணம்<br/>ஏறிட்டுப் பார்த்தனள் கூறுகின்றாள்:<br/>"தன்னந் தனிப்பட நீயிருந்தாய் - எந்தத்<br/>தையல்உன் பொன்னுடல் அள்ளிவிட்டாள்?"<br/>என்றனள். சுந்தரன் "என்னுளத்தைக் - கள்ளி!<br/>எட்டிப் பறித்தவள் நீ"என்றனன்.<br/> <br/>உள்ளம் பறித்தது நான்என்பதும் - என்றன்<br/>உயிர் பறித்தது நீஎன்பதும்<br/>கிள்ளி உறிஞ்சிடும் மாமலர்த்தேன் - இன்பக்<br/>கேணியிற் கண்டிட வேணுமென்றாள்.<br/>துள்ளி எழுந்தனன் சுந்தரன்தான்! - பசுந்<br/>தோகை பறந்தனள் காதலன்மேல்!<br/>வெள்ளத்தி னோடொரு வெள்ளமுமாய் - நல்ல<br/>வீணையும் நாதமும் ஆகிவிட்டார்!<br/> <br/>சாதலும் வாழ்தலும் அற்றஇடம் - அணுச்<br/>சஞ்சல மேனும்இல் லாதஇடம்,<br/>மோதலும் மேவலும் அற்றஇடம் - உளம்<br/>மொய்த்தலும் நீங்கலும் அற்றஇடம்!<br/>காதல் உணர்வெனும் லோகத்திலே - அவர்<br/>காணல் நினைத்தல் தவிர்ந்திருந்தார்!<br/>சூதற்ற சுந்தரன் தாயும்வந்தாள் - அங்குச் <br/>சொர்ணத்தின் தாயும் புகுந்துவிட்டாள்!<br/> <br/>பெற்ற இளந்தலைக் கைம்பெண்ணடீ! - என்ன<br/>பேதமை? என்றனள் மங்கையின்தாய்.<br/>சிற்சில ஆண்டுகள் முற்படவே - ஒரு<br/>சின்னக் குழந்தையை நீமணந்தாய்;<br/>குற்றம் புரிந்தனை இவ்விடத்தே - அலங்<br/>கோலமென்றாள் அந்தச் சுந்தரன்தாய்.<br/>புற்றரவொத்தது தாயர் உள்ளம்! - அங்குப்<br/>புன்னகை கொண்டது மூடத்தனம்!<br/> <br/>குற்றம் மறுத்திடக் காரணங்கள் - ஒரு<br/>கோடி இருக்கையில், காதலர்கள்<br/>கற்றவை யாவையும் உள்ளத்திலே - வைத்துக்<br/>கண்ணிற் பெருக்கினர் நீரருவி!<br/>சற்றிது கேளுங்கள் நாட்டினரே! - பரி<br/>தாபச் சரித்திரம் மானிடரே!<br/>ஒற்றைப் பெரும்புகழ்த் தாயகமே! - இந்த<br/>ஊமைகள் செய்ததில் தீமையுண்டோ?<br/> <br/> <a href="#hd113"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt114"> <h3>      1.14. எழுதாக் கவிதை</h3> மேற்றிசையிற் சூரியன்போய் விழுந்து மறைந்திட்டான்;<br/> <dd>     மெல்லஇருட் கருங்கடலில் விழுந்த திந்தஉலகும்!<br/>தோற்றியபூங் காவனமும் துளிரும்மலர்க் குலமும்<br/> <dd>         தோன்றவில்லை; ஆயினும்நான் ஏதுரைப்பேன் அடடா!<br/>நாற்றிசையின் சித்திரத்தை மறைத்தஇருள், என்றன்<br/> <dd>         நனவிலுள்ள சுந்தரியை மறைக்க வசமில்லை!<br/>மாற்றுயர்ந்த பொன்னுருக்கி வடிவெடுத்த மங்கை	<br/> <dd>         மனவௌியில் ஒளிசெய்தாள் என்னதகத் தகாயம்!<br/> <br/>புன்னையின்கீழ்த் தின்னையிலே எனைஇருக்கச் சொன்னாள்.<br/> <dd>         புதுமங்கை வரவுபார்த் திருக்கையிலே, அன்னாள்,<br/>வண்ணமலர்க் கூட்டத்தில், புள்ளினத்தில், புனலில்,<br/> <dd>         வானத்தில்,எங்கெங்கும் தன்னழகைச் சிந்திச்<br/>சின்னவிழி தழுவும்வகை செய்திருந்தாள்! இரவு<br/> <dd>         சேர்ந்தவுடன் என்னுளத்தைச் சேர்ந்துவிட்டாள்! எனினும்<br/>சன்னத்த மலருடலை என்னிருகை ஆரத்<br/> <dd>         தழுவுமட்டும் என்னுயிரில் தணிவதுண்டோ காதல்?<br/> <br/>என்னுளத்தில் தன்வடிவம் இட்டஎழில் மங்கை<br/> <dd>         இருப்பிடத்தில் என்னுருவம் தன்னுளத்திற் கொண்டாள்;<br/>மின்னொளியாள் வராததுதான் பாக்கியிந்த நேரம்<br/> <dd>         வீறிட்ட காதலுக்கும் வேலிகட்டல் உண்டோ?<br/>கன்னியுளம் இருளென்று கலங்கிற்றோ! கட்டுக்<br/> <dd>         காவலிலே சிக்கிஅவள் தவித்திடுகின் றாளோ!<br/>என்னென்பேன் அதோபூரிக் கின்றதுவெண் ணிலவும்!<br/> <dd>         எழில்நீல வான்எங்க ணும்வயிரக் குப்பை!<br/> <br/>மாலைப்போ தைத்துரத்தி வந்தஅந்திப் போதை<br/> <dd>         வழியனுப்பும் முன்னிருளை வழியனுப்பி விட்டுக்<br/>கோலநிலா வந்திங்கே கொஞ்சுகின்ற இரவில்<br/> <dd>         கொலைபுரியக் காத்திருக்கும் காதலொடு நான்தான்<br/>   சோலைநடுவே மிகவும் துடிக்கின்றேன்; இதனைத்<br/> <dd>         தோகையிடம் போயுரைக்க எவருள்ளார்? அன்னாள்<br/>காலிலணி சிலம்புதான் கலீரெனக் கேளாதோ?<br/> <dd>         கண்ணெதிரிற் காணேனோ பெண்ணரசை யிங்கே?<br/> <br/>தண்ணிலவும் அவள்முகமோ! தாரகைகள் நகையோ!<br/> <dd>        தளிருடலைத் தொடும்உணர்வோ நன்மணஞ்சேர் குளிரும்!<br/>விண்ணீலம் கார்குழலோ! காணும் எழிலெல்லாம்<br/> <dd>        மெல்லியின்வாய்க் கள்வெறியோ! அல்லிமலர்த் தேனின்<br/>வண்டின்ஒலி அன்னவளின் தண்டமிழ்த்தாய் மொழியோ!<br/> <dd>        வாழியஇங் கிவையெல்லாம் எழுதவரும் கவிதை!<br/>கண்டெடுத்தேன் உயிர்ப்புதையல்! அதோ வந்துவிட்டாள்!<br/> <dd>        கண்டெழுத முடியாத நறுங்கவிதை அவளே!<br/> <br/> <a href="#hd114"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt115"> <h3>      1.15. காதற் பெருமை</h3>நல்ல இளம்பருவம் - மக்கள்<br/> <dd>     நாடும் குணம்,கீர்த்தி,<br/>கல்வி இவையுடையான் - உயர்<br/> <dd>     கஜராஜ் என்பவனும்,<br/>முல்லைச் சிரிப்புடையாள் - மலர்<br/> <dd>     முக ஸரோஜாவும்,<br/>எல்லையிற் காதற்கடல் - தனில்<br/> <dd>     ஈடுபட்டுக் கிடந்தார்.<br/> <br/>திங்கள் ஒருபுறமும் - மற்றைச்<br/> <dd>     செங்கதிர் ஓர்புறமும்<br/>தங்கி யிருந்திடினும் - ஒளி<br/> <dd>     தாவுதல் உண்டதுபோல்<br/>அங்கந்த வேலூரில் - இவர்<br/> <dd>     அங்கம் பிரிந்திருந்தும்<br/>சங்கமம் ஆவதுண்டாம் - காதற்<br/> <dd>     சமுத்திர விழிகள்!<br/> <br/>ஒட்டும் இரண்டுளத்தைத் - தம்மில்<br/> <dd>     ஓங்கிய காதலினைப்<br/>பிட்டுப்பிட் டுப்புகன்றார் - அதைப்<br/> <dd>     பெற்றவர் கேட்கவில்லை.<br/>குட்டை மனத்தாலே - அவர்<br/> <dd>     கோபப் பெருக்காலே<br/>வெட்டிப் பிரிக்கவந்தார் - அந்த<br/> <dd>     வீணையை நாதத்தினை!<br/> <br/>பொன்னவிர் லோகத்திலே - உள்ளம்<br/> <dd>     பூரிக்கும் காதலிலே<br/>என்னுளம் கன்னியுளம் - இணைந்<br/> <dd>     திருந்தும் இன்பஉடல்<br/>தன்னைப் பயிலுவதோர் - நல்ல<br/> <dd>     சந்தர்ப்பம் இல்லையென்றே<br/>தன்னையும் தையலையும் - பெற்ற<br/> <dd>     சமுகத்தை நொந்தான்.<br/> <br/>"அண்டைஇல் லத்தினிலே - என்<br/> <dd>     அன்பன் இருக்கின்றான்!<br/>உண்ணும் அமுதிருந்தும் - எதிர்<br/> <dd>     உண்ண முடிந்ததில்லை!<br/>தண்டமிழ்ப் பாட்டிருந்தும் - செவி<br/> <dd>     சாய்த்திடக் கூடவில்லை!<br/>வண்மலர் சூடலில்லை - அது<br/> <dd>     வாசலிற் பூத்திருந்தும்."<br/> <br/>என்று சரோஜாவும் - பல<br/> <dd>     எண்ணி எண்ணிஅயர்வாள்.<br/>தன்னிலை கண்டிருந்தும் - அதைச்<br/> <dd>     சற்றும் கருதாமல்<br/>என்னென்ன மோபுகல்வார் - அந்த<br/> <dd>     இரும்பு நெஞ்சுடையார்.<br/>அன்னதன் பெற்றோரின் - செயல்<br/> <dd>     அத்தனையும் கசப்பாள்.<br/> <br/>நல்ல ஸரோஜாவின் - மணம்<br/> <dd>     நாளைய காலைஎன்றார்!<br/>மெல்லியின் பெற்றோர்கள் - வந்து<br/> <dd>     வேறொரு வாலிபனைச்<br/>சொல்லி உனக்கவன்தான் - மிக்க<br/> <dd>     தோதென்றும் சொல்லிவிட்டார்.<br/>கொல்லும் மொழிகேட்டாள் - மலர்க்<br/> <dd>     கொம்பு மனம்ஒடிந்தாள்! <br/> <br/>கொழிக்கும் ஆணழகன்! - அவன்<br/> <dd>     கொஞ்சிவந் தேஎனது<br/>விழிக்குள் போய்ப்புகுந்தான் - நெஞ்ச<br/> <dd>     வீட்டில் உலாவுகின்றான்!<br/>இழுத் தெறிந்துவிட்டே - மற்<br/> <dd>     றின்னொரு வாலிபனை<br/>நுழைத்தல் என்பதுதான் - வெகு<br/> <dd>     நூதனம் என்றழுவாள்!<br/> <br/>காத லிருவர்களும் - தம்<br/> <dd>     கருத் தொருமித்தபின் <br/>வாதுகள் வம்புகள்ஏன்? - இதில்<br/> <dd>     மற்றவர்க் கென்னஉண்டு?<br/>சூதுநிறை யுளமே - ஏ<br/> <dd>     துட்ட இருட்டறையே!<br/>நீதிகொள், என்றுலகை - அவள்<br/> <dd>     நிந்தனை செய்திடுவாள்!<br/> <br/>இல்லத்தின் மாடியிலே - பின்னர்<br/> <dd>     எறிஉரைக்க லுற்றாள்:<br/>"இல்லை உனக்கெனக்கு - மணம்<br/> <dd>     என்று முடித்துவிட்டார்.<br/> பொல்லாத நாளைக்கொ" - வெறும்<br/> <dd>     புல்லனை நான்மணக்க<br/> எல்லாம் இயற்றுகின்றார் - பெற்ற<br/> <dd>     எமன்கள் இவ்விடத்தில்!ரு<br/> <br/>அடுத்த மாடியிலே - நின்ற<br/> <dd>     அன்பனிது கேட்டான்;<br/>துடித்த உள்ளத்திலே - அம்பு<br/> <dd>     தொடுக்கப் பட்டுநின்றான்!<br/>எடுத்துக் காட்டிநின்றாள் - விஷம்<br/> <dd>     இட்டதோர் சீசாவை!<br/>அடி எனதுயிரே! - அழை<br/> <dd>     அழைஎனையும் என்றான்!<br/> <br/>தீயும் உளத்தோனும் - விஷம்<br/> <dd>     தேடி எடுத்துவந்தான்!<br/>"தூயநற் காதலர்க்கே - பெருந்<br/> <dd>     தொல்லை தரும்புவியில்<br/>மாய்க நமதுடல்கள்! - விஷம் <br/> <dd>     மாந்துக நம்மலர்வாய்!<br/>போய்நுகர் வோம்சலியா - இன்பம்<br/> <dd>     பூமியின் கர்ப்பத்திலே!<br/> <br/>என்று விஷம்குடித்தார் - அவர்<br/> <dd>     இறப்பெனும் நிலையில்<br/>ஒன்றுபட்டுச் சிறந்தார் - இணை<br/> <dd>     ஓதரும் காதலர்கள்.<br/>இன்றுதொட் டுப்புவியே - இரண்<br/> <dd>     டெண்ணம் ஒருமித்தபின்<br/>நின்று தடைபுரிந்தால் - நீ<br/> <dd>     நிச்சயம் தோல்விகொள்வாய்!<br/> <br/> <a href="#hd115"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt116"> <h3>      1.16. காதலைத் தீய்த்த கட்டுப்பாடு</h3> வேற்றூர்போய் நள்ளிரவில் வீடுவந்த<br/> <dd>         வேலனிடம் ஆள்ஒருவன் கடிதம்தந்தான்.<br/>ஏற்றதனை வாசிக்க லுற்றான்வேலன்:<br/> <dd>         "என்னருமைக் காதலரே கடைசிச்சேதி;<br/>நேற்றிரவு நாமிருவர் பூந்தோட்டத்தில்<br/> <dd>         நெடுநேரம் பேசியதை என்தாய்கண்டாள்!<br/>ஆற்றாத துயரால்என் தந்தை,அண்ணன்<br/> <dd>         அனைவரிட மும்சொல்லி முடித்துவிட்டாள்.<br/> <br/>குடும்பத்தின் பெயர்கெடுக்கத் தோன்றிவிட்டாய்<br/> <dd>         கொடியவளே! விஷப்பாம்பே! என்றுதந்தை<br/>தடதடவென் றிருகையால் தலையில்மோதித்<br/> <dd>         தரையினிலே புரண்டழுதார். அண்ணன்அங்கு<br/>மடமடவென் றேகொல்லைக் கிணற்றில்வீழ்ந்தே<br/> <dd>         மாய்வார்போல் ஓடிப்பின் திரும்பிவந்து<br/>படுபாவி தாலியற்ற பிறகும்இந்தப்<br/> <dd>         பழுதுநடை கொள்வதுண்டோ என்றுநைந்தார்.<br/> <br/>தாயோஎன் எதிர்வந்து தாலியோடு<br/> <dd>         சகலமும் போயினஏடி இன்னும்என்ன!<br/>தீயாகிக் கொளுத்திவிட்டாய் எம்மையெல்லாம்!<br/> <dd>         தெருவார்கள் ஊரார்கள் இதையறிந்தால்<br/>ஓயாமல் தூற்றிடுவார்! யாம்இவ்வூரில்<br/> <dd>         உயர்ந்திருந்தோம்; தாழ்த்திவிட்டாய் அந்தோ!நீதான்<br/>பாயேனும் விரித்ததிலே படுப்பதுண்டா<br/> <dd>         பதியிழந்தால்? மூதேவி என்றுசொன்னாள்.<br/> <br/>தந்தையார்அடி உன்னைக் கொன்றுபோட்டுத்<br/> <dd>         தலையறுத்துக் கொள்ளுகின்றேன் என்பார்.அண்ணன்<br/>அந்தமதி யற்றவனைக் கொல்வேன்என்றே<br/> <dd>         அருகிருக்கும் கொடுவாளைப் பாய்ந்தெடுப்பான்!<br/>இந்தவிதம் கொதித்தார்கள் இரவுமட்டும்!<br/> <dd>         இனிஎன்னால் அவர்கட்குத் தொல்லைவேண்டாம்;<br/>சுந்தரனே, என்காதல் துரையே!உன்னைத்<br/> <dd>        துறக்கின்றேன் இன்றிரவில் கடலில்வீழ்ந்தே!ரு<br/> <br/>காதலியின் கடிதத்தில் இதைவாசித்தான்!<br/> <dd>         கதறினான்! கடல்நோக்கிப் பறந்தான்வேலன்!<br/>ஈதறிந்தார் ஊரிலுள்ளார்! ஓடினார்கள்!<br/> <dd>         எழில்வானம், முழுநிலவு, சமுத்திரத்தின்<br/>மீதெல்லாம் மிதக்கும்ஒளி, அகண்டாகாரம்<br/> <dd>         மேவுபெருங் காட்சியில்ஓர் துன்பப்புள்போல்<br/>மாதுகடற் பாலத்தின் கடைசிநின்று<br/> <dd>         வாய்விட்டுக் கதறுகின்றாள் வசமிழந்தாள்:<br/> <br/>எனைமணந்தார்  இறந்தார்;என் குற்றமல்ல;<br/> <dd>        இறந்தவுடன் மங்கலநாண், நல்லாடைகள்,<br/>புனைமலர்குங் குமம்அணிகள் போனதுண்டு;<br/> <dd>         பொன்னுடலும் இன்னுயிரும் போனதுண்டோ?<br/>எனைஆளும் காதலுக்கோர் இலக்கியத்துக்<br/> <dd>        கிசைந்ததெனில் உயிரியற்கை; நான்என்செய்வேன்?<br/>தனையடக்கிக் காதலினைத் தவிர்த்துவாழும்<br/> <dd>         சகம்இருந்தால் காட்டாயோ நிலவேநீதான்!<br/> <br/>கண்படைத்த குற்றத்தால் அழகியோன்என்<br/> <dd>         கருத்தேறி உயிர்ஏறிக் கலந்துகொண்டான்!<br/>பெண்படைத்த இவ்வுலகைப் பல்லாண்டாகப்<br/> <dd>        பெற்றுணர்ந்த நெடுவானே! புனலே!கூறீர்,<br/>மண்படைப்பே காதலெனில் காதலுக்கு<br/> <dd>         மறுப்பெதற்குக் கட்டுப்பா டெதற்குக்கண்டார்?<br/>புண்படைத்த என்நாடே, கைம்மைக்கூர்வேல்<br/> <dd>        பொழிகின்றாய் மங்கையர்மேல்! அழிகின்றாயே!<br/> <br/>ஆடவரின் காதலுக்கும் பெண்கள்கூட்டம் <br/> <dd>         அடைகின்ற காதலுக்கும், மாற்றமுண்டோ?<br/>பேடகன்ற அன்றிலைப்போல், மனைவிசெத்தால்<br/> <dd>         பெருங்கிழவன் காதல்செயப் பெண்கேட்கின்றான்!<br/>வாடாத பூப்போன்ற மங்கைநல்லாள்<br/> <dd>        மணவாளன் இறந்தால்பின் மணத்தல்தீதோ?<br/>பாடாத தேனீக்கள், உலவாத்தென்றல்,<br/> <dd>         பசியாத நல்வயிறு பார்த்ததுண்டோ?<br/> <br/>இளமைதந்தாய், உணர்வுதந்தாய், இன்பங்காணும்<br/> <dd>        இன்னுயிரும் தந்திட்டாய் இயற்கைத்தேவி,<br/>வளமையற்ற நெஞ்சுடையார் இந்நாட்டார்கள்<br/> <dd>         மறுக்கின்றார் காதலினைக் கைம்மைகூறி!<br/>தளைமீற வலியில்லேன்! அந்தோ! என்றன்<br/> <dd>         தண்டமிழின் இனிமைபோல் இனியசொல்லான்<br/>உளமாரக் காதலித்தான் என்னை!அன்னோன்<br/> <dd>         ஊர்நிந்தை ஏற்பதனைச் சகிப்பேனோநான்!<br/> <br/>ஓருயிரும் இரண்டுடலும் நாங்கள்!எம்மை<br/> <dd>        உளிகொண்டு வெட்டிவிட்ட கட்டுப்பாடே,<br/>தீராத காதலினை நெஞ்சத்தோடு<br/> <dd>         தீய்த்துவிட்டாய் என்றாள்.பின் ஓடிவந்து<br/>சீராளன் தாவினான்! வீழ்ந்தாள்!வீழ்ந்தான்!<br/> <dd>       தேம்பிற்றுப் பெண்ணுலகு! இருவர்தீர்ந்தார்!<br/>ஊரார்கள் பார்த்திருந்தார் கரையில்நின்றே<br/> <dd>       உளம்துடித்தார்; எனினும்அவர் உயிர்வாழ்கின்றார்.<br/> <br/> <a href="#hd116"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt117"> <h3>      1.17. தலைவி காதல்</h3>     சோலையிலோர் நாள் எனையே<br/>    தொட்டிழுத்து முத்தமிட்டான்<br/>துடுக்குத் தனத்தை என்சொல்வேன்<br/>மாலைப் பொழுதில்இந்த மாயம்புரிந்த செம்மல்<br/>வாய்விட்டுச் சிரித்துப் பின்<br/>போய்விட்டானேடி தோழி!	<br/> <dd>	சோலையிலோர்...				<br/> <br/>    ஓடி விழிக்கு மறைந்தான் - ஆயினும் என்றன்<br/>    உள்ளத்தில் வந்து நிறைந்தான்!<br/>வேடிக்கை என்ன சொல்வேன்<br/>மின்னல்போல் எதிர் நின்றான்!<br/>வேண்டித் தழுவச் சென்றேன்<br/>தாண்டி நடந்து விட்டான்!	<br/> <dd>     	சோலையிலோர்...<br/> <br/>    அகம் புகுந்தான் சேயோ - அவனை எட்டி<br/>    அணக்க வழிசொல் வாயோ!<br/>சகம் பெறும் அவன்அன்று <br/>தந்த துடுக்கு முத்தம்!<br/>சக்ரவாகம் போல்வந்தான்;<br/>கொத்திப்போக மறந்தான்!<br/> <dd>     	சோலையிலோர்...					<br/> <br/> <a href="#hd117"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt118"> <h3>      1.18. விரகதாபம்</h3>     காதலும் கனலாய் என்னையே சுடும்<br/>    ஈதென்ன மாயமோ!<br/>    நாதர் மாதெனையே சோதித்தாரோ<br/>    நஞ்சமோஇவ் வஞ்சிவாழ்வு? ஐயையோ!<br/> <br/>நலியுதேஎன் அகமிகுதியு மலருடலே<br/>நனிமெலிதல் அநிதி இதுவலவோ?<br/>வனிதை யாளினெதிர் அழகுதுரை விரைவில்<br/>    வருவாரோ அலது வருகிலரோ?<br/>வாரிச விக சித முக தரி சனமுற<br/>வசமதோ கலவி புரிவது நிசமோ<br/>    மதுரமான அமுதமு<br/>மலரினொடுமது கனியிரச <br/>மதிவிரச மடைவதென்ன!<br/>		காதலும் கனலாய்...		<br/> <br/>தென்ற லென்றபுலி சீறல் தாளேன்<br/>சீத நிலவே தீதாய் விளைந்திடுதே!<br/>வென்றி யணைந்திடும் அவர்புயம் அணைந்தே<br/>மேவி ஆவி எய்தல் எந்தநாள்?	<br/>		காதலும் கனலாய்...<br/> <br/></a></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></a></a></a></ul> <a href="#hd118"><i>உள்ளுறை அட்டவணைக்குத் திரும்ப</i></a><br/> <hr noshade="" width="80%"/> <h3><font color="blue"> <center>4.   தமிழ்</center></font></h3> <ul> <a name="dt119"> <h3>      1.19. தமிழின் இனிமை</h3> கனியிடை ஏறிய சுளையும் - முற்றல்<br/>கழையிடை ஏறிய சாறும்,<br/>பனிமலர் ஏறிய தேனும் - காய்ச்சும்<br/>பாகிடை ஏறிய சுவையும்,<br/>நனிபசு பொழியும் பாலும் - தென்னை<br/>நல்கிய குளிரிள நீரும்,<br/>இனியன என்பேன் எனினும் - தமிழை<br/>என்னுயிர் என்பேன் கண்டீர்!<br/> <br/>பொழிலிடை வண்டின் ஒலியும் - ஓடைப்<br/>புனலிடை வாய்க்கும் கலியும்,<br/>குழலிடை வாய்க்கும் இசையும் - வீணை<br/>கொட்டிடும் அமுதப் பண்ணும்,<br/>குழவிகள் மழலைப் பேச்சும் - பெண்கள்<br/>கொஞ்சிடும் இதழின் வாய்ப்பும்,<br/>விழைகுவ னேனும், தமிழும் - நானும்<br/>மெய்யாய் உடலுயிர் கண்டீர்!<br/> <br/>பயிலுறும் அண்ணன் தம்பி - அக்கம்<br/>பக்கத் துறவின் முறையார்,<br/>தயைமிக உடையாள் அன்னை - என்னைச்<br/>சந்ததம் மறவாத் தந்தை,<br/>குயில்போற் பேசிடும் மனையாள் - அன்பைக்<br/>கொட்டி வளர்க்கும் பிள்ளை,<br/>அயலவ ராகும் வண்ணம் - தமிழ்என்<br/>அறிவினில் உறைதல் கண்டீர்!<br/> <br/>நீலச் சுடர்மணி வானம் - ஆங்கே<br/>நிறையக் குளிர்வெண் ணிலவாம்,<br/>காலைப் பரிதியின் உதயம் - ஆங்கே<br/>கடல்மேல் எல்லாம் ஒளியாம்,<br/>மாலைச் சுடரினில் மூழ்கும் - நல்ல<br/>மலைகளின் இன்பக் காட்சி,<br/>மேலென எழுதும் கவிஞர் - தமிழின்<br/>விந்தையை எழுதத் தரமோ?<br/> <br/>செந்நெல் மாற்றிய சோறும் - பசுநெய்<br/>தேக்கிய கறியின் வகையும்,<br/>தன்னிகர் தானியம் முதிரை - கட்டித்<br/>தயிரொடு மிளகின் சாறும்,<br/>நன்மது ரஞ்செய் கிழங்கு - கானில்<br/>நாவி லினித்திடும் அப்பம்,<br/>உன்னை வளர்ப்பன தமிழா! - உயிரை<br/>உணர்வை வளர்ப்பது தமிழே! <br/> <br/> <a href="#hd119"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt120"> <h3>      1. 20. இன்பத் தமிழ்</h3> தமிழுக்கும் அமுதென்று பேர்! - அந்தத்<br/>தமிழ் இன்பத் தமிழ்எங்கள் உயிருக்கு நேர்!<br/>தமிழுக்கு நிலவென்று பேர்! -  இன்பத்<br/>தமிழ் எங்கள் சமுகத்தின் விளைவுக்கு நீர்!<br/>தமிழுக்கு மணமென்று பேர்! - இன்பத்<br/>தமிழ் எங்கள் வாழ்வுக்கு நிருமித்த ஊர்!<br/>தமிழுக்கு மதுவென்று பேர்! - இன்பத்<br/>தமிழ் எங்கள் உரிமைச்செம் பயிருக்கு வேர்!<br/> <br/>தமிழ் எங்கள் இளமைக்குப் பால்! - இன்பத்<br/>தமிழ் நல்ல புகழ்மிக்க புலவர்க்கு வேல்!<br/>தமிழ் எங்கள் உயர்வுக்கு வான்! - இன்பத்<br/>தமிழ் எங்கள் அசதிக்குச் சுடர்தந்த தேன்!<br/>தமிழ் எங்கள் அறிவுக்குத் தோள்! - இன்பத்<br/>தமிழ் எங்கள் கவிதைக்கு வயிரத்தின் வாள்!<br/>தமிழ் எங்கள் பிறவிக்குத் தாய்! - இன்பத்<br/>தமிழ் எங்கள் வளமிக்க உளமுற்ற தீ!<br/> <br/> <a href="#hd120"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt121"> <h3>      1. 21. தமிழ் உணவு </h3> ஆற்றங் கரைதனிலே - இருள்<br/>அந்தியிலே குளிர் தந்த நிலாவினில்,<br/>காற்றிலுட் கார்ந்திருந்தேன் - வெய்யிற்<br/>காலத்தின் தீமை இலாததினால் அங்கு<br/>வீற்றிருந்தார் பலபேர் - வந்து<br/>மேல்விழும் தொல்லை மறந்திருந்தார்! பழச்<br/>சாற்றுச் சுவைமொழியார் - சிலர்<br/>தங்கள் மணாளரின் அண்டை யிருந்தனர்;<br/>		ஆற்றங் கரைதனிலே!<br/> <br/>நாட்டின் நிலைபேசிப் - பல<br/>நண்பர்கள் கூடி இருந்தனர் ஓர்புறம்.<br/>ஓட்டம் பயின்றிடுவார் - நல்ல<br/>ஒன்பது பத்துப் பிராயம் அடைந்தவர்;<br/>கோட்டைப் பவுன்உருக்கிச் - செய்த<br/>குத்து விளக்கினைப் போன்ற குழந்தைகள்<br/>ஆட்ட நடைநடந்தே - மண்ணை<br/>அள்ளுவர், வீழுவர், அம்புலி வேண்டுவர்;<br/>		ஆற்றங் கரைதனிலே!<br/> <br/>புனலும் நிலாவொளியும் - அங்குப்<br/>புதுமை செய்தே நௌிந்தோடும்! மரங்களில்<br/>இனிது பறந்துபறந் - தங்கும்<br/>இங்கும் அடங்கிடும் பாடிய பறவைகள்!<br/>தனிஒரு வெள்ளிக்கலம் - சிந்தும்<br/>தரளங்கள் போல்வன நிலவு நக்ஷத்திரம்!<br/>புனையிருள் அந்திப்பெண்ணாள் - ஒளி<br/>போர்த்ததுண்டோ எழில் பூத்ததுண்டோ அந்த<br/>		ஆற்றங் கரைதனிலே!<br/> <br/>விந்தை உரைத்திடுவேன் - அந்த<br/>வேளையில் அங்கொரு வாள்விழி கொண்டவள்<br/>முந்தஓர் பாட்டுரைத்தாள் - அது<br/>முற்றும் தெலுங்கில் முடிந்து தொலைந்தது;<br/>பிந்தி வடக்கினிலே - மக்கள்<br/>பேசிடும் பேச்சினில் பாட்டு நடத்தினள்.<br/>எந்தவிதம் சகிப்பேன்? - கண்ட<br/>இன்பம் அனைத்திலும் துன்பங்கள் சேர்ந்தன.<br/>		ஆற்றங் கரைதனிலே!<br/> <br/>பொருளற்ற பாட்டுக்களை - அங்குப்<br/>புத்தமு தென்றனர்; கைத்தாள மிட்டனர்;<br/>இருளுக்குள் சித்திரத்தின் - திறன்<br/>எற்படுமோ இன்பம் வாய்த்திடக் கூடுமோ?<br/>உருவற்றுப் போனதுண்டோ - மிக்க<br/>உயர்வுற்ற தமிழ்மக்கள் உணர்வுற்ற நல்வாழ்வு?<br/>கருவுற்ற செந்தமிழ்ச்சொல் - ஒரு<br/>கதியற்றுப் போனதுண்டோ அடடா! அந்த<br/>		ஆற்றங் கரைதனிலே!<br/> <br/>சங்கீத விற்பனனாம் - ஒரு<br/>சண்டாளன் ஆரம்பித்தான் இந்துஸ்தான் ஒன்றை;<br/>அங்கந்தப் பாட்டினிலே - சுவை<br/>அத்தனையும் கண்டு விட்டது போலவே<br/>நம்குள்ளர் வாய்திறந்தே - நன்று<br/>நன்றென ஆர்ப்பரித்தார்! அந்த நேரத்தில்<br/>எங்கிருந்தோ தமிழில் - ஓர்<br/>இன்ப நறுங்கவி கேட்டது காதினில்<br/>		ஆற்றங்கரைதனிலே!<br/> <br/>"அஞ்சலை, உன்ஆசை - என்னை<br/>அப்புறம் இப்புறம் போக விடாதடி<br/>கொஞ்சம் இறங்கிடுவாய் - நல்ல<br/>கோவைப் பழத்தினைப் போன்ற உதட்டினை<br/>வஞ்சி, எனக்களிப்பாய்!" - என்ற<br/>வண்ணத் தமிழ்ப்பதம் பண்ணிற் கலந்தென்றன்<br/>நெஞ்சையும், வானத்தையும் - குளிர்<br/>நீரையும், நிலவையும் தமிழர் குலத்தையும்<br/> <br/>ஒன்றெனச் செய்ததுவே! - நல்<br/>உவகை பெறச்செய்த தேதமிழ்ப் போசனம்!<br/>நன்று தமிழ்வளர்க! - தமிழ்<br/>நாட்டினில் எங்கணும் பல்குக! பல்குக!<br/>என்றும் தமிழ்வளர்க! - கலை<br/>யாவும் தமிழ்மொழியால் விளைந் தோங்குக!<br/>இன்பம் எனப்படுதல் - தமிழ்<br/>இன்பம் எனத்தமிழ் நாட்டினர் எண்ணுக!<br/>		ஆற்றங் கரைதனிலே!<br/> <br/> <a href="#hd121"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt122"> <h3>      1.22. தமிழ்ப் பேறு</h3> ஏடெடுத் தேன்கவி ஒன்று வரைந்திட<br/>"என்னை எழு"தென்று சொன்னதுவான்!<br/>ஓடையுந் தாமரைப் பூக்களும் தங்களின் <br/>ஓவியந் தீட்டுக, என்றுரைக்கும்!<br/>காடும் கழனியும் கார்முகிலும் வந்து<br/>கண்ணைக் கவர்ந்திட எத்தனிக்கும்!<br/>ஆடும் மயில்நிகர்ப் பெண்களெல்லாம் உயிர்<br/>அன்பினைச் சித்திரம் செய்க,என்றார்!<br/> <br/>சோலைக் குளிர்தரு தென்றல்வரும், பசுந்<br/>தோகை மயில்வரும் அன்னம்வரும்,<br/>மாலைப் பொழுதினில் மேற்றிசையில் விழும்<br/>மாணிக்கப் பரிதி காட்சிதரும்<br/>யுவேலைச் சுமந்திடும் வீரரின் தோள்உயர்<br/>வெற்பென்று சொல்லி வரைகருஎனும்<br/>கோலங்கள் யாவும் மலைமலையாய் வந்து<br/>கூவின என்னை! - இவற்றிடையே,<br/> <br/>இன்னலிலே, தமிழ் நாட்டினி லேயுள்ள<br/>என்தமிழ் மக்கள் துயின்றிருந்தார்.<br/>அன்னதோர் காட்சி இரக்கமுண் டாக்கியென்<br/>ஆவியில் வந்து கலந்ததுவே!<br/>"இன்பத் தமிழ்க்கல்வி யாவரும் கற்றவர்<br/>என்றுரைக்கும் நிலை எய்திவிட்டால் <br/>துன்பங்கள் நீங்கும், சுகம்வரும், நெஞ்சினில்<br/>தூய்மை யுண்டாகிடும், வீரம் வரும்."<br/> <br/> <a href="#hd122"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt123"> <h3>      1.23. எங்கள் தமிழ்</h3> இனிமைத் 	   தமிழ்மொழி			எமது  -  எமக்<br/>கின்பந்		   தரும்படி வாய்த்தநல்		அமுது!<br/>கனியைப் 	   பிழிந்திட்ட 			சாறு  -  எங்கள்<br/>கதியில் 	   உயர்ந்திட யாம்பெற்ற	பேறு!<br/>தனிமைச் 	   சுவையுள்ள 			சொல்லை  -  எங்கள்<br/>தமிழினும் 	   வேறெங்கும் யாங்கண்ட	தில்லை!<br/>நனியுண்டு 	   நனியுண்டு 			காதல்  -  தமிழ்<br/>நாட்டினர் 	   யாவர்க்கு மேதமிழ்		மீதில். <br/>		இனிமைத் தமிழ்மொழி...          <br/> <br/>தமிழ்எங்கள்	   உயிர்என்ப			தாலே  -  வெல்லுந்<br/>தரமுண்டு	   தமிழருக் கிப்புவி		மேலே<br/>தமிழ்என்னில்	   எம்முயிர்ப்			பொருளாம்  -  இன்பத்<br/>தமிழ்குன்று	   மேல்தமிழ் நாடெங்கும்	இருளாம்<br/>தமிழுண்டு	   தமிழ்மக்க			ளுண்டு  -  இன்பத்<br/>தமிழுக்கு  	   நாளும்செய் வோம்நல்ல	தொண்டு!<br/>தமிழ்என்று	   தோள்தட்டி			ஆடு!  -  நல்ல<br/>தமிழ்வெல்க	   வெல்கஎன் றேதினம்		பாடு!		  <br/>		இனிமைத் தமிழ்மொழி...<br/> <br/> <a href="#hd123"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt124"> <h3>      1. 24. தமிழ் வளர்ச்சி</h3> எளியநடை யில்தமிழ்நூல் எழுதிடவும் வேண்டும்;<br/>இலக்கணநூல் புதிதாக இயற்றுதலும் வேண்டும்.<br/>வௌியுலகில், சிந்தனையில் புதிது புதிதாக<br/>விளைந்துள்ள எவற்றினுக்கும் பெயர்களெலாங் கண்டு<br/>தௌிவுறுத்தும் படங்களொடு சுவடியெலாம் செய்து<br/>செந்தமிழைச் செழுந்தமிழாய்ச் செய்வதுவும் வேண்டும்.<br/>எளிமையினால் ஒருதமிழன் படிப்பில்லை யென்றால்<br/>இங்குள்ள எல்லோரும் நாணிடவும் வேண்டும்.<br/> <br/>உலகியலின் அடங்கலுக்கும் துறைதோறும் நூற்கள்<br/>ஒருத்தர்தயை இல்லாமல் ஊரறியும் தமிழில்<br/>சலசலென எவ்விடத்தும் பாய்ச்சிவிட வேண்டும்!<br/>தமிழ்மொழியை மதங்களிலே சாய்க்காமை வேண்டும்.<br/>இலவசநூற் கழகங்கள் எவ்விடத்தும் வேண்டும்.<br/>எங்கள்தமிழ் உயர்வென்று நாம்சொல்லிச் சொல்லித்<br/>தலைமுறைகள் பலகழித்தோம்; குறைகளைந்தோ மில்லை.<br/>தகத்தகா யத்தமிழைத் தாபிப்போம் வாரீர்!<br/> <br/> <a href="#hd124"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt125"> <h3>      1.25. தமிழ்க் காதல்</h3> கமலம் அடுக்கிய செவ்விதழால் - மலர்க்<br/>காட்டினில் வண்டின் இசைவளத்தால்<br/>கமழ்தரு தென்றல் சிலிர்சிலிர்ப்பால் - கருங்<br/>கண்மலரால் முல்லை வெண்ணகைப்பால்<br/>அமையும்அன் னங்களின் மென்னடையால் - மயில்<br/>ஆட்டத்தினால் தளிர் ஊட்டத்தினால்<br/>சமையும் ஒருத்தி-அப் பூஞ்சோலை - எனைத்<br/>தன்வசம் ஆக்கிவிட் டாள்ஒருநாள்.<br/> <br/>சோலை அணங்கொடு திண்ணையிலே - நான்<br/>தோளினை ஊன்றி இருக்கையிலே<br/>சேலை நிகர்த்த விழியுடையாள் - என்றன்<br/>செந்தமிழ்ப் பத்தினி வந்துவிட்டாள்!<br/>சோலையெ லாம்ஒளி வானமெலாம் - நல்ல<br/>தோகையர் கூட்டமெ லாம்அளிக்கும்<br/>கோலஇன் பத்தையென் உள்ளத்திலே - வந்து<br/>கொட்டிவிட்டாள் எனைத் தொட்டிழுத்தாள்!<br/> <br/> <a href="#hd125"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt126"> <h3>      1.26. எந்நாளோ?</h3> என்னருந் தமிழ்நாட் டின்கண்<br/>     எல்லோரும் கல்வி கற்றுப்<br/>பன்னருங் கலைஞா னத்தால்,<br/>	   பராக்கிர மத்தால், அன்பால்<br/>உன்னத இம மலைபோல்<br/>    ஓங்கிடும் கீர்த்தி யெய்தி<br/>இன்புற்றார் என்று மற்றோர்<br/>    இயம்பக்கேட் டிடல் எந்நாளோ?<br/> <br/>கைத்திறச் சித்தி ரங்கள்,<br/>	   கணிதங்கள், வான நூற்கள்,<br/>மெய்த்திற நூற்கள், சிற்பம்,<br/>    விஞ்ஞானம், காவி யங்கள்<br/>வைத்துள தமிழர் நூற்கள்<br/>    வையத்தின் புதுமை என்னப்<br/>புத்தக சாலை எங்கும்<br/>    புதுக்குநாள் எந்த நாளோ?<br/> <br/>தாயெழிற் றமிழை, என்றன்<br/>    தமிழரின் கவிதை தன்னை<br/>ஆயிரம் மொழியிற் காண<br/>    இப்புவி அவாவிற் றென்ற<br/>தோயுறும் மதுவின் ஆறு<br/>	   தொடர்ந்தென்றன் செவியில் வந்து<br/>பாயுநாள் எந்த நாளோ,<br/>    ஆரிதைப் பகர்வார் இங்கே?<br/> <br/>பார்த்தொழில் அனைத்தும் கொண்ட<br/>    பயன்தரும் ஆலைக் கூட்டம்<br/>ஆர்த்திடக் கேட்ப தென்றோ?<br/>    அணிபெறத் தமிழர் கூட்டம்<br/>போர்த்தொழில் பயில்வ தெண்ணிப்<br/>    புவியெலாம் நடுங்கிற் றென்ற<br/>வார்த்தையைக் கேட்டு நெஞ்சு<br/>    மகிழ்ந்து கூத்தாடல் என்றோ?<br/> <br/>வெள்ளம்போல் தமிழர் கூட்டம்<br/>    வீரங்கொள் கூட்டம்; அன்னார்<br/>உள்ளத்தால் ஒருவரே மற்<br/>    றுடலினால் பலராய்க் காண்பார்;<br/>கள்ளத்தால் நெருங் கொணாதே<br/>    எனவையம் கலங்கக் கண்டு<br/>துள்ளும்நாள் எந்நாள்? உள்ளம் <br/>    சொக்கும்நாள் எந்த நாளோ?<br/> <br/>தறுக்கினாற் பிறதே சத்தார்<br/>	   தமிழன்பால் என்நாட் டான்பால்<br/>வெறுப்புறும் குற்றஞ் செய்தா<br/>    ராதலால் விரைந் தன்னாரை<br/>நொறுக்கினார் முது கெலும்பைத்<br/>    தமிழர்கள் என்ற சேதி<br/>குறித்தசொல் கேட்டின் பத்திற்<br/>    குதிக்கும்நாள் எந்த நாளோ?<br/> <br/>நாட்டும்சீர்த் தமிழன் இந்த<br/>    நானில மாயம் கண்டு<br/>காட்டிய வழியிற் சென்று<br/>    கதிபெற வேண்டும் என்றே<br/>ஆட்டும்சுட் டுவிரல் கண்டே<br/>    ஆடிற்று வையம் என்று<br/>கேட்டுநான் இன்ப ஊற்றுக்<br/>    கேணியிற் குளிப்ப தெந்நாள்?<br/> <br/>விண்ணிடை இரதம் ஊர்ந்து<br/>    மேதினி கலக்கு தற்கும்<br/>பண்ணிடைத் தமிழைச் சேர்த்துப்<br/>    பாரினை மயக்கு தற்கும்<br/>மண்ணிடை வாளை யேந்திப்<br/>    பகைப்புலம் மாய்ப்ப தற்கும்<br/>எண்ணிலாத் தமிழர் உள்ளார்<br/>    எனும்நிலை காண்ப தென்றோ?<br/> <br/>கண்களும் ஒளியும் போலக்<br/>    கவின்மலர் வாசம் போலப்<br/>பெண்களும் ஆண்கள் தாமும்<br/>    பெருந்தமிழ் நாடு தன்னில்,<br/>தண்கடல் நிகர்த்த அன்பால்<br/>    சமானத்தர் ஆனார் என்ற<br/>பண்வந்து காதிற் பாயப்<br/>    பருகுநாள் எந்த நாளோ?<br/> <br/> <a href="#hd126"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt127"> <h3>      1.27. சங்க நாதம்</h3> 		எங்கள் வாழ்வும் எங்கள் வளமும்<br/>		மங்காத தமிழென்று சங்கே முழங்கு!<br/>		எங்கள் பகைவர் எங்கோ மறைந்தார்,<br/>		இங்குள்ள தமிழர்கள் ஒன்றாதல் கண்டே!<br/> <br/>திங்களொடும் செழும்பரிதி தன்னோடும் விண்ணோடும்<br/>			உடுக்களோடும்<br/>மங்குல்கடல் இவற்றோடும் பிறந்ததமி ழுடன்பிறந்தோம்<br/>			நாங்கள், ஆண்மைச்<br/>சிங்கத்தின் கூட்டமென்றும் சிறியோர்க்கு ஞாபகம்செய்<br/>			முழங்கு சங்கே!<br/> <br/>		சிங்க ளஞ்சேர் தென்னாட்டு மக்கள்<br/>		தீராதி தீரரென் றூதூது சங்கே!<br/>		பொங்கு தமிழர்க் கின்னல் விளைத்தால்<br/>		சங்காரம் நிசமெனச் சங்கே முழங்கு!<br/> <br/>வெங்கொடுமைச் சாக்காட்டில் விளையாடும் தோளெங்கள்<br/>			வெற்றித் தோள்கள்!<br/>கங்கையைப்போல் காவிரிபோல் கருத்துக்கள் ஊறுமுள்ளம்<br/>			எங்கள் உள்ளம்!<br/>வெங்குருதி தனிற்கமழ்ந்து வீரஞ்செய் கின்றதமிழ்<br/>			எங்கள் மூச்சாம்!<br/>		எங்கள் வாழ்வும்......<br/> <br/> <a href="#hd127"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt128"> <h3>      1.28. தமிழ்க் கனவு</h3> தமிழ்நா டெங்கும் தடபுடல்! அமளி!!<br/>பணமே எங்கணும் பறக்குது விரைவில்<br/>குவியுது பணங்கள்! மலைபோற் குவியுது!!<br/>தமிழின் தொண்டர் தடுக்கினும் நில்லார்,<br/>ஓடினார், ஓடினார், ஓடினார் நடந்தே!<br/>ஆயிரம் ஆயிரத் தைந்நூறு பெண்கள்<br/>ஒளிகொள் விழியில் உறுதி காட்டி<br/>இறக்கை கட்டிப் பறக்கின் றார்கள்!<br/>ஐயோ, எத்தனை அதிர்ச்சி, உத்ஸாகம்!<br/>சமுத்திரம் போல அமைந்த மைதானம்!<br/>அங்கே கூடினார் அத்தனை பேரும்!<br/>குவித்தனர் அங்கொரு கோடி ரூபாய்!<br/>வீரத் தமிழன் வெறிகொண் டெழுந்தான்!<br/>உரக்கக் கேட்டான்: யுஉயிரோ நம்தமிழ்?ரு<br/>அகிலம் கிழிய யுஆம்!ஆம்!ரு என்றனர்!!<br/>"ஒற்றுமை" என்றான்; "நற்றேன்" என்றனர்.<br/>உள்ளன்பு ஊற்றி ஊற்றி ஊற்றித்<br/>தமிழை வளர்க்கும் சங்கம் ஒன்று<br/>சிங்கப் புலவரைச் சேர்த்தமைத் தார்கள்!<br/>உணர்ச்சியை, எழுச்சியை, ஊக்கத் தையெலாம்<br/>கரைத்துக் குடித்துக் கனிந்த கவிஞர்கள்<br/>சுடர்க்கவி தொடங்கினர்! பறந்தது தொழும்பு!<br/>கற்கண்டு மொழியில் கற்கண்டுக் கவிதைகள்,<br/>வாழ்க்கையை வானில், உயர்த்தும் நூற்கள்,<br/>தொழில்நூல், அழகாய்த் தொகுத்தனர் விரைவில்!<br/>காற்றி லெலாம் கலந்தது கீதம்!<br/>சங்கீத மெலாம் தகத்தகா யத்தமிழ்!<br/>காதலெலாம் தமிழ் கனிந்த சாறு!<br/>கண்ணெதிர் தமிழக் கட்டுடல் வீரர்கள்!<br/>காதல் ததும்பும் கண்ணா ளன்றனைக்<br/>கோதை ஒருத்தி கொச்சைத் தமிழால்<br/>புகழ்ந்தா ளென்று பொறாமல் சோர்ந்து<br/>வீழ்ந்தான்! உடனே திடுக்கென விழித்தேன்.<br/>அந்தோ! அந்தோ! பழய<br/>நைந்த தமிழரொடு நானிருந்தேனே!<br/> <br/></a></a></a></a></a></a></a></a></a></a></ul> <a href="#hd128"><i>உள்ளுறை அட்டவணைக்குத் திரும்ப</i></a><br/> <hr noshade="" width="80%"/> <h3><center> <font color="blue">   பெண்ணுலகு   </font></center> </h3><ul> <a name="dt129"> <h3>      1.29. பெண்களைப்பற்றிப் பெர்னாட்ஷா</h3> புவிப்பெரியான் ஜார்ஜ்பெர்னாட் ஷாவுரைத்த <br/>    பொன்மொழியைக் கேளுங்கள் நாட்டில்உள்ளீர்!<br/>புஉவந்தொருவன் வாழ்க்கைசரி யாய்நடத்த<br/>	   உதவுபவள் பெரும்பாலும் மனைவிஆவாள்!<br/>அவளாலே மணவாளன் ஒழுங்குபெற்றான்!<br/>	   அவளாலே மணவாளன் சுத்திபெற்றான்!மு<br/>குவியுமெழிற் பெண்களுக்கே ஊறுசெய்யும்<br/>	   குள்ளர்களே கேட்டீரோ ஷாவின்பேச்சை!<br/> <br/>அவனியிலே ஒருவனுக்கு மனைவியின்றேல்<br/>    அவனடையும் தீமையையார் அறியக்கூடும்?<br/>கவலையுற ஆடவர்கள் நாளும்செய்யும்<br/>    கணக்கற்ற ஊழல்களை யெல்லாம்அந்த<br/>நவையற்ற பெண்களன்றோ விலக்குகின்றார்!<br/>    நானிலத்தில் மார்தட்டும் ஆடவர்கள்<br/>சுவைவாழ்விற் கடைத்தேறத் தக்கதான<br/>    சூக்ஷுமமும் பெண்களிடம் அமைந்ததன்றோ!   <br/> <br/>கல்வியில்லை உரிமையில்லை பெண்களுக்குக்<br/>    கடைத்தேற வழியின்றி விழிக்கின்றார்கள்!<br/>புல்லென்றே நினைக்கின்றீர் மனைவிமாரைப்<br/>    புருஷர்களின் உபயோகம் பெரிதென்கின்றீர்!<br/>வல்லவன்பே ரறிஞன்ஷா வார்த்தைகேட்டீர்<br/>    மனோபாவம் இனியேனும் திருந்தவேண்டும்.<br/>இல்லையெனில் எதுசெயலாம்! பெண்ஆண்என்ற<br/>    இரண்டுருளை யால்நடக்கும் இன்பவாழ்க்கை!<br/> <br/> <a href="#hd129"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt130"> <h3>      1. 30. கைம்மைப் பழி </h3> கோரிக்கை அற்றுக் கிடக்குதண்ணே		இங்கு<br/>வேரிற் பழுத்த						பலா - மிகக்<br/>கொடியதென் றெண்ணிடப் பட்டதண்ணே	குளிர்<br/>வடிக்கின்ற வட்ட					நிலா!<br/> <br/>சீரற் றிருக்குதையோ குளிர்			தென்றல்<br/>சிறந்திடும் பூஞ்					சோலை - சீ<br/>சீஎன் றிகழ்ந்திடப் பட்டதண்ணே		நறுஞ்<br/>சீதளப் பூ						மாலை.<br/> <br/>நாடப் படாதென்று நீக்கிவைத்			தார்கள்<br/>நலஞ்செய் நறுங்					கனியைக் - கெட்ட<br/>நஞ்சென்று சொல்லிவைத் தார்எழில்		வீணை<br/>நரம்புதரும்						தொனியை.<br/> <br/>சூடப் படாதென்று சொல்லிவைத்		தார்தலை<br/>சூடத்தகும் க்ரீ					டத்தை - நாம்<br/>தொடவும் தகாதென்று சொன்னார்		நறுந்தேன்<br/>துவைந்திடும் பொற்					குடத்தை!<br/> <br/>இன்ப வருக்கமெல் லாம்நிறை			வாகி<br/>இருக்கின்ற பெண்கள்				நிலை - இங்<br/>கிவ்வித மாக இருக்குதண்ணே!			இதில்<br/>யாருக்கும் வெட்க					மிலை!<br/> <br/>தன்கண வன்செத்து விட்டபின்			மாது<br/>தலையிற்கைம் மைஎன				ஓர் - பெருந்<br/>துன்பச் சுமைதனைத் தூக்கிவைத்		தார்;பின்பு<br/>துணைதேட வேண்டாம் என்			றார்.<br/> <br/>துணைவி இறந்தபின் வேறு			துணைவியைத்<br/>தேடுமோர் ஆடவன்					போல் - பெண்ணும்<br/>துணைவன் இறந்தபின் வேறு			துணைதேடச்<br/>சொல்லிடு வோம்புவி				மேல்.<br/> <br/>யுகணைவிடு பட்டதும் லட்சியம் தேடும்ரு		நம்<br/>காதலும் அவ்						வாறே - அந்தக்<br/>காதற்கணை தொடுக்காத				உயிர்க்குலம்<br/>எங்குண்டு சொல்					வேறே?<br/> <br/>காதல் இல்லாவிடம் சூனியமாம்			புவி<br/>காதலினால் 						நடக்கும் - பெண்கள்<br/>காதலு ளத்தைத் தடுப்பது				வாழ்வைக்<br/>கவிழ்க்கின் றதை 					நிகர்க்கும்.<br/> <br/>காதல் சுரக்கின்ற நெஞ்சத்திலே		கெட்ட<br/>கைம்மையைத் தூர்க்கா				தீர்! - ஒரு<br/>கட்டழகன் திருத் தோளினைச்			சேர்ந்திடச்<br/>சாத்திரம் பார்க்கா					தீர்!<br/> <br/> <a href="#hd130"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt131"> <h3>      1.31. கைம்மைக் கொடுமை</h3> கண்கள் நமக்கும் உண்டு - நமக்குக்<br/>கருதும் வன்மை யுண்டு<br/>மண்ணிடைத் தேசமெல்லாம் - தினமும்<br/>வாழ்ந்திடும் வாழ்க்கையிலே<br/>எண்ண இயலாத - புதுமை<br/>எதிரிற் காணுகின்றோம்<br/>கண்ணிருந் தென்னபயன்? - நமக்குக்<br/>காதிருந் தென்னபயன்?<br/> <br/>வானிடை ஏறுகின்றார் - கடலை<br/>வசப் படுத்துகின்றார்<br/>ஈனப் பொருள்களிலே - உள்ளுறை<br/>இனிமை காணுகின்றார்<br/>மேனிலை கொள்ளுகின்றார் - நாமதை<br/>வேடிக்கை பார்ப்பதல்லால்<br/>ஊன்பதைத்தே அவைபோல் - இயற்ற<br/>உணர்ச்சி கொள்வதில்லை.<br/> <br/>புழுதி, குப்பை,உமி - இவற்றின்<br/>புன்மைதனைக் களைந்தே<br/>பழரசம் போலே - அவற்றைப்<br/>பயன் படுத்துகின்றார்!<br/>எழுதவும் வேண்டா - நம்நிலை<br/>இயம்பவும் வேண்டா!<br/>அழகிய பெண்கள் - நமக்கோ<br/>அழுகிய பழத்தோல்!<br/> <br/>கைம்மை எனக்கூறி - அப்பெரும்<br/>கையினிற் கூர்வேலால்<br/>நம்மினப் பெண்குலத்தின் - இதய<br/>நடுவிற் பாய்ச்சுகின்றோம்.<br/>செம்மை நிலையறியோம் - பெண்களின்<br/>சிந்தையை வாட்டுகின்றோம்;<br/>இம்மை இன்பம்வேண்டல் - உயிரின்<br/>இயற்கை என்றறியோம்.<br/> <br/>கூண்டிற் கிளிவளர்ப்பார் - இல்லத்தில்<br/>குக்கல் வளர்த்திடுவார்,<br/>வேண்டியது தருவார்; - அவற்றின்<br/>விருப்பத்தை யறிந்தே!<br/>மாண்டவன் மாண்டபின்னர் - அவனின்<br/>மனைவியின் உளத்தை<br/>ஆண்டையர் காண்பதில்லை - ஐயகோ,<br/>அடிமைப் பெண்கதியே!<br/> <br/> <a href="#hd131"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt131"> <h3>      1.32. மூடத் திருமணம்</h3> "முல்லை சூடி நறுமணம் முழுகிப்<br/>பட்டுடை பூண்டு பாலொடு பழங்கள்<br/>ஏந்திய வண்ணம் என்னருமை மகள்<br/>தனது கணவனும் தானு மாகப்<br/>பஞ்சனை சென்று பதைப்புறு காதலால்<br/>ஒருவரை ஒருவர் இழுத்தும் போர்த்தும்,<br/>முகமல ரோடு முகமலர் ஒற்றியும்,<br/>இதழோடு இதழை இனிது சுவைத்தும்,<br/>நின்றும் இருந்தும் நேயமோடு ஆடியும்,<br/>பிணங்கியும், கூடியும் பெரிது மகிழ்ந்தே<br/>இன்பத்துறையில் இருப்பர்ரு என்று எண்ணினேன்.<br/>இந்த எண்ணத்தால் இருந்தேன் உயிரோடு!<br/>பாழும் கப்பல் பாய்ந்து வந்து<br/>என்மகள் மருகன் இருக்கும் நாட்டில்<br/>என்னை இறக்கவே, இரவில் ஒருநாள்<br/>என்மகள் மருகன் இருவரும் இருந்த<br/>அறையோ சிறிது திறந்து கிடந்ததை<br/>நள்இராப் பொழுதில் நான்கண்ட போதில்<br/>இழுத்துச் சாத்த என்கை சென்றது;<br/>கழுத்தோ கதவுக்கு உட்புறம் நீண்டது!<br/>கண்களோ மருகனும் மகளும் கனிந்து<br/>காதல் விளைப்பதைக் காண ஓடின!<br/>வாயின் கடையில் எச்சில் வழியக்<br/>குறட்டை விட்டுக் கண்கள் குழிந்து<br/>நரைத்தலை சோர்ந்து, நல்லுடல் எலும்பாய்ச்<br/>சொந்த மருகக் கிழவன் தூங்கினான்!<br/>இளமை ததும்ப, எழிலும் ததும்பக்<br/>காதல் ததும்பக் கண்ணீர் ததும்பி<br/>என்மகள் கிழவ னருகில் இருந்தாள்.<br/>சிவந்த கன்னத்தால் விளக்கொளி சிவந்தது!<br/>கண்ணீர்ப் பெருக்கால் கவின்உடை நனைத்தாள்!<br/>தொண்டு கிழவன் விழிப்பான் என்று<br/>கெண்டை விழிகள் மூடாக் கிளிமகள்<br/>காதலும் தானும் கனலும் புழுவுமாய்<br/>ஏங்கினாள்; பின்பு வெடுக்கென்று எழுந்தாள்.<br/>சர்க்கரைச் சிமிழியைப் பாலிற் சாய்த்தாள்.<br/>செம்பை எடுத்து வெம்பி அழுதாள்.<br/>எதையோ நினைத்தாள்! எதற்கோ விழித்தாள்!<br/>உட்கொளும் தருணம் ஓடிநான் பிடுங்கினேன்.<br/>பாழுந் தாயே! பாழுந் தாயே!<br/>என்சாவுக்கே உனை இங்கு அழைத்தேன்!<br/>சாதலைத் தடுக்கவோ தாய்எமன் வந்தாய்?<br/>என்றுஎனைத் தூற்றினாள். இதற்குள் ஓர்பூனை<br/>சாய்ந்த பாலை நக்கித் தன்தலை<br/>சாய்ந்து வீழ்ந்து செத்தது கண்டேன்.<br/>மண்ணாய்ப் போக! மண்ணாய்ப் போக!<br/>மனம்பொருந் தாமணம் மண்ணாய்ப் போக!<br/>சமூகச் சட்டமே! சமூக வழக்கமே!<br/>நீங்கள், மக்கள் அனைவரும்<br/>ஏங்கா திருக்க மண்ணாய்ப் போகவே!<br/> <br/> <a href="#hd132"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt133"> <h3>      1.33. எழுச்சியுற்ற பெண்கள்</h3> மேற்றிசையில் வானத்தில் பொன்னு ருக்கு<br/>வெள்ளத்தில் செம்பருதி மிதக்கும் நேரம்!<br/>வேற்கண்ணி யாளொருத்தி சோலை தன்னில்<br/>விளையாட நின்றிருந்தாள் மயிலைப் போல!<br/>காற்றடித்த சோலையிலே நேரம் பார்த்துக்<br/>கனியடித்துக் கொண்டுசெலும் செல்வப் பிள்ளை<br/>ஆற்றுவெள்ளம் போலாசை வெள்ளம் தூண்ட<br/>அவளிடத்தே சிலசொன்னான். பின்னுஞ் சொல்வான்:<br/> <br/>விரிந்தஒரு வானத்தின் ஒளிவெள் ளத்தை<br/>விரைந்துவந்து கருமேகம் விழுங்கக் கூடும்!<br/>இருந்தவெயில் இருளாகும் ஒருக ணத்தில்!<br/>இதுஅதுவாய் மாறிவிடும் மறுக ணத்தில்.<br/>தெரிந்ததுதான்; ஆனாலும் ஒன்றே யொன்று!<br/>தௌிந்தஓர் உள்ளத்தில் எழுந்த காதல்<br/>பருந்துவந்து கொத்துமென்றும் தணிவ தில்லை;<br/>படைதிரண்டு வந்தாலும் சலிப்ப தில்லை!<br/> <br/>கன்னத்தில் ஒருமுத்தம் வைப்பாய் பெண்ணே,<br/>கருதுவதிற் பயனில்லை; தனியாய் நின்று<br/>மின்னிவிட்டாய் என்மனதில்! பொன்னாய்ப் பூவாய்<br/>விளைந்துவிட்டாய் கண்ணெதிரில்! என்று சொன்னான்.<br/>கன்னியொரு வார்த்தையென்றாள். என்ன வென்றான்;<br/>கல்வியற்ற மனிதனைநான் மதியேன் என்றாள்.<br/>பன்னூற்பண் டிதனென்று தன்னைச் சொன்னான்.<br/>பழச்சுளையின் வாய்திறந்து சிரித்துச் சொல்வாள்:<br/> <br/>பெருங்கல்விப் பண்டிதனே உனக்கோர் கேள்வி;<br/>பெண்களுக்குச் சுதந்தரந்தான் உண்டோ? என்றாள்.<br/>தரும்போது கொள்வதுதான் தருமம் என்றான்.<br/>தராவிடில்நான் மேற்கொண்டால் என்ன வென்றாள்.<br/>திருமணமா காதவள்தன் பெற்றோ ரின்றிச் <br/>செயல்ஒன்று தான்செய்தல் அதர்மம் என்றான்.<br/>மருவஅழைக் கின்றாயே, நானும் என்றன்<br/>மாதா பிதாவின்றி விடைசொல் வேனா?<br/> <br/>என்றுரைத்தாள். இதுகேட்டுச் செல்வப் பிள்ளை<br/>என்னேடி, இதுஉனக்குத் தெரிய வில்லை;<br/>மன்றல்செயும் விஷயத்தில் ஒன்றில் மட்டும்<br/>மனம்போல நடக்கலாம் பெண்கள் என்றான்.<br/>என்மனது வேறொருவன் இடத்தி லென்றே<br/>இவனிட்ட பீடிகையைப் பறக்கச் செய்தாள்.<br/>உன்நலத்தை இழுக்கின்றாய்; வலிய நானே<br/>உனக்களிப்பேன் இன்பமென நெருங்க லானான்!<br/> <br/>அருகவளும் நெருங்கிவந்தாள்; தன்மேல் வைத்த<br/>ஆர்வந்தான் எனநினைத்தான்! இமைக்கு முன்னே<br/>ஒருகையில் உடைவாளும் இடது கையில்<br/>ஓடிப்போ! என்னுமொரு குறிப்பு மாகப்<br/>புருவத்தை மேலேற்றி விழித்துச் சொல்வாள்:<br/>"புனிதத்தால் என்காதல் பிறன் மேலென்று<br/>பரிந்துரைத்தேன்! மேற்சென்றாய்! தௌிந்த காதல்<br/>படைதிரண்டு வந்தாலும் சலியா" தென்றாள்.<br/> <br/>ஓடினான் ஓடினான் செல்வப் பிள்ளை<br/>ஓடிவந்து மூச்சு விட்டான் என்னிடத்தில்.<br/>கூடிஇரு நூறுபுலி எதிர்த்த துண்டோ?<br/>கொலையாளி யிடமிருந்து மீண்ட துண்டோ?<br/>ஓடிவந்த காரணத்தைக் கேட்டேன். அன்னோன்<br/>உரைத்துவிட்டான்! நானவற்றைக் கேட்டு விட்டேன்.<br/>கோடிஉள்ளம் வேண்டுமிந்த மகிழ்ச்சி தாங்கக்<br/>குலுங்க நகைத் தேயுரைத்தேன் அவனிடத்தில்:<br/> <br/>"செல்வப்பிள்ளாய்! இன்று புவியின் பெண்கள்<br/>சிறுநிலையில் இருக்கவில்லை; விழித்துக் கொண்டார்!<br/>கொல்லவந்த வாளைநீ குறைசொல் லாதே!<br/>கொடுவாள்போல் மற்றொருவாள் உன் மனைவி<br/>மெல்லிடையில் நீகாணாக் காரணத் தால்,<br/>விளையாட நினைத்துவிட்டாய் ஊர்ப்பெண் கள்மேல்!<br/>பொல்லாத மானிடனே, மனச்சான் றுக்குள்<br/>புகுந்துகொள்வாய்! நிற்காதே!" என்றேன்; சென்றான்.<br/> <br/> <a href="#hd133"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt134"> <h3>      1.34. குழந்தை மணத்தின் கொடுமை</h3> ஏழு வயதே எழிற்கருங் கண்மலர்!<br/>ஒருதா மரைமுகம்! ஒருசிறு மணியிடை!!<br/>சுவைத் தறியாத சுவைதருங் கனிவாய்!<br/>இவற்றை யுடைய இளம்பெண் அவள்தான்,<br/>கூவத் தெரியாக் குயிலின் குஞ்சு,<br/>தாவாச் சிறுமான், மோவா அரும்பு!<br/>தாலி யறுத்துத் தந்தையின் வீட்டில்<br/>இந்தச் சிறுமி யிருந்திடு கின்றாள்;<br/>இவளது தந்தையும் மனைவியை யிழந்து<br/>மறுதார மாய்ஓர் மங்கையை மணந்தான்.<br/>புதுப்பெண் தானும் புதுமாப் பிளையும்<br/>இரவையே விரும்பி ஏறுவர் கட்டிலில்!<br/>பகலைப் போக்கப் பந்தா டிடுவார்!<br/>இளந்தலைக் கைம்பெண் இவைகளைக் காண்பாள்!<br/>தனியாய் ஒருநாள் தன்பாட் டியிடம்<br/>தேம்பித் தேம்பி அழுத வண்ணம்<br/>ஏழு வயதின் இளம்பெண் சொல்லுவாள்:<br/>"என்னை விலக்கி என்சிறு தாயிடம்<br/>தந்தை கொஞ்சுதல் தகுமோ? தந்தை<br/>அவளை விரும்பி, அவள் தலைமீது<br/>பூச்சூடு கின்றார்; புறக்கணித் தார்எனை!<br/>தாமும் அவளும் தனியறை செல்வார்;<br/>நான்ஏன் வௌியில் நாய்போற் கிடப்பது?<br/>அவருக்கு நான்மகள்! அவர்எதிர் சென்றால்,<br/>நீபோ! என்று புருவம் நெறிப்பதோ?"<br/>பாட்டி மடியிற் படுத்துப் புரண்டே<br/>இவ்வாறு அழுதாள் இளம்பூங் கொடியாள்.<br/>இந்நிலைக்கு இவ்வாறு அழுதாள் -  இவளது<br/>பின்நிலை எண்ணிப் பாட்டி பெரிதும்<br/>அழுத கண்ணீர் வெள்ளம், அந்தக்<br/>குழந்தை வாழ்நாட் கொடுமையிற் பெரிதே.<br/> <br/> <a href="#hd134"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt135"> <h3>      1.35. பெண்ணுக்கு நீதி</h3>     கல்யாணம் ஆகாத பெண்ணே! - உன்<br/>    கதிதன்னை நீநிச் சயம்செய்க கண்ணே!		<br/>		கல்யாணம் ஆகாத...<br/> <br/>வல்லமை பேசியுன் வீட்டில் - பெண்<br/>வாங்கவே வந்திடு வார்கள்சில பேர்கள்;<br/>நல்ல விலை பேசுவார் - உன்னை<br/>நாளும் நலிந்து சுமந்து பெற்றோர்கள்,<br/>கல்லென உன்னை மதிப்பார் - கண்ணில்<br/>கல்யாண மாப்பிள்ளை தன்னையுங் காட்டார்;<br/>வல்லி உனக்கொரு நீதி - "இந்த<br/>வஞ்சகத் தரகற்கு நீஅஞ்ச வேண்டாம்."				<br/>		கல்யாணம் ஆகாத...<br/> <br/>பெற்றவ ருக்கெஜ மானர் - எதிர்<br/>பேசவொண் ணாதவர் ஊரினில் துஷ்டர்,<br/>மற்றும் கடன் கொடுத்தோர்கள் - நல்ல<br/>வழியென்று ஜாதியென் றேயுரைப் பார்கள்;<br/>சுற்றத்தி லேமுதி யோர்கள் - இவர்<br/>சொற்படி உன்னைத் தொலைத்திடப் பார்ப்பார்.<br/>கற்றவளே ஒன்று சொல்வேன் - "உன்<br/>கண்ணைக் கருத்தைக் கவர்ந்தவன் நாதன்!"			<br/>		கல்யாணம் ஆகாத...<br/> <br/>தனித்துக் கிடந்திடும் லாயம் - அதில்<br/>தள்ளி யடைக்கப் படுங்குதி ரைக்கும்<br/>கனைத்திட உத்தர வுண்டு - வீட்டில்<br/>காரிகை நாணவும் அஞ்சவும் வேண்டும்;<br/>கனத்தஉன் பெற்றோரைக் கேளே! - அவர்<br/>கல்லொத்த நெஞ்சையுன் கண்ணீரி னாலே<br/>நனைத்திடு வாய்அதன் மேலும் - அவர்<br/>ஞாயம் தராவிடில் விடுதலை மேற்கொள்!<br/>		கல்யாணம் ஆகாத...			<br/> <br/>மாலைக் கடற்கரை யோரம் - நல்ல<br/>வண்புனல் பாய்ந்திடும் மாநதி தீரம்<br/>காலைக் கதிர்சிந்து சிற்றூர் - கண்<br/>காட்சிகள் கூட்டங்கள் பந்தாடு சாலை<br/>வேலை ஒழிந்துள்ள நேரம் - நீ<br/>விளையாடுவாய் தாவி விளையாடு மான்போல்!<br/>கோலத்தினைக் கொய்வ துண்டோ? - "பெண்கள்<br/>கொய்யாப் பழக்கூட்டம்" என்றே உரைப்பாய்.<br/>		கல்யாணம் ஆகாத...<br/> <br/> <a href="#hd135"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt136"> <h3>      1.36. கைம்பெண் நிலை</h3>     கண்போற் காத்தேனே - என்னருமைப்<br/>    பெண்ணை நான்தானே<br/>		கண்போற் காத்தேனே...					<br/> <br/>    மண்ணாய்ப் போன மாப்			பிள்ளை<br/>    வந்ததால் நொந்தாள்				கிள்ளை<br/>மணமக னானவன் - பிணமக னாயினன்<br/>குணவதி வாழ்க்கைஎவ் - வணமினி ஆவது?<br/>		கண்போற் காத்தேனே...				<br/> <br/>    செம்பொற் சிலை,இக்			காலே<br/>    கைம்பெண் ணாய்ப்போன			தாலே<br/>திலகமோ, குழலில் - மலர்களோ அணியின்<br/>உலகமே வசைகள் - பலவுமே புகலும்	<br/>		கண்போற் காத்தேனே...				<br/> <br/>    பொன்னுடை பூஷ				ணங்கள்<br/>    போக்கினா லேஎன்				திங்கள்!<br/>புகினும் ஓர்அகம் - சகுனம் தீதென<br/>முகமும் கூசுவார் - மகளை ஏசுவார்!<br/>		கண்போற் காத்தேனே...	<br/> <br/>    தரையிற் படுத்தல்				வேண்டும்<br/>    சாதம் குறைத்தல்				வேண்டும்<br/>தாலி யற்றவள் - மேல ழுத்திடும்<br/>வேலின் அக்ரமம் - ஞாலம் ஒப்புமோ?	<br/>		கண்போற் காத்தேனே...	<br/> <br/>    வருந்தாமற் கைம்பெண்			முகம்<br/>    திருந்துமோ இச்				சமுகம்?<br/>மறுமணம் புரிவது - சிறுமைஎன் றறைவது<br/>குறுகிய மதியென - அறிஞர்கள் மொழிகுவர்.<br/>		கண்போற் காத்தேனே...				<br/> <br/> <a href="#hd136"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt137"> <h3>      1.37. இறந்தவன்மேற் பழி</h3> அந்திய காலம் வந்ததடியே! - பைந்தொடியே!<br/>    இளம்பிடியே! - பூங்கொடியே!<br/> <br/>சிந்தை ஒன்றாகிநாம் இன்பத்தின்			எல்லை<br/>தேடிச் சுகிக்கையில் எனக்கிந்தத் 			தொல்லை<br/>வந்ததே இனிநான் வாழ்வதற்				கில்லை<br/>மனத்தில் எனக்கிருப்ப தொன்றே - அதைஇன்றே<br/>    குணக்குன்றே! - கேள்நன்றே!	<br/>		அந்திய காலம்...		<br/> <br/>கடும்பிணி யாளன்நான் இறந்தபின்,			மாதே!<br/>கைம்பெண்ணாய் வருந்தாதே, பழிஎன்றன்		மீதே,<br/>அடஞ்செய்யும் வைதிகம் பொருட்படுத்			தாதே!<br/>ஆசைக் குரியவனை நாடு - மகிழ்வோடு<br/>    தார்சூடு - நலம்தேடு!<br/>		அந்திய காலம்...<br/> <br/>கற்கண்டு போன்றபெண் கணவனை இழந்		தால்<br/>கசந்தபெண் ஆவது விந்தைதான் புவி			மேல்!<br/>சொற்கண்டு மலைக்காதே உன்பகுத் தறி		வால்<br/>தோஷம், குணம் அறிந்து நடப்பாய் - துயர்கடப்பாய்  <br/>    துணைபிடிப்பாய் - பயம்விடுப்பாய்.<br/>		அந்திய காலம்...			<br/> <br/> <a href="#hd137"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt138"> <h3>      1.38. கைம்மைத் துயர்</h3> பெண்கள்துயர் காண்பதற்கும் கண்ணிழந்தீரோ!<br/>கண்ணிழந்தீரோ! உங்கள் கருத்திழந்தீரோ!	<br/>		பெண்கள்துயர்...			<br/> <br/>    பெண்கொடிதன் துணையிழந்தால்<br/>    பின்புதுணை கொள்வதிலே<br/>மண்ணில்உமக் காவதென்ன வாழ்வறிந்தோரே?<br/>வாழ்வறிந்தோரே! மங்கை மாரைஈன்றோரே!<br/>		பெண்கள்துயர்...<br/> <br/>மாலையிட்ட மணவாளன் இறந்துவிட்டால்<br/>    மங்கைநல்லாள் என்னசெய்வாள்? அவளைநீங்கள்<br/>ஆலையிட்ட கரும்பாக்கி உலகஇன்பம்<br/>    அணுவளவும் அடையாமல் சாகச்செய்தீர்!<br/> <br/>    பெண்டிழந்த குமரன்மனம்<br/>    பெண்டுகொள்ளச் செய்யும்எத்தனம்<br/>கண்டிருந்தும் கைம்பெண்என்ற கதைசொல்லலாமோ?<br/>கதைசொல்லலாமோ? பெண்கள் வதைகொள்ளலாமோ?<br/>		பெண்கள்துயர்...		<br/> <br/>துணையிழந்த பெண்கட்குக் காதல்பொய்யோ?<br/>    சுகம்வேண்டா திருப்பதுண்டோ அவர்கள்உள்ளம்?<br/>அணையாத காதலினை அணைக்கச்சொன்னீர்<br/>    அணைகடந்தால் உங்கள்தடை எந்தமூலை?<br/> <br/>    பெண்ணுக்கொரு நீதிகண்டீர்<br/>    பேதமெனும் மதுவையுண்டீர்<br/>கண்ணிலொன்றைப் பழுதுசெய்தால் கான்றுமிழாதோ?<br/>கான்றுமிழாதோ? புவிதான் பழியாதோ?<br/>		பெண்கள்துயர்...				<br/> <br/> <a href="#hd138"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt139"> <h3>      1. 39. கைம்மை நீக்கம்</h3> நீஎனக்கும், உனக்கு நானும் - இனி<br/>நேருக்குநேர் தித்திக்கும் பாலும், தேனும்<br/>		நீ எனக்கும்...			<br/> <br/>    தூய வாழ்வில் இதுமுதல் நமதுளம்<br/>    நேய மாக அமைவுற உறுதி சொல்! அடி!	<br/>		நீ எனக்கும்...	<br/> <br/>    கைம்பெண்என் றெண்ணங்		கொண்டே<br/>    கலங்கினா யோகற்  	    	கண்டே?<br/>காடு வேகுவதை ஒரு மொழியினில்<br/>மூடு போட முடியுமோ உரையடி? ததி	<br/>		நீ எனக்கும்...			<br/> <br/>    பைந்தமி ழைச்சீ			ராக்கக்<br/>    கைம்மைஎன் னும்சொல்		நீக்கப்<br/>பறந்து வாடி அழகிய மயிலே!<br/>இறந்த கால நடைமுறை தொலையவே.<br/>		நீ எனக்கும்...				<br/> <br/>    பகுத்தறி வான				மன்று<br/>    பாவை நீஏறி				நின்று<br/>பாரடீ உன் எதிரினிற் பழஞ்செயல்<br/>கோரமாக அழிந் தொழி குவதையே.<br/>		நீ எனக்கும்...				<br/> <br/>    கருத்தொரு மித்த			போது<br/>    கட்டுக்கள் என்ப			தேது?<br/>கைம்மை கூறும் அதிசய மனிதர்கள்<br/>செம்மை யாகும் படிசெய மனதுவை! அடி!<br/>		நீ எனக்கும்...			<br/> <br/> <a href="#hd139"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt140"> <h3>      1.40. தவிப்பதற்கோ பிள்ளை?</h3> விளக்குவைத்த நேரத்தில் என்வேலைக் காரி<br/>வௌிப்புறத்தில் திண்ணையிலே என்னிடத்தில் வந்து<br/>களிப்புடனே "பிரசவந்தான் ஆய்விட்ட" தென்றாள்!<br/>காதினிலே குழந்தையழும் இன்னொலியும் கேட்டேன்!<br/>உளக்கலசம் வழிந்துவரும் சந்தோஷத் தாலே<br/>உயிரெல்லாம் உடலெல்லாம் நனைந்துவிட்டேன். நன்றாய்<br/>வளர்த்துவரக் குழந்தைக்கு வயதுமூன் றின்பின்<br/>மனைவிதான் மற்றுமொரு கருப்பமுற லானாள்.<br/> <br/>பெண்குழந்தை பிறந்ததினி ஆண்குழந்தை ஒன்று<br/>பிறக்குமா என்றிருந்தேன். அவ்வாறே பெற்றாள்!<br/>கண்ணழகும் முகஅழகும் கண்டுபல நாட்கள்<br/>கழிக்கையிலே மற்றொன்றும் பின்னொன்றும் பெற்றாள்!<br/>எண்ணுமொரு நால்வரையும் எண்ணி யுழைத்திட்டேன்.<br/>எழில்மனைவி தன்னுடலில் முக்காலும் தேய்ந்தாள்!<br/>உண்ணுவதை நானுண்ண மனம்வருவ தில்லை;<br/>உண்ணாமலே மனைவி பிள்ளைகளைக் காத்தாள்.<br/> <br/>வரும்படியை நினைக்கையிலே உள்ளமெலாம் நோகும்!<br/>வாராத நினைவெல்லாம் வந்துவந்து தோன்றும்!<br/>துரும்பேனும் என்னிடத்தில் சொத்தில்லை! நோயால்<br/>தொடர்பாகப் பத்துநாள் படுத்துவிட்டாள் தொல்லை!<br/>அரும்பாடு மிகப்படவும் ஆக்ஷேப மில்லை;<br/>ஆர்தருவார் இந்நாளில் அத்தனைக்கும் கூலி?<br/>இரும்பாநான்? செத்துவிட்டால்  என்பிள்ளை கட்கே<br/>என்னகதி? ஏன்பெற்றேன்? எனநினைக்கு நாளில்,<br/> <br/>ஒருதினத்தில் பத்துமணி இரவினிலே வீட்டில்<br/>உணவருந்திப் படுக்கையொடு தலையணையும் தூக்கி<br/>தெருத்திண்ணை மேல்இட்டேன்! நித்திரையும் போனேன்!<br/>சிறுவரெல்லாம் அறைவீட்டில் தூங்கியபின் என்றன்<br/>அருமனைவி என்னிடத்தே மெதுவாக வந்தாள்.<br/>"அயர்ந்தீரோ" என்றுரைத்தாள்! மலர்க்கரத்தாள் தொட்டாள்!<br/>"தெருவினிலேபனி" என்றாள். ஆமென்று சொன்னேன்;<br/>தெரிந்துகொண்டேன் அவள்உள்ளம். வார்த்தையென்ன தேவை!<br/> <br/>மனையாளும் நானுமாய் ஒருநிமிஷ நேரம்<br/>மவுனத்தில் ஆழ்ந்திருந்தோம். வாய்த்ததொரு கனவு:<br/>"கனல்புரளும் ஏழ்மையெனும் பெருங்கடலில், அந்தோ!<br/>கதியற்ற குழந்தைகளோர் கோடான கோடி<br/>மனம்பதைக்கச் சாக்காட்டை மருவுகின்ற நேரம்<br/>வந்ததொரு பணம்என்ற கொடிபறக்கும் கப்பல்;<br/>இனத்தவரின் குழந்தைகளோ, ஏ!என்று கெஞ்ச<br/>ஏறிவந்த சீமான்கள் சீ!என்று போனார்."<br/> <br/>கனவொழிய நனவுலகில் இறங்கிவந்தோம் நாங்கள்;<br/>காதலெனும் கடல்முழுக்கை வெறுத்துவிட்டோம். மெய்யாய்த்<br/>தினம்நாங்கள் படும்பாட்டை யாரறியக் கூடும்?<br/>சீ!சீ!!சீ!!! இங்கினியும் காதல் ஒருகேடா?<br/>எனமுடித்தோம். ஆனாலும் வீட்டுக்குள் சென்றோம்.<br/>இன்பமெனும் காந்தந்தான் எமையிழுத்த துண்டோ!<br/>தனியறையில் கண்ணொடுகண் சந்தித்த ஆங்கே<br/>தடுக்கிவிழுந் தோம்காதல் வெள்ளத்தின் உள்ளே!<br/> <br/>பத்துமா தம்செல்லப் பகற்போதில் ஓர்நாள்,<br/>பட்டகடன் காரர்வந்து படுத்துகின்ற நேரம்,<br/>சித்தமெலாம் மூத்தபெண் சுரநோயை எண்ணித்<br/>திடுக்கிடுங்கால், ஒருகிழவி என்னிடத்தில் வந்து<br/>முத்தாலம்மை வைத்த கிருபையினால் நல்ல<br/>முகூர்த்தத்தில் உன்மனைவி பிள்ளைபெற்றாள் என்றாள்.<br/>தொத்துநோய், எழ்மை, பணக்காரர் தொல்லை<br/>தொடர்ந்தடிக்கும் சூறையிலே பிள்ளையோ பிள்ளை!<br/> <br/>காதலுக்கு வழிவைத்துக் கருப்பாதை சாத்தக்<br/>கதவொன்று கண்டறிவோம். இதிலென்ன குற்றம்?<br/>சாதலுக்கோ பிள்ளை? தவிப்பதற்கோ பிள்ளை?<br/>சந்தான முறைநன்று; தவிர்க்குமுறை தீதோ?<br/>காதலுத்துக் கண்ணலுத்துக் கைகள் அலுத்துக்<br/>கருத்தலுத்துப் போனோமே! கடைத்தேற மக்கள்<br/>ஓதலுக்கெல் லாம்மறுப்பா? என்னருமை நாடே,<br/>உணர்வுகொள் உள்ளத்தில் உடலுயிரில் நீயே.<br/> <br/> <a href="#hd140"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt141"> <h3>      1.41. ஆண் குழந்தை தாலாட்டு</h3> ஆராரோ ஆரரிரோ ஆரரிரோ ஆராரோ!<br/>ஆராரோ ஆரரிரோ ஆரரிரோ ஆராரோ!<br/>காராரும் வானத்தில் காணும் முழுநிலவே!<br/>நீராரும் தண்கடலில் கண்டெடுத்த நித்திலமே! <br/>ஆசை தவிர்க்கவந்த ஆணழகே சித்திரமே!<br/>ஓசை யளித்துமலர் உண்ணுகின்ற தேன்வண்டே!<br/>உள்ளம் எதிர்பார்த்த ஓவியமே என்மடியில்<br/>பிள்ளையாய் வந்து பிறந்த பெரும்பேறே!<br/>சின்ன மலர்வாய் சிரித்தபடி பால்குடித்தாய்<br/>கன்னலின் சாறே கனிரசமே கண்ணுறங்கு!<br/>நீதிதெரியும் என்பார் நீள்கரத்தில் வாளேந்திச்<br/>சாதியென்று போராடும் தக்கைகளின் நெஞ்சில்<br/>கனலேற்ற வந்த களிறே, எனது<br/>மனமேறு கின்ற மகிழ்ச்சிப் பெருங்கடலே!<br/>தேக்குமரம் கடைந்து செய்ததொரு தொட்டிலிலே<br/>ஈக்கள் நுழையாமல் இட்ட திரைநடுவில்,<br/>பொன்முகத்தி லேயிழைத்த புத்தம் புதுநீலச்<br/>சின்னமணிக் கண்ணை இமைக்கதவால் மூடிவைப்பாய்!<br/>அள்ளும் வறுமை அகற்றாமல் அம்புவிக்குக்<br/>கொள்ளைநோய் போல்மதத்தைக் கூட்டியழும் வைதிகத்தைப்<br/>போராடிப் போராடிப் பூக்காமல் காய்க்காமல்<br/>வேரோடு பேர்க்கவந்த வீரா, இளவீரா!<br/>வாடப்பல புரிந்து வாழ்வை விழலாக்கும்<br/>மூடப் பழக்கத்தைத் தீதென்றால் முட்டவரும்<br/>மாடுகளைச் சீர்திருத்தி வண்டியிலே பூட்டவந்த<br/>ஈடற்ற தோளா, இளந்தோளா, கண்ணுறங்கு!<br/>"எல்லாம் அவன்செயலே" என்று பிறர்பொருளை<br/>வெல்லம்போல் அள்ளி விழுங்கும் மனிதருக்கும்,<br/>காப்பார் கடவுள்உமைக் கட்டையில்நீர் போகுமட்டும்<br/>வேர்ப்பீர், உழைப்பீர் எனஉரைக்கும் வீணருக்கும்,<br/>மானிடரின் தோளின் மகத்துவத்தைக் காட்டவந்த<br/>தேனின் பெருக்கே,என் செந்தமிழே கண்ணுறங்கு!<br/> <br/> <a href="#hd141"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt142"> <h3>      1.42. பெண் குழந்தை தாலாட்டு</h3> ஆராரோ ஆரரிரோ ஆரரிரோ ஆராரோ!<br/>ஆராரோ ஆரரிரோ ஆரரிரோ ஆராரோ!<br/>சோலை மலரே! சுவர்ணத்தின் வார்ப்படமே!<br/>காலைஇளஞ் சூரியனைக் காட்டும் பளிங்குருவே!<br/>வண்மை உயர்வு மனிதர் நலமெல்லாம்<br/>பெண்மையினால் உண்டென்று பேசவந்த பெண்ணழகே!<br/>நாய்என்று பெண்ணை நவில்வார்க்கும் இப்புவிக்குத்<br/>தாய்என்று காட்டத் தமிழர்க்கு வாய்த்தவளே!<br/>வெண்முகத்தில் நீலம் விளையாடிக் கொண்டிருக்கும்<br/>கண்கள் உறங்கு! கனியே உறங்கிடுவாய்!<br/>அன்னத்தின் தூவி அனிச்ச மலரெடுத்துச்<br/>சின்ன உடலாகச் சித்தரித்த மெல்லியலே!<br/>மின்னல் ஒளியே, விலைமதியா ரத்தினமே!<br/>கன்னல் பிழிந்து கலந்த கனிச்சாறே!<br/>மூடத் தனத்தின் முடைநாற்றம் வீசுகின்ற<br/>காடு, மணக்கவரும் கற்பூரப் பெட்டகமே!<br/>வேண்டாத சாதி இருட்டு வெளுப்பதற்குத்<br/>தூண்டா விளக்காய்த் துலங்கும் பெருமாட்டி!<br/>புண்ணிற் சரம்விடுக்கும் பொய்மதத்தின் கூட்டத்தைக்<br/>கண்ணிற் கனல்சிந்திக் கட்டழிக்க வந்தவளே!<br/>தெய்விகத்தை நம்பும் திருந்தாத பெண்குலத்தை<br/>உய்விக்க வந்த உவப்பே! பகுத்தறிவே!<br/>எல்லாம் கடவுள்செயல் என்று துடைநடுங்கும்<br/>பொல்லாங்கு தீர்த்துப் புதுமைசெய வந்தவளே!<br/>வாயில்இட்டுத் தொப்பை வளர்க்கும் சதிக்கிடங்கை<br/>கோயிலென்று காசுதரும் கொள்கை தவிர்ப்பவளே!<br/>சாணிக்குப் பொட்டிட்டுச் சாமிஎன்பார் செய்கைக்கு<br/>நாணி உறங்கு; நகைத்துநீ கண்ணுறங்கு!<br/> <br/></a></a></a></a></a></a></a></a></a></a></a></a></a></a></ul> <a href="#hd142"><i>உள்ளுறை அட்டவணைக்குத் திரும்ப</i></a><br/> <hr noshade="" width="80%"/> <h3><center> <font color="blue">       புதிய உலகம்  </font></center></h3> <ul> <a name="dt143"> <h3>      1.43. உலக ஒற்றுமை</h3> தன்பெண்டு தன்பிள்ளை சோறு வீடு<br/>சம்பாத்யம் இவையுண்டு தானுண் டென்போன்<br/>சின்னதொரு கடுகுபோல் உள்ளங் கொண்டோன்<br/>தெருவார்க்கும் பயனற்ற சிறிய வீணன்!<br/>கன்னலடா என்சிற்றூர் என்போ னுள்ளம்<br/>கடுகுக்கு நேர்மூத்த துவரை யுள்ளம்!<br/>தென்னையுள்ளம் ஒன்றுண்டு தனது நாட்டுச்<br/>சுதந்தரத்தால் பிறநாட்டைத் துன்பு றுத்தல்!<br/> <br/>ஆயுதங்கள் பரிகரிப்பார், அமைதி காப்பார்,<br/>அவரவர்தம் வீடுநகர் நாடு காக்க<br/>வாயடியும் கையடியும் வளரச் செய்வார்!<br/>மாம்பிஞ்சி யுள்ளத்தின் பயனும் கண்டோம்!<br/>தூயஉள்ளம் அன்புள்ளம் பெரிய உள்ளம்<br/>தொல்லுலக மக்களெலாம் யுஒன்றேரு என்னும் <br/>தாயுள்ளம் தனிலன்றோ இன்பம்! ஆங்கே<br/>சண்டையில்லை தன்னலந்தான் தீர்ந்த தாலே.<br/> <br/> <a href="#hd143"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt144"> <h3>      1. 44. பேரிகை</h3> துன்பம் பிறர்க்கு!நல் இன்பம் தமக்கெனும்<br/>    துட்ட மனோபாவம்,<br/>அன்பினை மாய்க்கும்; அறங்குலைக் கும்;புவி<br/>    ஆக்கந்தனைக் கெடுக்கும்!<br/>வன்புக் கெலாம் அதுவேதுணை யாய்விடும்<br/>    வறுமை யெலாம்சேர்க்கும்!<br/>"இன்பம் எல்லார்க்கும்" என்றேசொல்லிப் பேரிகை<br/>    எங்கும் முழங்கிடுவாய்!<br/> <br/>தாமும் தமர்களும் வாழ்வதற்கே இந்தத்<br/>    தாரணி என்றவண்ணம்,<br/>தீமைக்கெல் லாம்துணை யாகும்; இயற்கையின்<br/>    செல்வத்தையும் ஒழிக்கும்!<br/>தேமலர்ச் சோலையும் பைம்புனல் ஓடையும்<br/>    சித்தத்திலே சேர்ப்போம்!<br/>"க்ஷேமம் எல்லார்க்கும்" என்றேசொல்லிப் பேரிகை<br/>    செகம் முழங்கிடுவாய்!<br/> <br/>நல்லவர் நாட்டினை வல்லவர் தாழ்த்திடும் <br/>    நச்சு மனப்பான்மை,<br/>தொல்புவி மேல்விழும் பேரிடியாம்; அது<br/>    தூய்மைதனைப் போக்கும்!<br/>சொல்லிடும் நெஞ்சில் எரிமலை பூகம்பம்<br/>    சூழத் தகாதுகண்டாய்!<br/>"செல்வங்கள் யார்க்கும்" என்றே சொல்லிப் பேரிகை<br/>    திக்கில் முழங்கிடுவாய்!<br/> <br/> <a href="#hd144"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt145"> <h3>      1. 45. தளை அறு!</h3> கடவுள்கடவுள் என்றெதற்கும்<br/>    கதறுகின்ற மனிதர்காள்!<br/>கடவுள்என்ற நாமதேயம் <br/>    கழறிடாத நாளிலும்<br/>உடைமையாவும் பொதுமையாக<br/>    உலகுநன்று வாழ்ந்ததாம்;<br/>"கடையர்ரு"செல்வர்" என்றதொல்லை<br/>    கடவுள்பேர் இழைத்ததே!<br/> <br/>உடைசுமந்த கழுதைகொண் <br/>    டுழைத்ததோர் நிலைமையும்<br/>உடைமைமுற்றும் படையைஏவி <br/>    அடையும்மன்னர் நிலைமையும்<br/>கடவுளாணை யாயின்,அந்த <br/>    உடைவெளுக்கும் தோழரைக் <br/>கடவுள்தான்முன் னேற்றுமோ?தன் <br/>    கழுதைதான் முன்னேற்றுமோ?<br/> <br/>ஊரிலேனும் நாட்டிலேனும்<br/>    உலகிலேனும் எண்ணினால்<br/>நீர்நிறைந்த கடலையொக்கும் <br/>    நேர்உழைப் பவர்தொகை!<br/>நீர்மிதந்த ஓடமொக்கும் <br/>    நிறைமுதல்கொள் வோர்தொகை!<br/>நேரிற்சூறை மோதுமாயின் <br/>    தோணிஓட்டம் மேவுமோ?<br/> <br/>தொழிலறிந்த ஏழைமக்கள்<br/>    தொழில்புரிந்து செல்வர்பால்<br/>அழிவிலாமு தல்கொடுக்க<br/>    அம்முதற் பணத்தினால்<br/>பழிமிகுந்த அரசமைத்துப்<br/>    படைகள்தம்மை ஏவியே<br/>தொழில்புரிந்த ஏழைமக்கள் <br/>    சோற்றிலே மண்போடுவார்!<br/> <br/>நடவுசெய்த தோழர்கூலி<br/>    நாலணாவை ஏற்பதும்<br/>உடலுழைப்பி லாதசெல்வர்<br/>    உலகைஆண் டுலாவலும்<br/>கடவுளாணை என்றுரைத்த <br/>    கயவர்கூட்ட மீதிலே<br/>கடவுளென்ற கட்டறுத்துத்<br/>    தொழிலுளாரை ஏவுவோம்.<br/> <br/> <a href="#hd145"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt146"> <h3>      1.46. கூடித் தொழில் செய்க  </h3> கூடித் தொழில்செய்தோர் கொள்ளைலா பம்பெற்றார்<br/>வாடிடும் பேதத்தால் வாய்ப்பதுண்டோ		 தோழர்களே!<br/>நாடிய ஓர்தொழில் நாட்டார் பலர்சேர்ந்தால்<br/>கேடில்லை நன்மை கிடைக்குமன்றோ		 தோழர்களே!<br/>சிறுமுதலால் லாபம் சிறிதாகும்; ஆயிரம்பேர்<br/>உறுமுதலால் லாபம் உயருமன்றோ		 தோழர்களே!<br/>அறுபதுபேர் ஆக்கும் அதனை ஒருவன்<br/>பெறுவதுதான் சாத்தியமோ பேசிடுவீர்		 தோழர்களே!<br/>பற்பலபேர் சேர்க்கை பலம்சேர்க்கும்; செய்தொழிலில்<br/>முற்போக்கும் உண்டாகும் முன்னிடுவீர்		 தோழர்களே!<br/>ஒற்றைக்கை தட்டினால் ஓசை பெருகிடுமோ<br/>மற்றும் பலரால் வளம்பெறுமோ			 தோழர்களே!<br/>ஒருவன் அறிதொழிலை ஊரார் தொழிலாக்கிப்<br/>பெரும்பே றடைவதுதான் பெற்றிஎன்க		 தோழர்களே!<br/>இருவர் ஒருதொழிலில் இரண்டுநாள் ஒத்திருந்த<br/>சரிதம் அரிதுநம் தாய்நாட்டில்			 தோழர்களே!<br/>நாடெங்கும் வாழ்குவதிற் கேடொன்று மில்லைஎனும்<br/>பாடம் அதைஉணர்ந்தாற் பயன்பெறலாம்	 தோழர்களே!<br/>பீடுற்றார் மேற்கில் பிறநாட்டார் என்பதெலாம்<br/>கூடித் தொழில்செய்யும் கொள்கையினால்	 தோழர்களே!<br/>ஐந்துரூபாய்ச் சரக்கை ஐந்துபணத்தால் முடித்தல்<br/>சிந்தை ஒருமித்தால் செய்திடலாம்		 தோழர்களே!<br/>சந்தைக் கடையோநம் தாய்நாடு? லக்ஷம்பேர்<br/>சிந்தைவைத்தால் நம்தொழிலும் சிறப்படையும் தோழர்களே!<br/>வாடித் தொழிலின்றி வறுமையாற் சாவதெல்லாம்<br/>கூடித் தொழில்செய்யாக் குற்றத்தால்		 தோழர்களே!<br/>கூடித் தொழில்செய்யாக் குற்றத்தால் இன்றுவரை<br/>மூடிய தொழிற்சாலை முக்கோடி			 தோழர்களே!<br/>கூடைமுறம் கட்டுநரும் கூடித் தொழில்செய்யின்<br/>தேடிவரும் செல்வம் சிறப்புவரும்			 தோழர்களே!<br/> <br/> <a href="#hd146"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt147"> <h3>      1.47. தொழிலாளர் விண்ணப்பம்</h3> காடு களைந்தோம் - நல்ல<br/>    கழனி திருத்தியும் உழவு புரிந்தும்<br/>நாடுகள் செய்தோம் - அங்கு<br/>    நாற்றிசை வீதிகள் தோற்றவும் செய்தோம்<br/>வீடுகள் கண்டோம் - அங்கு<br/>    வேண்டிய பண்டங்கள் ஈண்டிடச் செய்தோம்<br/>பாடுகள் பட்டோம் - புவி<br/>    பதமுறவே நாங்கள் நிதமும் உழைத்தோம்.<br/> <br/>மலையைப் பிளந்தோம் - புவி<br/>    வாழவென் றேகடல் ஆழமும் தூர்த்தோம்<br/>அலைகடல் மீதில் - பல்<br/>    லாயிரங் கப்பல்கள் போய்வரச் செய்தோம்<br/>பலதொல் லையுற்றோம் - யாம்<br/>    பாதாளம் சென்று பசும்பொன் எடுத்தோம்<br/>உலையில் இரும்பை - யாம்<br/>    உருக்கிப்பல் யந்திரம் பெருக்கியுந் தந்தோம்.<br/> <br/>ஆடைகள் நெய்தோம் - பெரும்<br/>    ஆற்றை வளைத்துநெல் நாற்றுக்கள் நட்டோம்;<br/>கூடை கலங்கள் - முதல்<br/>    கோபுரம் நற்சுதை வேலைகள் செய்தோம்<br/>கோடையைக் காக்க - யாம்<br/>    குடையளித் தோம்நல்ல நடையன்கள் செய்தோம்<br/>தேடிய பண்டம் - இந்தச்<br/>    செகத்தில் நிறைந்திட முகத்தெதிர் வைத்தோம்.<br/> <br/>வாழ்வுக் கொவ்வாத - இந்த<br/>    வையத்தில் இந்நிலை எய்தப் புரிந்தோம்<br/>ஆழ்கடல் காடு - மலை<br/>    அத்தனை யிற்பல சத்தை யெடுத்தோம்.<br/>ஈழை அசுத்தம் - குப்பை<br/>    இலைஎன்ன வேஎங்கள் தலையிற் சுமந்தோம்.<br/>சூழக் கிடந்தோம் - புவித்<br/>    தொழிலாள ராம்எங்கள் நிலைமையைக் கேளீர்.<br/> <br/>கந்தை யணிந்தோம் - இரு<br/>    கையை விரித்தெங்கள் மெய்யினைப் போர்த்தோம்.<br/>மொந்தையிற் கூழைப் - பலர்<br/>    மொய்த்துக் குடித்துப் பசித்துக் கிடந்தோம்<br/>சந்தையில் மாடாய் - யாம்<br/>    சந்ததம் தங்கிட வீடுமில் லாமல்<br/>சிந்தை மெலிந்தோம் - எங்கள் <br/>    சேவைக் கெலாம்இது செய்நன்றி தானோ?<br/> <br/>மதத்தவன் தலைவீர்! - இந்த<br/>    மண்ணை வளைத்துள்ள அண்ணாத்தை மாரே!<br/>குதர்க்கம் விளைத்தே - பெருங்<br/>    கொள்ளை யடித்திட்ட கோடி சுரர்காள்!<br/>வதக்கிப் பிழிந்தே - சொத்தை<br/>    வடிகட்டி எம்மைத் துடிக்க விட்டீரே!<br/>நிதியின் பெருக்கம் - விளை<br/>    நிலமுற்றும் உங்கள் வசம்பண்ணி விட்டீர்! <br/> <br/>செப்புதல் கேட்பீர்! - இந்தச்<br/>    செகத்தொழி லாளர்கள் மிகப்பலர் ஆதலின்,<br/>கப்பல் களாக - இனித்<br/>    தொழும்பர்க ளாக மதித்திட வேண்டாம்!<br/>இப்பொழு தேநீர் - பொது<br/>    இன்பம் விளைந்திட உங்களின் சொத்தை<br/>ஒப்ப டைப்பீரே - எங்கள்<br/>    உடலில் இரத்தம் கொதிப்பேறு முன்பே<br/>		 ஒப்படைப்பீரே!<br/> <br/> <a href="#hd147"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt148"> <h3>      1.48. வாழ்வில் உயர்வுகொள்!</h3> சுயமரி யாதைகொள் தோழா! - நீ<br/>துயர் கெடுப்பாய் வாழ்வில் உயர்வடைவாயே!	<br/>		சுயமரி யாதைகொள் ...	<br/> <br/>உயர்வென்று பார்ப்பனன் சொன்னால் - நீ<br/>உலகினில் மக்கள் எல்லாம்சமம் என்பாய்;    <br/>துயருறத் தாழ்ந்தவர் உள்ளார் - என்று<br/>சொல்லிடுந் தீயரைத் தூவென் றுமிழ்வாய்!<br/>அயலொரு கூட்டத்தார் ஆள்வோர் - சிலர்<br/>ஆட்பட் டிருப்பவர் என்று சொல்வோரைப்<br/>பயமின்றி நீதிருந் தச்சொல்! - சிலர்<br/>பழமைசொன் னால்புது நிலைநலம் காட்டு!<br/>		சுயமரி யாதைகொள் ...			<br/> <br/>சேசு முகம்மது என்றும் - மற்றும்<br/>சிவனென்றும் அரியென்றும் சித்தார்த்த னென்றும்,<br/>பேசி வளர்க்கின்ற போரில் - உன்<br/>பெயரையும் கூட்டுவார் நீஒப்ப வேண்டாம்!<br/>காசைப் பிடுங்கிடு தற்கே - பலர்<br/>கடவுளென் பார்!இரு காதையும் மூடு!<br/>கூசி நடுங்கிடு தம்பி! - கெட்ட<br/>கோயிலென் றால்ஒரு காதத்தி லோடு!	<br/>		சுயமரி யாதைகொள் ...			<br/> <br/>கோயில் திருப்பணி என்பார் - அந்தக்<br/>கோவில் விழாவென்று சொல்லியுன் வீட்டு<br/>வாயிலில் வந்துனைக் காசு - கேட்கும்<br/>வஞ்சக மூடரை மனிதர் என்னாதே!<br/>வாயைத் திறக்கவும் சக்தி - இன்றி<br/>வயிற்றைப் பிசைந்திடும் ஏழைகட் கேநீ<br/>தாயென்ற பாவனை யோடும் - உன்<br/>சதையையும் ஈந்திட ஒப்புதல் வேண்டும்.<br/>		சுயமரி யாதைகொள் ...			<br/> <br/>கடவுள் துவக்கிக் கொடுத்த - பல<br/>கவிதைகள், பதிகங்கள் செப்பிய பேர்கள்,<br/>கடவுள் புவிக்கவ தாரம் - அந்தக்<br/>கடவுளின் தொண்டர்கள், லோக குருக்கள்,<br/>கடவுள் நிகர் தம்பிரான்கள் - ஜீயர்,<br/>கழுகொத்த பூசுரர், பரமாத்து மாக்கள்<br/>கடவுள் அனுப்பிய தூதர் - வேறு<br/>கதைகளி னாலும் சுகங்கண்ட துண்டா?<br/>		சுயமரி யாதைகொள் ...			<br/> <br/>அடிமை தவிர்த்ததும் உண்டோ? - அன்றி<br/>ஆதிமுதல் இந்தத் தேதி வரைக்கும்,<br/>மிடிமை தவிர்த்ததும் உண்டோ? - அன்றி<br/>மேல்நிலை என்பதைக் கண்டதும் உண்டோ?<br/>குடிக்கவும் நீரற் றிருக்கும் - ஏழைக்<br/>கூட்டத்தை எண்ணாமல், கொடுந்தடி யர்க்கு<br/>மடங்கட்டி வைத்ததி னாலே - தம்பி!<br/>வசம்கெட்டுப் போனது நமதுநன் னாடு.	<br/>		சுயமரி யாதைகொள் ...<br/> <br/>உழைக்காத வஞ்சகர் தம்மை - மிக<br/>உயர்வான சாதுக்கள் என்பது நன்றோ?<br/>விழித்திருக் கும்போதி லேயே - நாட்டில்<br/>விளையாடும் திருடரைச் சாமிஎன் கின்றார்!<br/>அழியாத மூடத் தனத்தை - ஏட்டில்<br/>அழகாய் வரைந்திடும் பழிகாரர் தம்மை<br/>முழுதாய்ந்த பாவலர் என்பார் - இவர்<br/>முதலெழுத் தோதினும் மதியிருட் டாகும்!<br/>		சுயமரி யாதைகொள் ...			<br/> <br/> <a href="#hd148"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt149"> <h3>      1. 49. மாண்டவன் மீண்டான்!</h3> ஆற்றோரம் தழைமரங்கள் அடர்ந்தஒரு தோப்பில்<br/>அழகான இளமங்கை ஆடுகின்றாள் ஊஞ்சல்!<br/>சேற்றுமண்ணால் திண்ணையிலே உட்கார்ந்து பொம்மை<br/>செய்துவிளை யாடுகின்றான் மற்றுமொரு பிள்ளை!<br/>ஏற்றிவைத்த மணிவிளக்கின் அண்டையிலே பாயில்<br/>இளஞ்சிசுவும் பெற்றவளும் கொஞ்சுகின்றார் ஓர்பால்!<br/>ஏற்றகடன் தொல்லையினால் நோய்கொண்ட தந்தை<br/>ஏ!என்று கூச்சலிட்டான்; நிலைதவறி வீழ்ந்தான்!<br/> <br/>அண்டைஅயல் மனிதரெல்லாம் ஓடிவந்தார். ஆங்கே<br/>அருந்துணைவி நாயகனின் முகத்தில்முகம் வைத்துக்<br/>கெண்டைவிழிப் புனல்சோர அழுதுதுடித் திட்டாள்;<br/>கீழ்க்கிடந்து மெய்சோர்ந்த நோயாளி தானும்<br/>தொண்டையிலே உயிரெழுப்பும் ஒலியின்றிக் கண்ணில்<br/>தோற்றமது குறைவுபடச் சுவாசம்மேல் வாங்க,<br/>மண்டைசுழ லக்கண்ணீர் வடித்துவடித் தழுதான். <br/>மனமுண்டு வாயில்லை என்செய்வான் பாவம்!<br/> <br/>பேசாயோ வாய்திறந்து பெற்றெடுத்த உன்றன்<br/>பிள்ளைகளைக் கண்கொண்டு பாராயோ என்றன்<br/>வீசாத மணிஒளியே! என்றுரைத்தாள் மனைவி.<br/>விருப்பமதை இன்னதென விளம்பிடுக, என்று<br/>நேசரெலாம் கேட்டார்கள். கேட்டநோயாளி<br/>நெஞ்சினையும் விழிகளையும் தன்னிலையில் ஆக்கிப்<br/>பேசமுடி யாநிலையில் ஈனசுரத் தாலே<br/>பெண்டுபிள்ளை! பெண்டுபிள்ளை!! என்றுரைத்தான் சோர்ந்தான்!!!<br/> <br/>எதிர்இருந்தோர் இதுகேட்டார்; மிகஇரக்கங் கொண்டார்.<br/>இறப்பவனைத் தேற்றவெண்ணி ஏதேதோ சொன்னார்.<br/>இதுதேதி உன்கடனைத் தீர்க்கின்றோம் என்றார்.<br/>இருந்தநிலை மாறவில்லை மற்றொருவன் வந்து<br/>மதிவந்து விட்டதண்ணே நமதுசர்க்கா ருக்கு!<br/>புமக்களுக்குப் புவிப்பொருள்கள் பொதுமுவென்று சர்க்கார்<br/>பதிந்துவிட்டார் இனிப்பெண்டு பிள்ளைகளைப் பற்றிப்<br/>பயமில்லை! கவலையில்லை! மெய்யண்ணே, மெய்மெய்!!<br/> <br/>என்றுசொன்னான் தேற்றுமொழி, இறக்கின்ற மனிதன்<br/>இறக்குங்கால் கவலையின்றி இறக்கட்டும் என்று!<br/>நன்றிந்த வார்த்தைஅவன் காதினிலே பாய்ந்து<br/>நலிவுற்ற உள்ளத்தைப் புலியுளமாய்ச் செய்து<br/>சென்றஉயிர் செல்லாமல் செய்ததனால் அங்குச்<br/>செத்துவிட்ட அம்மனிதன் பொத்தெனவே குந்தி,<br/>இன்றுநான் சாவதற்கே அஞ்சவில்லை என்றான்!<br/>இறப்பதெனில் இனியெனக்குக் கற்கண்டென் றானே!<br/> <br/> <a href="#hd149"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt150"> <h3>      1.50. ஆய்ந்து பார்!</h3> சாந்தியால் உலகம் தழைப்பது நன்றா?<br/>சமயபே தம்வளர்த்தே தளர்வது நன்றா?<br/>மாந்தரிற் சாதி வகுப்பது சரியா?<br/>மக்கள் ஒரேகுலமாய் வாழ்வது சரியா?<br/> <br/>வாய்ந்தபோர்க் குறிபோல் மதக்குறி இனிதா?<br/>மனமொழி மெய்ஒன்றி மகிழுதல் இனிதா?<br/>ஆய்ந்துபார் நெஞ்சமே அமைதிதான் சிறப்பா?<br/>அண்டைவீட் டைப்பறிக்கும் சண்டைதான் சிறப்பா?<br/> <br/>காணுமா னிடரைக் கனம்செயல் முறையா?<br/>கடவுள் எனும்மயக்கில் கவிழ்ப்பது முறையா?<br/>மாணுறும் தன்னம்பிக்கை வளர்ப்பது நலமா?<br/>வயப்படும் பக்தியினால் பயப்படல் நலமா? <br/> <br/>வீணரைப் பணிவது மக்களின் கடனா?<br/>மேவும் உழைப்பினிலே ஏவுதல் கடனா? <br/>நாணு மூடவழக்கம் நாடுதல் பெரிதா?<br/>நல்லறி வென்னும்வழிச் செல்லுதல் பெரிதா?<br/> <br/>கோயிலுக் கொன்று கொடுத்திடல் அறமா?<br/>கோடி கொடுக்கும்கல்வி தேடிடல் அறமா?<br/>வாயிலில் வறியரை வளர்த்திடல் அன்போ?<br/>மடத்தில் வீணிற்பொருளைக் கொடுத்திடல் அன்போ?<br/> <br/>நாயிலுங் கடையாய் நலிவது மேலா? <br/>நல்லகூட் டுத்தொழில்கள் நாட்டிடல் மேலா?  <br/>ஓய்வறி யார்உறங்க இடந்தரல் உயர்வா?<br/>ஊரை வளைக்கும்குரு மார்செயல் உயர்வா?<br/> <br/>மாதர்தம் உரிமை மறுப்பது மாண்பா?<br/>மாதர்முன் னேற்றத்தால் மகிழ்வது மாண்பா?<br/>மேதினி துயர்ப்பட விரும்புதல் இதமா?<br/>விதவைக்கு மறுமணம் உதவுதல் இதமா?<br/> <br/>கோதையர் காதல்மணம் கொள்வது சீரோ?<br/>குழந்தைக்கு மணஞ்செய்து கொல்வது சீரோ?<br/>போதனையாற் பெண்கள் பொதுவெனல் கனமோ?<br/>பொட்டுக்கட்டும் வழக்கம் போக்குதல் கனமோ? <br/> <br/>பாழ்படும் பழமை சூழ்வது திறமா?<br/>பகுத்தறிவால் நலம் வகுப்பது திறமா?<br/>தாழ்பவர் தம்மைத் தாழ்த்துதல் சால்போ?<br/>தனம்காப் பவர்தங்கள் இனம்காத்தல் சால்போ?<br/> <br/>ஆழ்வுறும் ஆத்திகம் வைதிகம் சுகமா?<br/>அகிலமேற் சமதர்மம் அமைப்பது சுகமா? <br/>சூழும் நற்பேதம் தொடர்வது வாழ்வோ?<br/>சுயமரி யாதையால் உயர்வது வாழ்வோ?<br/> <br/> <a href="#hd150"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt151"> <h3>      1.51. மானிட சக்தி  </h3> மானிடத் தன்மையைக் கொண்டு - பலர்<br/>வையத்தை ஆள்வது நாம்கண்ட துண்டு<br/>மானிடத் தன்மையை நம்பி - அதன் <br/>வன்மையி னாற்புவி வாழ்வுகொள் தம்பி!<br/>"மானிடம்" என்றொரு வாளும் - அதை<br/>வசத்தில் அடைந்திட்ட உன்இரு தோளும்<br/>வானும் வசப்பட வைக்கும் - இதில்<br/>வைத்திடும் நம்பிக்கை, வாழ்வைப் பெருக்கும் <br/>		மானிடத் தன்மையைக் ...<br/> <br/>மானிடன் வாழ்ந்த வரைக்கும் - இந்த<br/>வையத்திலே அவன் செய்த வரைக்கும்<br/>மானிடத் தன்மைக்கு வேறாய் - ஒரு<br/>வல்லமை கேட்டிருந்தால் அதைக் கூறாய்!<br/>மானிடம் என்பது புல்லோ? - அன்றி<br/>மரக்கட்டை யைக்குறித் திடவந்த சொல்லோ?<br/>கானிடை வாழ்ந்ததும் உண்டு - பின்பு<br/>கடலை வசப்படச் செய்ததும் அதுதான்! <br/>		மானிடத் தன்மையைக் ...<br/> <br/>மானிடம் போற்ற மறுக்கும் - ஒரு<br/>மானிடன் தன்னைத்தன் உயிரும் வெறுக்கும்;<br/>மானிடம் என்பது குன்று - தனில்<br/>வாய்ந்த சமத்துவ உச்சியில் நின்று<br/>மானிடருக் கினி தாக - இங்கு<br/>வாய்த்த பகுத்தறி வாம்விழி யாலே<br/>வான்திசை எங்கணும் நீபார்! - வாழ்வின்<br/>வல்லமை யுமானிடத் தன்மைருஎன் றதேர்! <br/>		மானிடத் தன்மையைக் ...<br/> <br/> <a href="#hd151"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt152"> <h3>      1.52. முன்னேறு!</h3> சாதிமத பேதங்கள் மூடவழக் கங்கள்<br/>    தாங்கிநடை பெற்றுவரும் சண்டை யுலகிதனை<br/>ஊதையினில் துரும்புபோல் அலக்கழிப்போம்; பின்னர்<br/>    ஒழித்திடுவோம்; புதியதோர் உலகம் செய்வோம்!<br/>பேதமிலா அறிவுடைய அவ்வுலகத் திற்குப்<br/>    பேசுசுய மரியாதை உலகெனப் பேர்வைப்போம்!<br/>ஈதேகாண்! சமுகமே, யாம்சொன்ன வழியில்<br/>    ஏறுநீ! ஏறுநீ! ஏறுநீ! ஏறே. <br/> <br/>அண்டுபவர் அண்டாத வகை செய்கின்ற<br/>    அநியாயம் செய்வதெது? மதங்கள் அன்றோ?<br/>கொண்டு விட்டோம் பேரறிவு, பெருஞ்செயல்கள்<br/>    கொழித்து விட்டோம் என்றிங்கே கூறுவார்கள்.<br/>பண்டொழிந்த புத்தன், ராமாநு ஞன்,மு<br/>    கம்மது, கிறிஸ்து-எனும் பலபேர் சொல்லிச்<br/>சண்டையிடும் அறியாமை அறிந்தா ரில்லை!<br/>    சமூகமே ஏறுநீ, எம்கொள் கைக்கே!<br/> <br/> <a href="#hd152"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt153"> <h3>      1.53. உலகப்பன் பாட்டு</h3> பகுத்தறிவு மன்றத்தில் உலகம்என்ற<br/>    பழயமுத லாளியினை நிற்கவைத்து<br/>மிகுத்திருந்த உன்நன்செய், புன்செய்யாவும்<br/>    வெகுகாலத் தின்முன்னே, மக்கள்யாரும்<br/>சுகித்திருக்கக் குத்தகைக்கு விட்டதுண்டோ?<br/>    சொல்!என்றேன்; உலகப்பன் ஆம்ஆம்என்றான்.<br/>வகுத்தஅந்தக் குத்தகைக்குச் சீட்டுமுண்டோ<br/>    வாய்ச்சொல்லோ என்றுரைத்தேன். வாய்ச்சொல்என்றான்.<br/> <br/>குத்தகைக்கா ரர்தமக்குக் குறித்தஎல்லை<br/>    குறித்தபடி உள்ளதுவா என்றுகேட்டேன்.<br/>கைத்திறனும் வாய்த்திறனும் கொண்டபேர்கள்<br/>    கண்மூடி மக்களது நிலத்தையெல்லாம்<br/>கொத்திக்கொண் டேப்பமிட்டு வந்ததாலே<br/>    கூலிமக்கள் அதிகரித்தார், என்னசெய்வேன்!<br/>பொத்தல்இலைக் கலமானார் ஏழைமக்கள்;<br/>    புனல்நிறைந்த தொட்டியைப்போல் ஆனார்செல்வர்.<br/> <br/>அதிகரித்த தொகைதொகையாய்ச் செல்வமெல்லாம்<br/>    அடுக்கடுகாய்ச் சிலரிடம்போய் ஏறிக்கொண்டு<br/>சதிராடு தேவடியாள் போல்ஆடிற்று!<br/>    தரித்திரரோ புழுப்போலே துடிக்கின்றார்கள்;<br/>இதுஇந்நாள் நிலைஎன்றான் உலகப்பன்தான்!<br/>    இந்நிலையி லிருப்பதனால் உலகப்பாநீ<br/>புதுக்கணக்குப் போட்டுவிடு; பொருளைஎல்லாம் <br/>    பொதுவாக எல்லார்க்கும் குத்தகைசெய்.<br/> <br/>ஏழைமுத லாளியென்ப தில்லாமற்செய்<br/>    என்றுரைத்தேன். உலகப்பன் எழுந்துதுள்ளி,<br/>ஆழமப்பா உன்வார்த்தை! உண்மையப்பா,<br/>    அதற்கென்ன தடையப்பா, இல்லையப்பா;<br/>ஆழமப்பா உன்கருத்து, மெய்தானப்பா,<br/>    அழகாயும் இருக்குதப்பா, நல்லதப்பா,<br/>தாழ்வுயர்வு நீங்குமப்பா, என்றுசொல்லித்<br/>    தகதகென ஆடினான். நான்சிரித்து,<br/> <br/>ஆடுகின்றாய் உலகப்பா! யோசித்துப்பார்!<br/>    ஆர்ப்பாட்டக் காரர்இதை ஒப்பாரப்பா!<br/>தேடப்பா ஒருவழியை என்றுசொன்னேன்.<br/>    செகத்தப்பன் யோசித்துச் சித்தம்சோர்ந்தான்.<br/>ஓடப்ப ராயிருக்கும் ஏழையப்பர்<br/>    உதையயப்ப ராகிவிட்டால், ஓர்நொடிக்குள்<br/>ஓடப்பர் உயரப்பர் எல்லாம்மாறி<br/>    ஒப்பப்பர் ஆய்விடுவார் உணரப்பாநீ!<br/> <br/> <a href="#hd153"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt154"> <h3>      1.54. உலகம் உன்னுடையது!</h3>     54. உலகம் உன்னுடையது!<br/> <br/>பள்ளம் பறிப்பாய், பாதா ளத்தின்<br/>அடிப்புறம் நோக்கி அழுந்துக! அழுந்துக!<br/>பள்ளந் தனில்விழும் பிள்ளைப் பூச்சியே,<br/>தலையைத் தாழ்த்து! முகத்தைத் தாழ்த்து!<br/>தோளையும் உதட்டையும் தொங்கவை! ஈன<br/>உளத்தை, உடலை, உயிரைச் சுருக்கு!<br/>நக்கிக்குடி! அதை நல்லதென்று சொல்!<br/>தாழ்ந்து தாழ்ந்து தாழ்ந்த நாயினும்<br/>தாழ்ந்துபோ! குனிந்து தரையைக் கௌவி<br/>ஆமையைப் போலே அடங்கி ஒடுங்கு!<br/>பொட்டுப் பூச்சியே, புன்மைத் தேரையே,<br/>அழு!இளி! அஞ்சு! குனி! பிதற்று!<br/>கன்னங் கருத்த இருட்டின் கறையே!<br/>தொங்கும் நரம்பின் தூளே! இதைக்கேள்:<br/>மனிதரில் நீயுமோர் மனிதன்; மண்ணன்று!<br/>இமைதிற! எழுந்து நன்றாய் எண்ணுவாய்!<br/>தோளை உயர்த்து! சுடர்முகம் தூக்கு!<br/>மீசையை முறுக்கி மேலே ஏற்று!<br/>விழித்த விழியில் மேதினிக் கொளிசெய்!<br/>நகைப்பை முழக்கு! நடத்து லோகத்தை!<br/>உன்வீடு - உனது பக்கத்து வீட்டின்<br/>இடையில் வைத்த சுவரை இடித்து<br/>வீதிகள் இடையில் திரையை விலக்கி<br/>நாட்டொடு நாட்டை இணைத்து மேலே<br/>ஏறு! வானை இடிக்கும் மலைமேல்<br/>ஏறு விடாமல்! ஏறு மேன்மேல்!<br/>ஏறி நின்று பாரடா எங்கும்!<br/>எங்கும் பாரடா இப்புவி மக்களை!<br/>பாரடா உனது மானிடப் பரப்பை!<br/>பாரடா உன்னுடன் பிறந்த பட்டாளம்!<br/>யுஎன்குலம்ரு என்றுனைத் தன்னிடம் ஒட்டிய <br/>மக்கட் பெருங்கடல் பார்த்து மகிழ்ச்சிகொள்!<br/>அறிவை விரிவுசெய்! அகண்ட மாக்கு!<br/>விசாலப் பார்வையால் விழுங்கு மக்களை!<br/>அணைந்துகொள்! உன்னைச் சங்கம மாக்கு.<br/>மானிட சமுத்திரம் நானென்று கூவு!<br/>பிரிவிலை எங்கும் பேத மில்லை<br/>உலகம் உண்ணஉண்! உடுத்த உடுப்பாய்!<br/>புகல்வேன்: "உடைமை மக்களுக்குப் பொது!"<br/>புவியை நடத்து! பொதுவில் நடத்து!<br/>வானைப் போல மக்களைத் தாவும்<br/>வெள்ள அன்பால் இதனைக்<br/>குள்ள மனிதர்க்கும் கூறடா தோழனே!<br/> <br/> <a href="#hd154"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt155"> <h3>      1. 55. சாய்ந்த தராசு  </h3>  வாழ்வதிலும் நலம் சூழ்வதிலும் - புவி<br/>மக்களெல்லாம் ஒப்புடையார்!<br/> <br/>ஏழ்மையில் மக்களைத் தள்ளுவதோ? - இதை<br/>இன்பமெனச் சிலர் கொள்ளுவதோ?   <br/>		வாழ்வதிலும் நலம் ...<br/> <br/>கூழுக்குப் பற்பலர் வாடவும் சிற்சிலர்<br/>கொள்ளை யடிப்பதும் நீதியோ - புவி<br/>வாழ்வதுதான் எந்தத் தேதியோ?<br/>		வாழ்வதிலும் நலம் ...      <br/> <br/>சிற்சிலர் வாழ்ந்திடப் பற்பலர் உழைத்துத்<br/>தீர்கஎனும் இந்த லோகமே - உரு<br/>அற்றொழிந் தாலும்நன் றாகுமே!     <br/>		வாழ்வதிலும் நலம் ...<br/> <br/>காண்பதெலாம் தொழிலாளி செய்தான் அவன்<br/>காணத் தகுந்தது வறுமையாம் - அவன்<br/>பூணத் தகுந்ததும் பொறுமையாம்!   <br/>		வாழ்வதிலும் நலம் ...<br/> <br/>அன்பெனச் சொல்லியிங் காதிமுதற் பேத<br/>வன்பை வளர்த்தனர் பாரிலே - அதன்<br/>பின்புகண் டோம்இதை நேரிலே!<br/>		வாழ்வதிலும் நலம் ...<br/> <br/>மக்கள் பசிக்க மடத்தலைவர்க் கெனில்<br/>வாழை யிலைமுற்றும் நறுநெய்யாம் - இது<br/>மிக்குயிர் மேல்வைத்த கருணையாம்!   <br/>		வாழ்வதிலும் நலம் ...<br/> <br/>கோயிலிலே பொருள் கூட்டும் குருக்களும்<br/>கோதையர் தோளினிற் சாய்கின்றார் - இங்கு<br/>நோயினிலே மக்கள் மாய்கின்றார்!   <br/>		வாழ்வதிலும் நலம் ...<br/> <br/>கோரும் துரைத்தனத் தாரும் பெரும்பொருள்<br/>கொண்டவர்க்கே நலம் கூட்டுவார் - உழைப்<br/>போரிடமே கத்தி தீட்டுவார்!          <br/>		வாழ்வதிலும் நலம் ...<br/> <br/>மக்களெல் லாம்சம மாக அடைந்திட<br/>மாநிலம் தந்ததில் வஞ்சமோ? - பசி<br/>மிக்கவரின் தொகை கொஞ்சமோ?  <br/>		வாழ்வதிலும் நலம் ...<br/> <br/> <a href="#hd155"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt156"> <h3>      1.56. வியர்வைக் கடல்</h3>             அதிகாலை<br/>கிழக்கு வெளுக்கமுன் வௌியிற் கிளம்பினேன்<br/>ஒளிசெயும் மணியிருள், குளிர்ச்சி, நிசப்தம்,<br/>இவற்றிடை என்னுளம் துள்ளும் மான்குட்டி!<br/>உத்ஸாகம் எனைத் தூக்கி ஓடினது!<br/> <br/>            இயற்கை<br/>குன்றம் இருக்கும்.அக் குன்றத் தின்பால்<br/>குளமும், அழகிய குளிர்பூஞ் சோலையும்<br/>அழகு செய்யும்! அவ்விடத் தில்தான்<br/>என்றன் சொந்த நன்செய் உள்ளது.<br/> <br/>               பகல்<br/>கடல்மிசை உதித்த பரிதியின் நெடுங்கதிர்<br/>வானெலாம் பாய்ந்தது! பறந்தது வல்லிருள்!<br/>புவியின் சித்திரம் ஒளியிற் பொலிந்தது.<br/>இயற்கை தந்த எழிலிடை நடந்தேன்.<br/> <br/>               வயல்<br/>வளம்பெற நிறைந்த இளம்பயிர்ப் பசுமை<br/>மரகதம் குவிந்த வண்ணம் ஆயிற்று;<br/>மரகதக் குவியல்மேல் வாய்ந்த பனித்துளி<br/>காணக்கண் கூசும் வயிரக் களஞ்சியம்!<br/>பரந்தஎன் வயலைப் பார்த்துக்கொண் டிருந்தேன்<br/>மகிழ்ச்சி தவிர மற்றொன்று காணேன்!<br/> <br/>             உழைப்பு<br/>களையினைக் களைவது கருதி, எனது<br/>பண்ணை ஆட்கள் பலபேர் வந்தனர்.<br/>என்னை வணங்கினர்; வயலில் இறங்கினர்.<br/>வில்லாய் வளைந்தது மேனி; அவர்தோள்<br/>விசையாய்க் களைந்தது களையின் விளைவை!<br/>முகவிழி கவிழ்ந்து வயலில் மொய்த்தது.<br/> <br/>            நடுப்பகல்<br/>காலைப் போதினைக் கனலாற் பொசுக்கிச்<br/>சூரியன் ஏறி உச்சியிற் சூழ்ந்தான்.<br/>சுடுவெயில் உழவர் தோலை உரித்தது;<br/>புதுமலர்ச் சோலையில் போய்விட்டேன் நான்.<br/> <br/>            வெயில்<br/>குளிர்புனல் தௌிந்து நிறைந்த மணிக்குளம்!<br/>நிழல்சேர் கரையில் நின்றுகொண் டிருந்தேன்<br/>புழுக்கமும் வியர்வையும் எழுப்பி என்னை<br/>நலிவு செய்த நச்சு வெய்யில்,<br/>வானி லிருந்து மண்ணிற் குதித்துத்<br/>தேன்மலர்ச் சோலை செழுமை கடந்தென்<br/>உளத்தையும் உயிரையும் பிளப்பது விந்தை!<br/>குளத்தில் விழுந்து குளிக்கத் தொடங்கினேன்.<br/>வெள்ளப் புனலும் கொள்ளிபோல் சுட்டது.<br/> <br/>          உழைப்புத் துன்பம்<br/>காலைப் போதினைக் கனலால் பொசுக்கிச்<br/>சோலையும் கடந்து சுடவந்த வெய்யில்<br/>விரிபுனற் குளத்தையும் வெதுப்பிய தெண்ணினேன்.<br/>எண்ணும் போதென் கண்ணின் எதிரில் <br/>வியர்வையும் அயர்வுமாய்ப் பண்ணை யாட்கள்<br/>வந்து நின்று வணக்கம் செய்தனர்.<br/>ஐயகோ நெஞ்சமே, இந்த ஆட்கள்<br/>தாங்கொணாக் கனலை எவ்வாறு தாங்கினர்?<br/> <br/>      வியர்வைக் கடலின் காட்சி<br/>களைபோக்கும் சிறுபயன் விளைக்க இவர்கள்<br/>உடலைக் கசக்கி உதிர்த்த வியர்வையின்<br/>ஒவ்வொரு துளியிலும் கண்டேன்<br/>இவ்வுல குழைப்பவர்க் குரிய தென்பதையே!<br/> <br/> <a href="#hd156"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt157"> <h3>      1.57. நீங்களே சொல்லுங்கள்!  </h3>  சித்திரச் சோலைகளே! உமை நன்கு<br/>திருத்த இப் பாரினிலே - முன்னர்<br/>எத்தனை தோழர்கள் ரத்தம் சொரிந்தன<br/>ரோ!உங்கள் வேரினிலே.<br/> <br/>நித்தம் திருத்திய நேர்மையி னால்மிகு<br/>நெல்விளை நன்னிலமே! - உனக் <br/>கெத்தனை மாந்தர்கள் நெற்றி வியர்வை<br/>இறைத்தனர் காண்கிலமே.<br/> <br/>தாமரை பூத்த தடாகங்களே! உமைத்<br/>தந்தஅக் காலத்திலே - எங்கள்<br/>தூய்மைச் சகோதரர் தூர்ந்து மறைந்ததைச்<br/>சொல்லவோ ஞாலத்திலே.<br/> <br/>மாமிகு பாதைகளே! உமை இப்பெரு<br/>வையமெ லாம் வகுத்தார் - அவர்<br/>ஆமை எனப்புலன் ஐந்தும் ஒடுங்கிட<br/>அந்தியெலாம் உழைத்தார்.<br/> <br/>ஆர்த்திடும் யந்திரக் கூட்டங்களே! - உங்கள்<br/>ஆதி அந்தம் சொல்லவோ? - நீங்கள் <br/>ஊர்த்தொழி லாளர் உழைத்த உழைப்பில்<br/>உதித்தது மெய்அல்லவோ?<br/> <br/>கீர்த்திகொள் போகப் பொருட்புவியே! உன்றன்<br/>கீழிருக்கும் கடைக்கால் - எங்கள்<br/>சீர்த்தொழி லாளர் உழைத்த உடம்பிற்<br/>சிதைந்த நரம்புகள்தோல்!<br/> <br/>நீர்கனல் நல்ல நிலம்வௌி காற்றென<br/>நின்ற இயற்கைகளே! - உம்மைச்<br/>சாரும் புவிப்பொருள் தந்ததெவை? தொழி<br/>லாளார் தடக்கைகளே!<br/> <br/>தாரணியே! தொழி லாளர் உழைப்புக்குச்<br/>சாட்சியும் நீயன்றோ? - பசி<br/>தீரும் என்றால் உயிர்போகும் எனச்சொல்லும்<br/>செல்வர்கள் நீதிநன்றோ ?<br/> <br/>எலிகள் புசிக்க எலாம்கொடுத்தே சிங்க<br/>ஏறுகள் ஏங்கிடுமோ? - இனிப்<br/>புலிகள் நரிக்குப் புசிப்பளித்தே பெரும்<br/>புதரினில் தூங்கிடுமோ?<br/> <br/>கிலியை விடுத்துக் கிளர்ந்தெழுவார் இனிக்<br/>கெஞ்சும்உத் தேசமில்லை - சொந்த<br/>வலிவுடையார் இன்ப வாழ்வுடையார் இந்த<br/>வார்த்தைக்கு மோசமில்லை.<br/> <br/> <a href="#hd157"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt158"> <h3>      1.58. புதிய உலகு செய்வோம்</h3>      புதியதோர் உலகம் செய்வோம் - கெட்ட<br/>    போரிடும் உலகத்தை வேரொடு சாய்ப்போம். <br/>		புதியதோர் உலகம் ...<br/> <br/>பொதுஉடைமைக் கொள்கை திசையெட்டும் சேர்ப்போம்<br/>புனிதமோ டதைஎங்கள் உயிரென்று காப்போம். <br/>		புதியதோர் உலகம் ...<br/> <br/>இதயமெலாம் அன்பு நதியினில் நனைப்போம்<br/>யுஇதுஎனதெரு ன்னுமோர் கொடுமையைத் தவிர்ப்போம் <br/>		புதியதோர் உலகம் ...<br/> <br/>உணர்வெனும் கனலிடை அயர்வினை எரிப்போம்<br/>யுஒருபொருள் தனிருஎனும் மனிதரைச் சிரிப்போம்!<br/>		புதியதோர் உலகம் ...<br/> <br/>இயல்பொருள் பயன்தர மறுத்திடில் பசிப்போம்<br/>ஈவதுண்டாம் எனில் அனைவரும் புசிப்போம்.   <br/>		புதியதோர் உலகம் ...<br/> <br/> <a href="#hd158"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt159"> <h3>      1.59.      பலிபீடம் </h3> மத - ஓடத்திலேறிய மாந்தரே - பலி<br/>     பீடத்திலே சாய்ந்தீரே!<br/> <br/>பாடுபட் டீர்கள் பருக்கையில் லாதொரு<br/>பட்டியில் மாடென வாழ்கின்றீர் - மதக்<br/>கேடர்கள் காலினில் வீழ்கின்றீர் - ஒண்ட<br/>வீடுமில் லாமலே தாழ்கின்றீர்!			<br/>		மத - ஓடத்திலேறிய ...<br/> <br/>பாதிக்கு தேபசி என்றுரைத் தால்,செய்த<br/>பாபத்தைக் காரணம் காட்டுவார் - மத<br/>வாதத்தை உம்மிடம் நீட்டுவார் - பதில்<br/>ஓதிநின் றால்படை கூட்டுவார்.			<br/>		மத - ஓடத்திலேறிய ...<br/> <br/>வாதனை சொல்லி வணங்கிநின் றால்தெய்வ<br/>சோதனை என்றவர் சொல்லுவார் - பணச்<br/>சாதனையால் உம்மை வெல்லுவார் - கெட்ட<br/>போதனையால் தினம் கொல்லுவார்.		<br/>		மத - ஓடத்திலேறிய ...<br/> <br/>பேதிக்கும் நோய்க்கும் பெரும்பசிக் கும்,பல<br/>பீதிக்கும் வாய்திறப் பீர்களோ! - இழி<br/>சாதியென்றால் எதிர்ப் பீர்களோ? - செல்வர்<br/>வீதியைத் தான் மதிப்பீர்களோ?			<br/>		மத - ஓடத்திலேறிய ...<br/> <br/>கூடித் தவிக்கும் குழந்தை மனைவியர்<br/>கூழை நினைத்திடும் போதிலே - கோயில்<br/>வேடிக்கையாம் தெரு மீதிலே - செல்வர் <br/>வாடிக்கை ஏற்பீரோ காதிலே?<br/>		மத - ஓடத்திலேறிய ...<br/> <br/>தொட்டிடும் வேலை தொடங்கலு மின்றியே<br/>தொந்தி சுமக்கும்பு ரோகிதர் - இட்ட<br/>சட்டப்படிக்கு நீரோ பதர் - அவர்<br/>அட்டகா சத்தினுக் கேதெதிர்?          <br/>		மத - ஓடத்திலேறிய ...<br/> <br/>மூடத் தனத்தை முடுக்கும் மதத்தைநிர்<br/>மூலப் படுத்தக்கை ஓங்குவீர் - பலி<br/>பீடத்தை விட்டினி நீங்குவீர் - செல்வ<br/>நாடு நமக்கென்று வாங்குவீர்.		    <br/>		மத - ஓடத்திலேறிய ...<br/> <br/> <a href="#hd159"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt160"> <h3>      1.60. சகோதரத்துவம்</h3> உறுதி	  உறுதி  உறுதி!<br/>ஒன்றே சமுகம் என்றெண்ணார்க்கே - இறுதி! <br/>		உறுதி	  உறுதி  உறுதி	...  <br/> <br/>உறவினர் ஆவார் ஒரு நாட்டார் - எனல் <br/>		உறுதி	  உறுதி  உறுதி	...  <br/> <br/>பிறவியில் உயர்வும் தாழ்வும் சொல்லல் மடமை - இந்தப்<br/>பிழைநீக் குவதே உயிருள் ளாரின் கடமை - நம்மிற்<br/>குறைசொல வேண்டாம் உறவினர் பகைநீங் குங்கோள் - உங்கள்<br/>குகையினை விட்டே வௌிவரு வீர்சிங் கங்காள்  <br/>		உறுதி	  உறுதி  உறுதி	...  <br/> <br/>நாட்டுக் குலையில் தீட்டுச் சொல்வார் மொழியை - நாமே<br/>நம்பித் தேடிக் கொண்டோம் மீளாப் பழியை - நாட்டின்<br/>கோட்டைக் கதவைக் காக்கத் தவறும்  அந்நாள் - இந்தக்<br/>குற்றம் செய்தோம்; விடுவோம்; வாழ்வோம் 	இந்நாள் <br/>		உறுதி	  உறுதி  உறுதி	...  <br/> <br/>வாழ்விற் செம்மை அடைதல் வேண்டும் நாமே - நம்மில்<br/>வஞ்சம் காட்டிச் சிலரைத் தாழ்த்தல் தீமை - புவியில்<br/>வாழ்வோ ரெல்லாம் சமதர் மத்தால் வாழ்வோர் - மற்றும்	<br/>வரிதிற் றாழ்வோர் பேதத் தாலே தாழ்வோர் <br/>		உறுதி	  உறுதி  உறுதி	...  <br/> <br/>தேசத் தினர்கள் ஓர்தாய் தந்திடு சேய்கள் - இதனைத்<br/>தௌியா மக்கள் பிறரை நத்தும் நாய்கள் - மிகவும்<br/>நேசத் தாலே நாமெல் லாரும் ஒன்றாய் - நின்றால்<br/>நிறைவாழ் வடைவோம் சலியா வயிரக் குன்றாய்.     <br/>		உறுதி	  உறுதி  உறுதி	...  <br/> <br/>பத்துங் கூடிப் பயனைத் தேடும் போது - நம்மில்<br/>பகைகொண் டிழிவாய்க் கூறிக் கொள்ளல் தீது - நம்<br/>சித்தத் தினிலே இருளைப் போக்கும் சொல்லைக் - கேளீர்<br/>செனனத் தாலே உயர்வும் தாழ்வும் இல்லை <br/>		உறுதி	  உறுதி  உறுதி	...  <br/> <br/> <a href="#hd160"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt161"> <h3>      1.61. சேசு பொழிந்த தெள்ளமுது</h3>  மேதினிக்குச் சேசு நாதர் எதற்கடி?			தோழி - முன்பு<br/>வெம்மைகொள் மக்களைச் செம்மை புரிந்திடத்	தோழா - அவர்<br/>காதினிக் கும்படி சொன்னசொல் ஏதடி?		தோழி - அந்தக்<br/>கர்த்தர் உரைத்தது புத்தமு தென்றறி			தோழா - அந்தப்<br/>பாதையில் நின்று பயனடைந்தார் எவர்?		தோழி - இந்தப்<br/>பாரத நாட்டினர் நீங்கிய மற்றவர்			தோழா - இவர்<br/>ஏதுக்கு நன்மைகள் ஏற்கவில்லை உரை		தோழி - இங்கு<br/>ஏசுவின் கட்டளை நாசம் புரிந்தனர்			தோழா.<br/> <br/>ஏசு மதத்தினில் இந்துக்கள் ஏனடி?			தோழி - அந்த<br/>இந்துக்கள் தீயிட்ட செந்துக்கள் ஆயினர்		தோழா - மிக<br/>மோசம் அவர்க்கென்ன வந்தது கூறடி?			தோழி - அட<br/>முன்-மனு என்பவன் சொன்னதில் வந்தது		தோழா - அவன்<br/>நாசம் விளைக்க நவின்றது யாதடி?			தோழி - சட்டம்<br/>நால் வருணத்தினில் நாலாயிரம் சாதி			தோழா - ஏசின் <br/>ஆசை மதம்புகப் பேதம் அகன்றதோ?			தோழி - அவர்க்<br/>கங்குள்ள மூதேவி இங்கும் முளைத்தனள்		தோழா!<br/> <br/>சொல்லிய சேசுவின் தொண்டர்கள் எங்கடி?		தோழி - அந்தத்<br/>தொண்டர்கள் உள்ளனர், தொண்டு பறந்தது		தோழா - அந்தப்<br/>புல்லிய பேதத்தைப் போக்கினரோ அவர்?		தோழி - அதைப்<br/>போதாக் குறைக்குமுப் போகம் விளைத்தனர்		தோழா - அடி<br/>எல்லையில் பேதம் இழைத்தது தான் எவர்?		தோழி - அட<br/>இந்த நெடுஞ்சட்டை அந்தகரே அறி			தோழா - முன்பு<br/>வல்லவர் சேசு வகுத்தது தான்என்ன?			தோழி - புவி<br/>"மக்கள் எல்லாம்சமம்" என்று முழக்கினர்		தோழா!<br/> <br/>ஈண்டுள்ள தொண்டர்கள் என்ன செய்கின்றனர்?	தோழி - அவர்<br/>ஏழைகள் தாழ்வுறச் செல்வரை வாழ்த்தினர்		தோழா - அடி<br/>வேண்ட வரும்திருக் கோயில் வழக்கென்ன?		தோழி - அட<br/>மேற்குலம் தாழ்குலம் என்று பிரித்தனர்			தோழா - விரல்<br/>தீண்டப் படாதவர் என்பவர் யாரடி?			தோழி - இங்குச்<br/>சேசு மதத்தினை தாபித்த பேர்கள்என்			தோழா - உளம்<br/>தூண்டும் அருட்சேசு சொல்லிய தென்னடி?		தோழி - அவர்<br/>"சோதரர் யாவரும்" என்று  முழங்கினர்			தோழா!<br/> <br/>பஞ்சமர் பார்ப்பனர் என்பதெல் லாம்என்ன?		தோழி - இவை<br/>பாரத நாட்டுப் பழிச்சின்னத் தின்பெயர்			தோழா - இங்குக்<br/>கொஞ்சமும் இப்பழி கொள்ளுதல் நல்லதோ?	தோழி - ஒப்புக்<br/>கொள்ளும் நிலத்தினில் கள்ளி முளைத்திடும்		தோழா - இங்கு<br/>நெஞ்சினிற் சேசுவின் தொண்டர் நினைப்பென்ன?	தோழி - தினம்<br/>நேர்மையில் கோயில்வி யாபாரம் செய்வது		தோழா - இந்த<br/>வஞ்சகர்க் கென்ன வழுத்தினர் சேசுநல்		தோழி - இன்ப<br/>வாழ்க்கை யடைந்திட யார்க்கும் சுதந்தரம்		என்றார்!<br/> <br/>நாலு சுவர்க்கு நடுப்புறம் ஏதுண்டு?			தோழி - அங்கு<br/>நல்ல மரத்தினிற் பொம்மை அமைத்தனர்		தோழா - அந்த<br/>ஆலயம் சாமி அமைத்தவர் யாரடி?			தோழி - மக்கள்<br/>அறிவை இருட்டாக்கி ஆள நினைப்பவர்		தோழா - மக்கள்<br/>மாலைத் தவிர்த்து வழிசெய்வ ரோஇனித்		தோழி - செக்கு<br/>மாடுக ளாக்கித்தம் காலைச்சுற் றச்செய்வர்		தோழா - அந்தக்<br/>கோலநற் சேசு குறித்தது தானென்ன?			தோழி - ஆஹா <br/>கோயிலென் றால்அன்பு தோய்மனம் என்றனர்	தோழா!<br/> <br/>ஆண்மைகொள் சேசு புவிக்குப் புரிந்ததென்?		தோழி - அவர்<br/>அன்பெனும் நன்முர செங்கும் முழக்கினர்		தோழா - அந்தக்<br/>கேண்மைகொள் சேசுவின் கீர்த்தி யுரைத்திடு		தோழி - அவர்<br/>கீர்த்தி யுரைத்திட வார்த்தை கிடைக்கிலை		தோழா - நலம்<br/>தாண்டவம் ஆடிடச் செய்தவரோ அவர்?		தோழி - அன்று<br/>தன்னைப் புவிக்குத் தரும்பெரு மானவர்		தோழா - அந்த <br/>ஆண்டவன் தொண்டர்கள் ஆகிடத் தக்கவர்		யாவர்? - எனில்<br/>"அன்னியர்ரு தான்"என்ற பேதமி லாதவர்		தோழா. <br/> <br/></a></a></a></a></a></a></a></a></a></a></a></a></a></a></a></a></a></a></a></ul> <a href="#hd161"><i>உள்ளுறை அட்டவணைக்குத் திரும்ப</i></a><br/> <hr noshade="" width="80%"/> <h3><center> <font color="blue">6.     பன்மணித்திரள்    </font></center></h3> <ul> <a name="dt162"> <h3>      1.62. தமிழ்நாட்டிற் சினிமா</h3> உருவினையும் ஒலியினையும் ஒன்றாகச் சேர்த்தே<br/>    ஒளிபெருகத் திரையினிலே படங்காட்டும் கலையைத்<br/>திருவிளைக்கும் நல்லறிஞர், ஐரோப்பி யர்கள்<br/>    தெரிந்துவௌி யாக்குகின்றார் எனக்கேட்ட நாளில்,<br/>"இருவிழியால் அதுகாணும் நாள்எந்த நாளோ,<br/>    என்நாடும் அக்கலையில் இறங்குநாள் எந்நாள்,<br/>இருள்கிழித்துத் தமிழ்நாடாம் நிலவுதனை, உலகின்<br/>    எதிர்வைக்கும் நாள்எந்நாள்" என்றுபல நினைத்தேன்.<br/> <br/>ஒலியுருவப் படம்ஊரில் காட்டுவதாய்க் கேட்டேன்;<br/>    ஓடினேன்; ஓடியுட்கார்ந் தேன்இரவில் ஒருநாள்.<br/>புலிவாழும் காட்டினிலே ஆங்கிலப்பெண் ஒருத்தி,<br/>    புருஷர்சக வாசமிலாப் புதுப்பருவ மங்கை<br/>மலர்க்குலத்தின் அழகினிலே வண்டுவிழி போக்கி<br/>    வசமிழந்த படியிருந்தாள்! பின்பக்கம் ஒருவன்<br/>எலிபிடிக்கும் பூனைபோல் வந்தந்த மங்கை<br/>    எழில்முதுகிற் கைவைத்தான்! புதுமைஒன்று கண்டேன்.<br/> <br/>உளமுற்ற கூச்சந்தான் ஒளிவிழியில் மின்ன,<br/>    உயிர்அதிர்ந்த காரணத்தால் உடல்அதிர்ந்து நின்றே,<br/>தௌிபுனலின் தாமரைமேற் காற்றடித்த போது<br/>    சிதறுகின்ற இதழ்போலே செவ்விதழ் துடித்துச்<br/>சுளைவாயால் நீயார்என் றனல்விழியாற் கேட்டாள்<br/>    சொல்பதில்நீ என்றதவள் சுட்டுவிரல் ஈட்டி!<br/>களங்கமிலாக் காட்சி,அதில் இயற்கையெழில் கண்டேன்!<br/>    கதைமுடிவில் யுபடம்ருஎன்ற நினைவுவந்த தன்றே!<br/> <br/>என்தமிழர் படமெடுக்க ஆரம்பஞ் செய்தார்;<br/>    எடுத்தார்கள் ஒன்றிரண்டு பத்து நூறாக!<br/>ஒன்றேனும் தமிழர்நடை யுடைபாவ னைகள்<br/>    உள்ளதுவாய் அமைக்கவில்லை, உயிர்உள்ள தில்லை!<br/>ஒன்றேனும் தமிழருமை உணர்த்துவதா யில்லை!<br/>    ஒன்றேனும் உயர்நோக்கம் அமைந்ததுவா யில்லை!<br/>ஒன்றேனும் உயர்நடிகர் வாய்ந்ததுவா யில்லை!<br/>    ஒன்றேனும் வீழ்ந்தவரை எழுப்புவதா யில்லை!<br/> <br/>வடநாட்டார் போன்றஉடை, வடநாட்டார் மெட்டு!<br/>    மாத்தமிழர் நடுவினிலே தெலுங்குகீர்த் தனங்கள்!<br/>வடமொழியில் ஸ்லோகங்கள்! ஆங்கில ப்ரசங்கம்!<br/>    வாய்க்குவரா இந்துஸ்தான்! ஆபாச நடனம்!<br/>அடையும்இவை அத்தனையும் கழித்துப்பார்க் குங்கால்,<br/>    அத்திம்பேர் அம்மாமி எனுந்தமிழ்தான் மீதம்!<br/>கடவுளர்கள், அட்டைமுடி, காகிதப் பூஞ்சோலை<br/>    கண்ணாடி முத்துவடம் கண்கொள்ளாக் காட்சி!<br/> <br/>பரமசிவன் அருள்புரிய வந்துவந்து போவார்!<br/>    பதிவிரதைக் கின்னல்வரும் பழையபடி தீரும்!<br/>சிரமமொடு தாளமெண்ணிப் போட்டியிலே பாட்டுச்<br/>    சிலபாடி மிருதங்கம் ஆவர்த்தம் தந்து<br/>வரும்காதல்! அவ்விதமே துன்பம்வரும், போகும்!<br/>    மகரிஷிகள் கோயில்குளம் - இவைகள் கதாசாரம்.<br/>இரக்கமற்ற படமுதலா ளிக்கெல்லாம் இதனால்<br/>    ஏழைகளின் ரத்தத்தை உறிஞ்சியது லாபம்!<br/> <br/>படக்கலைதான் வாராதா எனநினைத்த நெஞ்சம்<br/>    பாழ்படுத்தும் முதலாளி வர்க்கத்தின் செயலால்,<br/>படக்கலையாம் சனியொழிந்தால் போதுமென எண்ணும்!<br/>    பயன்விளைக்கும் விதத்தினிலே பலசெல்வர் கூடி<br/>இடக்ககற்றிச் சுயநலத்தைச் சிறிதேனும் நீக்கி<br/>    இதயத்தில் சிறிதேனும் அன்புதனைச் சேர்த்துப்<br/>படமெடுத்தால் செந்தமிழ்நா டென்னும்இள மயிலும்<br/>    படமெடுத்தாடும்; தமிழர் பங்கமெலாம் போமே!<br/> <br/> <a href="#hd162"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt163"> <h3>      1.63. புத்தகசாலை</h3> தனித்தமைந்த வீட்டிற்புத் தகமும் நானும்<br/>    சையோகம் புரிந்ததொரு வேளை தன்னில்,<br/>இனித்தபுவி இயற்கையெழில் எல்லாம் கண்டேன்;<br/>    இசைகேட்டேன்! மணம்மோந்தேன்! சுவைகள் உண்டேன்!<br/>மனித்தரிலே மிக்குயர்ந்த கவிஞர் நெஞ்சின்<br/>    மாகாசோதி யிற்கலந்த தெனது நெஞ்சும்!<br/>சனித்ததங்கே புத்துணர்வு! புத்த கங்கள்<br/>    தருமுதவி பெரிது! மிகப்பெரிது கண்டீர்!<br/> <br/>மனிதரெலாம் அன்புநெறி காண்ப தற்கும்<br/>    மனோபாவம் வானைப்போல் விரிவ டைந்து<br/>தனிமனிதத் தத்துவமாம் இருளைப் போக்கிச்<br/>    சகமக்கள் ஒன்றென்ப துணர்வ தற்கும்,<br/>இனிதினிதாய் எழுந்தஉயர் எண்ண மெல்லாம்<br/>    இலகுவது புலவர்தரு சுவடிச் சாலை;<br/>புனிதமுற்று மக்கள்புது வாழ்வு வேண்டில்<br/>    புத்தகசாலை வேண்டும் நாட்டில் யாண்டும்.<br/> <br/>தமிழர்க்குத் தமிழ்மொழியிற் சுவடிச் சாலை<br/>    சர்வகலா சாலையைப்போல் எங்கும் வேண்டும்.<br/>தமிழிலிலாப் பிறமொழிநூல் அனைத்தும் நல்ல<br/>    தமிழாக்கி வாசிக்கத் தருதல் வேண்டும்,<br/>அமுதம்போல் செந்தமிழிற் கவிதை நூற்கள்,<br/>    அழகியவாம் உரைநடையில் அமைந்த நூற்கள்,<br/>சுமைசுமையாய்ச் சேகரித்துப் பல்கலை சேர்<br/>    துறைதுறையாய்ப் பிரித்தடுக்கி வைத்தல் வேண்டும்.<br/> <br/>நாலைந்து வீதிகளுக் கொன்று வீதம்<br/>    நல்லதுவாய் வசதியதாய் இல்லம் வேண்டும்.<br/>நூலெல்லாம் முறையாக ஆங்க மைத்து<br/>    நொடிக்குநொடி ஆசிரியர் உதவு கின்ற<br/>கோலமுறும் செய்தித்தாள் அனைத்தும் ஆங்கே<br/>    குவிந்திருக்க வகைசெய்து தருதல் வேண்டும்.<br/>மூலையிலோர் சிறுநூலும் புதுநூ லாயின்<br/>    முடிதனிலே சுமந்துவந்து தருதல் வேண்டும்.<br/> <br/>வாசிக்க வருபவரின் வருகை ஏற்றும்<br/>    மரியாதை காட்டிஅவர்க் கிருக்கை தந்தும்,<br/>ஆசித்த நூல்தந்தும் புதிய நூல்கள்<br/>    அழைத்திருந்தால் அதையுரைத்தும், நாளும் நூலை<br/>நேசித்து வருவோர்கள் பெருகும் வண்ணம்<br/>    நினைப்பாலும் வாக்காலும் தேகத் தாலும்<br/>மாசற்ற தொண்டிழைப்பீர்! சமுதா யச்சீர்<br/>    மறுமலர்ச்சி கண்டதென முழக்கஞ் செய்வீர்!<br/> <br/> <a href="#hd163"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt164"> <h3>      1.64. வாளினை எடடா!</h3> வலியோர்சிலர் எளியோர்தமை<br/>வதையேபுரி குவதா?<br/>மகராசர்கள் உலகாளுதல்<br/>நிலையாம்எனும் நினைவா?<br/>உலகாளஉ னதுதாய்மிக<br/>உயிர்வாதை யடைகிறாள்;<br/>உதவாதினி ஒருதாமதம்<br/>உடனேவிழி தமிழா!<br/> <br/>கலையேவளர்! தொழில்மேவிடு!<br/>கவிதைபுனை தமிழா!<br/>கடலேநிகர் படைசேர்கடு<br/>விடநேர்கரு விகள்சேர்!<br/>நிலமேஉழு! நவதானிய<br/>நிறையூதியம் அடைவாய்;<br/>நிதிநூல்விளை! உயிர்நூல்உரை<br/>நிசநூல்மிக வரைவாய்!<br/> <br/>அலைமாகடல் நிலம்வானிலுன்<br/>அணிமாளிகை ரதமே<br/>அவைஏறிடும் விதமேயுன<br/>ததிகாரம் நிறுவுவாய்!<br/>கொலைவாளினை எடடாமிகு<br/>கொடியோர்செயல் அறவே<br/>குகைவாழ்ஒரு புலியே!உயர்<br/>குணமேவிய தமிழா!<br/> <br/>தலையாகிய அறமேபுரி<br/>சரிநீதி யுதவுவாய்!<br/>சமமேபொருள் ஜனநாயகம்<br/>எனவேமுர சறைவாய்!<br/>இலையேஉண விலையேகதி<br/>இலையேஎனும் எளிமை<br/>இனிமேலிலை எனவேமுர<br/>சறைவாய் முரசறைவாய்!<br/> <br/> <a href="#hd164"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt165"> <h3>      1.65. வீரத் தமிழன்</h3> தென்றிசையைப் பார்க்கின்றேன்; என்சொல்வேன் என்றன்<br/> <dd>    சிந்தையெலாம் தோள்களெலாம் பூரிக்கு தடடா!<br/>அன்றந்த லங்கையினை ஆண்டமறத் தமிழன்<br/> <dd>       ஐயிரண்டு திசைமுகத்தும் தன்புகழை வைத்தோன்!<br/>குன்றெடுக்கும் பெருந்தோளான் கொடைகொடுக்கும் கையான்!<br/> <dd>       குள்ளநரிச் செயல்செய்யும் கூட்டத்தின் கூற்றம்!<br/>என்தமிழர் மூதாதை! என்தமிழர் பெருமான்<br/> <dd>        இராவணன்காண்! அவன்நாமம் இவ்வுலகம் அறியும்!<br/> <br/>வஞ்சக விபூஷணனின் அண்ணனென்று தன்னை<br/> <dd>      வையத்தார் சொல்லுமொரு மாபழிக்கே அஞ்சும்<br/>நெஞ்சகனை, நல்யாழின் நரம்புதனைத் தடவி<br/> <dd>        நிறையஇசைச் செவியமுது தரும்புலவன் தன்னை,<br/>வெஞ்சமரில் சாதல்வர நேர்ந்திடினும் சூழ்ச்சி<br/> <dd>       விரும்பாத பெருந்தகையைத் தமிழ்மறைகள் நான்கும்<br/>சஞ்சரிக்கும் நாவானை வாழ்த்துகின்ற தமிழர்<br/> <dd>       தமிழரென்பேன், மறந்தவரைச் சழக்கரெனச் சொல்வேன்!<br/> <br/>வீழ்ச்சியுறு தமிழகத்தில் எழுச்சி வேண்டும்!<br/> <dd>        விசைஒடிந்த தேகத்தில் வன்மை வேண்டும்!<br/>சூழ்ச்சிதனை வஞ்சகத்தைப் பொறாமை தன்னைத்<br/> <dd>       தொகையாக எதிர்நிறுத்தித் தூள் தூளாக்கும்<br/>காழ்ச்சிந்தை, மறச்செயல்கள் மிகவும் வேண்டும்!<br/> <dd>        கடல்போலச் செந்தமிழைப் பெருக்க வேண்டும்!<br/>கீழ்ச்செயல்கள் விடவேண்டும்! ராவ ணன்தன்<br/> <dd>        கீர்த்திசொல்லி அவன்நாமம் வாழ்த்த வேண்டும்!<br/> <br/> <a href="#hd165"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt166"> <h3>      1.66. சைவப் பற்று</h3> இரும்புப் பெட்டியிலே - இருக்கும்<br/> <dd>      எண்பது லக்ஷத்தையும்,<br/>கரும்புத் தோட்டத்திலே - வருஷம்<br/> <dd>      காணும் கணக்கினையும்,<br/>அருந் துணையாக - இருக்கும்<br/> <dd>     ஆயிரம் வேலியையும்<br/>பெரும் வருமானம் - கொடுக்கும்<br/> <dd>     பிறசொத் துக்களையும்,<br/> <br/>ஆடை வகைகளையும் - பசும்பொன்<br/> <dd>     ஆபர ணங்களையும்,<br/>மாடு கறந்தவுடன் - குடங்கள்<br/> <dd>      வந்து நிறைவதையும்,<br/>நீடு களஞ்சியங்கள் - விளைந்த<br/> <dd>     நெல்லில் நிறைவதையும்,<br/>வாடிக்கைக் காரர்தரும் - கொழுத்த<br/> <dd>      வட்டித் தொகையினையும்,<br/> <br/>எண்ணிஎண்ணி மகிழ்ந்தே - ஒருநாள்<br/> <dd>     எங்கள் மடாதிபதி<br/>வெண்ணிறப் பட்டுடுத்திச் - சந்தனம்<br/> <dd>      மேனியெ லாம்பூசிக்<br/>கண்கவர் பூஷணங்கள் - அணிந்து<br/> <dd>      கட்டில் அறைநோக்கிப்<br/>பெண்கள் பலபேர்கள் - குலவிப்<br/> <dd>      பின்வர முன்நடந்தார்!<br/> <br/>பட்டுமெத் தைதனிலே - மணமே<br/> <dd>      பரவும் பூக்களின்மேல்<br/>தட்டினிற் பக்ஷணங்கள் - அருந்திச்<br/> <dd>      சைவத்தை ஆரம்பித்தார்;<br/>கட்டிக் கரும்பினங்கள் - சகிதம்<br/> <dd>      கண்கள் உறங்கிவிட்டார்.<br/>நட்ட நடுநிசியில் - கனவில்<br/> <dd>      நடந்தது கேளீர்:<br/> <br/>நித்திரைப் பூமியிலே - சிவனார்<br/> <dd>      நேரில் எழுந்தருளிப்<br/>புத்தம் புதிதாகச் - சிலசொல்<br/> <dd>     புகல ஆரம்பித்தார்.<br/>"இத்தனை நாளாகப் - புவியில்<br/> <dd>     எனது சைவமதை<br/>நித்தநித்த முயன்றே - புவியில்<br/> <dd>     நீளப் பரப்பிவிட்டாய்.<br/> <br/>மடத்தின் ஆஸ்தியெல்லாம் - பொதுவில்<br/> <dd>      மக்களுக் காக்கிவிட்டேன்!<br/>திடத்தில் மிக்கவனே - இனிநீ<br/> <dd>     சிவபுரி வாழ்க்கை<br/>நடத்துக!" என்றே - சிவனார்<br/> <dd>     நவின்று பின்மறைந்தார்.<br/>இடி முழக்கமென்றே - தம்பிரான்<br/> <dd>      எண்ணம் கலங்கிவிட்டார்!<br/> <br/>தீப்பொறி பட்டதுபோல் - உடலம்<br/> <dd>    திடுக்கிட எழுந்தார்!<br/>"கூப்பிடு காவலரை" - எனவே<br/> <dd>   எமனை எலி விழுங்கிற்று!    கூச்சல் கிளப்பிவிட்டார்.<br/>"காப்பளிக்க வேண்டும் - பொருள்கள்<br/> <dd>  . எமனை எலி விழுங்கிற்று!    களவுபோகு" மென்றார்<br/>"மாப்பிள்ளை என்றனுக்கே - இத்ததி<br/> <dd>   எமனை எலி விழுங்கிற்று!    மரணம் ஏதுக்" கென்றார்.<br/> <br/>சொப்பனத்தை நினைத்தார் - தம்பிரான்<br/> <dd>   எமனை எலி விழுங்கிற்று!  துள்ளிவிழுந் தழுதார்!<br/>ஒப்பி உழைத்ததில்லை - சிறிதும்<br/> <dd>   எமனை எலி விழுங்கிற்று!  உடல் அசைந்ததில்லை!<br/>எப்படி நான்பிரிவேன் - அடடா!<br/> <dd>   எமனை எலி விழுங்கிற்று!  இன்பப் பொருளையெல்லாம்;<br/>தப்பிப் பிழைப்பதுண்டோ - எனது<br/> <dd>   எமனை எலி விழுங்கிற்று!    சைவம் எனத்துடித்தார்!<br/> <br/> <a href="#hd166"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt167"> <h3>      1.67. எமனை எலி விழுங்கிற்று!</h3> சர்க்கா ருக்குத் தாசன்நான்! ஓர்நாள்<br/>பக்கத் தூரைப் பார்க்க எண்ணி<br/>விடுமுறை கேட்டேன். விடுமுறை இல்லை!<br/>விடுமுறை பலிக்க நோயை வேண்டினேன்.<br/>மார்புநோய் வந்து மனதில் நுழைந்தது!<br/> <br/>மலர்ந்தஎன் முகத்தினில் வந்தது சுருக்கம்!<br/>குண்டு விழிகள் கொஞ்சம் குழிந்தன.<br/>என்பெண் டாட்டி என்னை அணுகினாள்.<br/>எதிரில் பந்து மித்திரர் இருந்தார்.<br/>தூயஓர் பெரியார் என்னுடல் தொட்டுக்<br/>காயம் அநித்தியம் என்று கலங்கினார்.<br/>எதிரில் நிமிர்ந்தேன்; எமன்!எமன்! எமனுரு!<br/> <br/>இரு கோரப்பல்! எரியும் கண்கள்!!<br/>சுவாசமும் கொஞ்சம் சுண்டுவ தறிந்தேன்.<br/>சூடு மில்லை உடம்பைத் தொட்டால்!<br/>கடிகா ரத்தின் கருங்கோடு காணேன்;<br/>கண்டது பிழையோ, கருத்தின் பிழையோ<br/>ஒன்றும் சரியாய்ப் புரிய வில்லை<br/>என்ற முடிவை ஏற்பாடு செய்தேன்!<br/>என்கதி என்ன என்று தங்கை<br/>சொன்னதாய் நினைத்தேன். விழிகள் சுழன்றன!<br/>பேசிட நாக்கைப் பெயர்த்தே னில்லை.<br/>பேச்சடங் கிற்றெனப் பெருந்துயர் கொண்டேன்.<br/>இருப்புத் தூண்போல் எமன்கை இருந்ததே!<br/>எட்டின கைகள் என்னுயிர் பிடிக்க!<br/>உலகிடை எனக்குள் ஒட்டுற வென்பதே<br/>ஒழிந்தது! மனைவி ஓயா தழுதாள்!<br/>எமனார் ஏறும் எருமைக் கடாவும்<br/>என்னை நோக்கி எடுத்தடி வைத்தது.<br/>மூக்கிற் சுவாசம் முடியும் தருணம்<br/>நாக்கும் நன்கு நடவாச் சமயம்,<br/>சர்க்கார் வைத்தியர் சடுதியில் வந்து<br/>பக்குவஞ் சொல்லிப் பத்துத் தினங்கள்<br/>விடுமுறை எழுதி மேசைமேல் வைத்து<br/>வௌியிற் சென்றார். விஷய முணர்ந்தேன்.<br/>"அண்டையூர் செல்ல அவசியம் மாட்டு<br/>வண்டி கொண்டுவா" என்றேன்! மனைவி<br/>எமனிழுக் கின்றான் என்றாள். அத்ததி<br/>சுண்டெலி ஒன்று துடுக்காய் அம்மி<br/>யண்டையில் மறைந்ததும் அம்மியை நகர்த்தினேன்!<br/>இங்கு வந்த எமனை அந்த<br/>எலிதான் விழுங்கி யிருக்கும் என்பதை<br/>மனைவிக் குரைத்தேன். வாஸ்தவம் என்றாள்!<br/>மாட்டு வண்டி ஓட்டம் பிடித்தது!<br/>முன்னமே லீவுதந் திருந்தால்,<br/>இந்நேரம் ஊர்போய் இருக்க லாமே!<br/> <br/> <a href="#hd167"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt168"> <h3>      1.68. சுதந்தரம்</h3> தித்திக்கும் பழம் தின்னக் கொடுப்பார்;<br/>மதுரப் பருப்பு வழங்குவார் உனக்கு;<br/>பொன்னே, மணியே, என்றுனைப் புகழ்வார்;<br/>ஆயினும் பச்சைக் கிளியே அதோபார்!<br/>உன்னுடன் பிறந்த சின்ன அக்கா,<br/>வான வீதியில் வந்து திரிந்து<br/>தென்னங் கீற்றுப் பொன்னூசல் ஆடிச்<br/>சோலை பயின்று சாலையில் மேய்ந்து<br/>வானும் மண்ணுந்தன் வசத்திற் கொண்டாள்!<br/>தச்சன் கூடுதான் உனக்குச் சதமோ?<br/>அக்கா அக்கா என்றுநீ அழைத்தாய்.<br/>அக்கா வந்து கொடுக்கச்<br/>சுக்கா மிளகா சுதந்திரம் கிளியே?<br/> <br/> <a href="#hd168"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt169"> <h3>      1.69. நம் மாதர் நிலை</h3> பழங்கால அறைக்குளே பதினைந்து திருடர்கள்<br/> <dd>      பதுங்கிடவும் வசதியுண்டு.<br/>பதார்த்தவகை மீதிலே ஒட்டடையும் ஈக்களும்<br/> <dd>       பதிந்திடவும் வசதியுண்டு.<br/>முழங்கள் பதினெட்டிலே மாற்றமில்லா விடினும்<br/> <dd>     முன்றானை மாற்றமுண்டு.<br/>முடிகிவரும் நோய்க்கெலாம் கடவுளினை வேண்டியே<br/> <dd>       முடிவடைய மார்க்கமுண்டு.<br/> <br/>தொழுங்கணவன் ஆடையிற் சிறுபொத்தல் தைக்கவும்<br/> <dd>       தொகைகேட்கும் ஆட்கள்வேண்டும்.<br/>தோசைக் கணக்கென்று கரிக்கோடு போடவோ<br/> <dd>       சுவருண்டு வீட்டில்.இந்த<br/>ஒழுங்கெலாம் நம்மாதர் வாரத்தின் ஏழுநாள்<br/> <dd>      உயர்விரதம் அநுஷ்டிப்பதால்<br/>உற்றபலன் அல்லவோ அறிவியக் கங்கண்<br/> <dd>      டுணர்ந்த பாரததேசமே!<br/> <br/> <a href="#hd169"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt170"> <h3>      1.70. ஏசுநாதர் ஏன் வரவில்லை?</h3> தலை,காது, மூக்கு, கழுத்து,கை, மார்பு,விரல்,<br/> <dd>      தாள்என்ற எட்டுறுப்பும்<br/>தங்கநகை, வெள்ளிநகை, ரத்தின மிழைத்தநகை,<br/> <dd>       தையலர்கள் அணியாமலும்,<br/>விலைகுறையும் ஆடைகள் அணிந்துமே கோயில்வர<br/> <dd>       வேண்டுமென் றேபாதிரி<br/>விடுத்தஒரு சேதியால் விஷமென்று கோயிலை<br/> <dd>       வெறுத்தார்கள் பெண்கள்புருஷர்!<br/> <br/>நிலைகண்ட பாதிரிபின் எட்டுறுப் பேயன்றி<br/> <dd>      நீள்இமைகள், உதடு,நாக்கு<br/>நிறையநகை போடலாம், கோயிலில் முகம்பார்க்க<br/> <dd>       நிலைக்கண்ணா டியும்உண்டென<br/>இலைபோட் டழைத்ததும், நகைபோட்ட பக்தர்கள்<br/> <dd>       எல்லாரும் வந்துசேர்ந்தார்;<br/>ஏசுநா தர்மட்டும் அங்குவர வில்லையே,<br/> <dd>       இனியபா ரததேசமே!<br/> <br/> <a href="#hd170"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt171"> <h3>      1.71. கடவுள் மறைந்தார்!</h3> மனைமக்கள் தூங்கினார் நள்ளிரவில் விடைபெற்று<br/> <dd>       வழிநடைச் சிரமம்இன்றி<br/>மாபெரிய யுசிந்தனா லோகத்தைரு அணுகினேன்.<br/> <dd>       வந்தனர்என் எதிரில்ஒருவர்.<br/>எனைஅவரும் நோக்கியே நான்கடவுள் நான்கடவுள்<br/> <dd>      என்றுபல முறைகூறினார்.<br/>இல்லைஎன் பார்கள்சிலர்; உண்டென்று சிலர்சொல்வர்<br/> <dd>       "எனக்கில்லை கடவுள்கவலை"<br/> <br/>எனவுரைத் தேன்.அவர், யுஎழுப்புசுவர் உண்டெனில்<br/> <dd>     எழுப்பியவன் ஒருவனுண்டே<br/>இவ்வுலகு கண்டுநீ நானும்உண் டெனஅறிகரு<br/> <dd>       என்றுரைத்தார். அவரைநான்<br/>"கனமான கடவுளே உனைச்செய்த சிற்பிஎவன்?<br/> <dd>      காட்டுவீர்" என்றவுடனே<br/>கடவுளைக் காண்கிலேன்! அறிவியக்கப் புலமை<br/> <dd>       கண்ட பாரததேசமே!<br/> <br/> <a href="#hd171"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt172"> <h3>      1.72. உன்னை விற்காதே!</h3> தென்னி லங்கை யிராவணன் தன்னையும்<br/> <dd>      தீய னென்னும் துரியனையும் பிறர்<br/>என்ன சொல்லி யெவ்வாறு கசப்பினும்<br/> <dd>      இன்று நானவர் ஏற்றதைப் பாடுவேன்;<br/>இன்னு மிந்தச் செயலற்ற நாட்டினில்<br/> <dd>      எத்தனை துரியோ தனர் வாழினும்<br/>அன்னவர் தமைக் கொல்ல முயன்றிடும்<br/> <dd>      அந்த கன்தனை நான்கொல்ல முந்துவேன்.<br/> <br/>நெஞ்சி லுற்றது செய்கையில் நாட்டுதல்<br/> <dd>      நீச மன்று; மறக்குல மாட்சியாம்!<br/>தஞ்ச மென்று பிறன்கையில் தாழ்கிலாத்<br/> <dd>       தன்மை யாவது வீரன் முதற்குணம்!<br/>நெஞ்சி லூறிக் கிடந்ததம் பூமியை<br/> <dd>      நேரில் மற்றவர் ஆண்டிடப் பார்த்திடும்<br/>பஞ்சை யன்று. துரியன் இராவணன்<br/> <dd>      பாரதக் குலம் வேண்டிடும் பண்பிதே!<br/> <br/>தன்கு லத்தினைத் தூக்கிடும் தாம்பெனச்<br/> <dd>       சகம் சிரிக்கப் பிறந்தவி பீஷணன்<br/>நன்ம னத்தவன் ராமனைச் சார்ந்ததை<br/> <dd>       நல்ல தென்பது ராமன் முகத்துக்காம்!<br/>இன்பம் வேண்டிப் பிறன்வச மாவதை<br/> <dd>       இந்தத் தேசம் இகழ்ந்திடும் மட்டிலும்<br/>துன்ப மன்றிச் சுகம்கிடை யாதென்றே<br/> <dd>       துரைகள் சேர்ந்த சபைக்குமுன் கூறுவேன்.<br/> <br/>பாரதத் திருத் தாயெனும் பேச்சிலே<br/> <dd>      பச்சை யன்பு பொழிந்திடு கின்றவர்<br/>வீரத் தால்உள மேசெய லாயினோர்<br/> <dd>       விழி யிலாதவர் ஊமைய ராயினும்<br/>கோரித் தாவுமென் னுள்ளம் அவர்தம்மை!<br/> <dd>      கொள்கை மாற்றல் திருட்டுத் தனங்காண்!<br/>ஓரி போலப் பதுங்கும் படித்தவர்<br/> <dd>      ஊமை நொள்ளை செவிடென்று சொல்லுவேன்!<br/> <br/>இன்பம் வந்து நெருங்கிடு நேரத்தில்<br/> <dd>       ஈனர் அஞ்சிக் கிடக்கின்ற நேரத்தில்<br/>ஒன்றி லாயிரம் தர்க்கம் புரிந்துபின்<br/> <dd>      உரிமைத் தாய்தனைப் போவென்று சொல்வதால்,<br/>என்னை யீன்ற நறுந்தாய் நாட்டினை<br/> <dd>      எண்ணுந் தோறும் உளம்பற்றி வேகுதே!<br/>அன்பி ருந்திடில் நாட்டின் சுகத்திலே<br/> <dd>      ஆயிரம் கதை ஏன்வளர்க் கின்றனர்?<br/> <br/> <a href="#hd172"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt173"> <h3>      1. 73. பத்திரிகை</h3> காரிருள் அகத்தில் நல்ல<br/> <dd>       கதிரொளி நீதான்! இந்தப்<br/>பாரிடைத் துயில்வோர் கண்ணிற்<br/> <dd>      பாய்ந்திடும் எழுச்சி நீதான்!<br/>ஊரினை நாட்ட இந்த<br/> <dd>       உலகினை ஒன்று சேர்க்கப்<br/>பேரறி வாளர் நெஞ்சிற்<br/> <dd>       பிறந்த பத்திரிகைப் பெண்ணே!<br/> <br/>அறிஞர்தம் இதய ஓடை<br/> <dd>     ஆழநீர் தன்னை மொண்டு<br/>செறிதரும் மக்கள் எண்ணம்<br/> <dd>     செழித்திட ஊற்றி ஊற்றிக்<br/>குறுகிய செயல்கள் தீர்த்துக்<br/> <dd>      குவலயம் ஓங்கச் செய்வாய்!<br/>நறுமண இதழ்ப் பெண்ணேஉன்<br/> <dd>       நலம்காணார் ஞாலம் காணார்.<br/> <br/>கடும்புதர் விலக்கிச் சென்று<br/> <dd>       களாப்பழம் சேர்ப்பார் போலே<br/>நெடும்புவி மக்கட் கான<br/> <dd>      நினைப்பினிற் சென்று நெஞ்சிற்<br/>படும்பல நுணுக்கம் சேர்ப்பார்<br/> <dd>       படித்தவர். அவற்றை யெல்லாம்<br/>"கொடும்" என அள்ளி உன்தாள்<br/> <dd>       கொண்டார்க்குக் கொண்டு போவாய்!<br/> <br/>வானிடை நிகழும் கோடி<br/> <dd>      மாயங்கள், மாநி லத்தில்<br/>ஊனிடை உயிரில் வாழ்வின்<br/> <dd>       உட்புறம் வௌிப் புறத்தே<br/>ஆனநற் கொள்கை, அன்பின்<br/> <dd>       அற்புதம் இயற்கைக் கூத்து<br/>தேனிதழ் தன்னிற் சேர்த்துத்<br/> <dd>       தித்திக்கத் தருவாய் நித்தம்!<br/> <br/>சிறுகதை ஒன்று சொல்லிப்<br/> <dd>       பெருமதி யூட்டும் தாளே!<br/>அறைதனில் நடந்த வற்றை<br/> <dd>       அம்பலத் திழுத்துப் போட்டுக்<br/>கறையுளம் தூய்மை செய்வாய்!<br/> <dd>       களைப்பிலே ஊக்கம் பெய்வாய்!<br/>நிறைபொருள் ஆவாய் ஏழை<br/> <dd>       நீட்டிய வெறுங் கரத்தே!<br/> <br/>ஓவியம் தருவாய்! சிற்பம்<br/> <dd>      உணர்விப்பாய்! கவிதை யூட்டக்<br/>காவியம் தருவாய்! மக்கள்<br/> <dd>      கலகல வெனச் சிரிப்பு <br/>மேவிடும் விகடம் சொல்வாய்!<br/> <dd>      மின்னிடும் காதல் தந்து<br/>கூவுவாய்! வீரப் பேச்சுக்<br/> <dd>     கொட்டுவாய் கோலத் தாளே!<br/> <br/>தெருப்பெருக் கிடுவோ ருக்கும்<br/> <dd>    செகம்காக்கும் பெரியோர்க் கும்,கை<br/>இருப்பிற் பத்திரிகை நாளும்<br/> <dd>       இருந்திடல் வேண்டும்! மண்ணிற்<br/>கருப்பெற் றுருப்பெற் றிளநடை <br/> <dd>       பெற்றுப்பின் ஐந்தே ஆண்டு<br/>வரப்பெற்றார் பத்திரிகை நாளும்<br/> <dd>       உண்டென்றால் வாழ்க்கை பெற்றார்!<br/> <br/> <a href="#hd173"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt174"> <h3>      1.74. யாத்திரை போகும் போது!</h3> சீப்புக் கண்ணாடி ஆடை சிறுகத்தி கூந்தல் எண்ணெய்<br/>சோப்புப் பாட்டரி விளக்கு தூக்குக் கூஜாதாள் பென்சில்<br/>தீப்பெட்டி கவிகை சால்வை செருப்புக் கோவணம் படுக்கை<br/>காப்பிட்ட பெட்டி ரூபாய் கைக்கொள்க யாத்தி ரைக்கே!<br/> <br/> <a href="#hd174"><i>உள்ளுறை அட்டவணைக்குத் திரும்ப</i></a><br/> <hr width="80%"/> <a name="dt175"> <h3>      1.75. பூசணிக்காய் மகத்துவம்!</h3> மெய் வண்ண வீடுகட்ட உனைத்தொங்க விடுகின் றார்கள்;<br/>செய் வண்ண வேலைசெய்து திருமாடம் முடிக்கின் றாய்நீ!<br/>பொய் வண்ணப் பூசணிக்காய்! கறியுனைச் செய்துண் டேன்;உன்<br/>கைவண்ணம் அங்கு கண்டேன்; கறிவண்ணம் இங்கு கண்டேன்!<br/> <br/> <a href="#hd175"><i>உள்ளுறை அட்டவணைக்குத் திரும்ப</i></a><br/> <br/> <h3>     பாரதிதாசன் கவிதைகள் முற்றும்.	</h3> <hr noshade=""/>This webpage was last updated on 21 Feb 2003 <br/>Please send your comments and corrections to the webmaster <br/> </a></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></a></a></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></a></a></a></a></ul></dd></p></body> </body></html> 