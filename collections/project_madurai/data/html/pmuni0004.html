<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 2002 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>tirumantiram of tirumUlar -verses 1-548 (in tamil script, unicode format)</title>
</head>
<body>
<body bgcolor="white" text="#800000">
<center><img src="pmdr0.gif"/></center>
<hr noshade="" width="50%"/><br/>
<center><h2>  tirumantiram of tirumUlar<br/>
(10th tirumuRai in nampi ANTAr nampi anthology)<br/>
PART - I : tantirams 1 &amp; 2  (verses 1- 548) <br/>
(in tamil script, unicode/UTF-8 format) <p>
திருமந்திரம் (திருமூலர் அருளியது ) <br/>
முதல் பாகம்  - முதல் இரண்டாம் தந்திரங்கள்<br/>
</p></h2></center>
<hr noshade="" width="50%"/><br/>
<hr noshade=""/>
Etext preparation &amp; web version:: K. Kalyanasundaram, Lausanne, Switzerland 
&amp; Proof-reading: Mr. G. Venugopalan, Dubai<br/> 

This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
ii) Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">
kalyan@geocities.com</a> or <a href="mailto:kumar@vt.edu">
kumar@vt.edu</a><br/>
<br/>
C -  Project Madurai 2002<br/>
Project Madurai is an open, voluntary, worldwide initiative devoted to preparation of <br/>
electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<dd> <b><a href="http://www.projectmadurai.org/">http://www.projectmadurai.org/ </a></b><br/>
You are welcome to freely distribute this file, provided this header page is kept intact.<br/>
<hr width="60%"/> 
10ம் திருமறை  -  <br/>


திருமந்திரம் - 1<br/>
 திருமூலர் அருளியது<br/>
<br/>
 விநாயகர் காப்பு<br/>
<br/>
 ஐந்து கரத்தனை யானை முகத்தனை<br/>
 இந்தின் இளம்பிறை போலும் எயிற்றனை<br/>
 நந்தி மகன்தனை ஞானக் கொழுந்தினைப்<br/>
 புந்தியில் வைத்தடி போற்றுகின் றேனே.<br/>
<br/>
 பாயிரம்<br/>
<br/>
 1.. கடவுள் வாழ்த்து<br/>
<br/>
 1.<br/>
 ஒன்றவன் தானே இரண்டவன் இன்னருள்<br/>
 நின்றனன் மூன்றினுள் நான்குணர்ந் தான்ஐந்து<br/>
 வென்றனன் ஆறு விரிந்தனன் ஏழும்பர்ச்<br/>
 சென்றனன் தானிருந் தான்உணர்ந் தெட்டே.               1<br/>
<br/>
 2.<br/>
 போற்றிசைத்து இன்னுயிர் மன்னும் புனிதனை<br/>
 நாற்றிசைக் கும்நல்ல மாதுக்கும் நாதனை<br/>
 மேற்றிசைக் குள்தென் திசைக்கொரு வேந்தனாம்<br/>
 கூற்றுதைத் தானையான் கூறுகின் றேனே.                  2<br/>
<br/>
 3.<br/>
 ஒக்கநின் றானை உலப்பிலி தேவர்கள்<br/>
 நக்கனென்று ஏத்திடும் நாதனை நாள்தொறும்<br/>
 பக்கநின் றார்அறி யாத பரமனைப்<br/>
 புக்குநின்று உன்னியான் போற்றிசெய் வேனே.             3<br/>
<br/>
 4.<br/>
 அகலிடத் தார்மெய்யை அண்டத்து வித்தைப்<br/>
 புகலிடத்து என்றனைப் போதவிட் டானைப்<br/>
 பகலிடத் தும்இர வும்பணிந் தேத்தி<br/>
 இகலிடத் தேஇருள் நீங்கிநின் றேனே.                     4<br/>
<br/>
 5.<br/>
 சிவனொடுஒக் கும்தெய்வம் தேடினும் இல்லை<br/>
 அவனொடுஒப் பார் இங்கு யாவரும் இல்லை<br/>
 புவனம் கடந்தன்று பொன்னொளி மின்னும்<br/>
 தவனச் சடைமுடித் தாமரை யானே.                         5<br/>
<br/>
 6.<br/>
 அவனை ஒழிய அமரரும் இல்லை<br/>
 அவனன்றிச் செய்யும் அருந்தவம் இல்லை<br/>
 அவனன்றி மூவரால் ஆவதொன் றில்லை<br/>
 அவனன்றி ஊர்புகு மாறு அறியேனே.                     6<br/>
<br/>
 7.<br/>
 முன்னைஒப் பாயுள்ள மூவர்க்கும் மூத்தவன்<br/>
 தன்னைஒப் பாய்ஒன்றும் இல்லாத் தலைமகன்<br/>
 தன்னைஅப் பாயெனில் அப்பனு மாயுளன்<br/>
 பொன்னைஒப் பாகின்ற போதகத் தானே.              7<br/>
<br/>
 8.<br/>
 தீயினும் வெய்யன் புனலினும் தண்ணியன்<br/>
 ஆயினும் ஈசன் அருளறி வாரில்லை<br/>
 சேயினும் நல்லன் அணியன்நல் அன்பர்க்குத்<br/>
 தாயினும் நல்லன் தாழ்சடை யோனே.                  8<br/>
<br/>
 9.<br/>
 பொன்னால் புரிந்திட்ட பொற்சடை யென்னப்<br/>
 பின்னாற் பிறங்க இருந்தவன் பேர்நந்தி<br/>
 என்னால் தொழப்படும் எம்இறை மற்றவன்<br/>
 தன்னால் தொழப்படு வாரில்லை தானே.            9<br/>
<br/>
 10.<br/>
 தானே இருநிலம் தாங்கிவிண் ணாய்நிற்கும்<br/>
 தானே சுடும்அங்கி ஞாயிறும் திங்களும்<br/>
 தானே மழைபொழி தையலு மாய்நிற்கும்<br/>
 தானே தடவரை தண்கட லாமே.                     10<br/>
<br/>
 11.<br/>
 அயலும் புடையும்எம் ஆதியை நோக்கில்<br/>
 இயலும் பெருந்தெய்வம் யாதுமொன் றில்லை<br/>
 முயலும் முயலில் முடிவும் மற் றாங்கே<br/>
 பெயலும் மழைமுகிற் பேர்நந்தி தானே.            11<br/>
<br/>
 12.<br/>
 கண்ணுத லான்ஒரு காதலின் நிற்கவும்<br/>
 எண்ணிலி தேவர் இறந்தார் எனப்பலர்<br/>
 மண்ணுறு வார்களும் வானுறு வார்களும்<br/>
 அண்ணல் இவன் என்றுஅறியகி லார்களே.           12<br/>
<br/>
 13.<br/>
 மண்ணளந் தான்மல ரோன்முதல் தேவர்கள்<br/>
 எண்ணளந் தின்னும் நினைக்கிலார் ஈசனை<br/>
 விண்ணளந் தாந்தன்னை மேலளந் தாரில்லை<br/>
 கண்ணளந் தெங்குங் கடந்துநின் றானே.            13<br/>
<br/>
 14.<br/>
 கடந்துநினின் றான்கம லம்மல ராதி<br/>
 கடந்துநின் றான்கடல் வண்ணம்எம் மாயன்<br/>
 கடந்துநின் றான்அவர்க்கு அப்புறம் ஈசன்<br/>
 கடந்துநின் றான்எங்கும் கண்டுநின் றானே.          14<br/>
<br/>
 15.<br/>
 ஆதியு மாய்அர னாய்உட லுள்நின்ற<br/>
 வேதியு மாய்விரிந்துஆர்ந்துஇருந் தான்அருள்<br/>
 சோதியு மாய்ச்சுருங் காததோர் தன்மையுள்<br/>
 நீதியு மாய்நித்த மாகிநின் றானே.                   15<br/>
<br/>
 16.<br/>
 கோது குலாவிய கொன்றைக் குழற்சடை<br/>
 மாது குலாவிய வாள்நுதல் பாகனை<br/>
 யாது குலாவி அமரரும் தேவரும்<br/>
 கோது குலாவிக் குணம்பயில் வாரே.                 16<br/>
<br/>
 17.<br/>
 காயம் இரண்டுங் கலந்து கொதிக்கினும்<br/>
 மாயங் கத்தூரி யதுமிகும் அவ்வழி<br/>
 தேசங் கலந்தொரு தேவனென் றெண்ணினும்<br/>
 ஈசன் உறவுக் கெதிரில்லை தானே.                    17<br/>
<br/>
 18.<br/>
 அதிபதி செய்து அளகை வேந்தனை<br/>
 நிதிபதி செய்த நிறைதவம் நோக்கி<br/>
 அதுபதி ஆதரித்து ஆக்கமது ஆக்கின்<br/>
 இதுபதி கொள்என்ற எம்பெரு மானே.                18<br/>
<br/>
 19.<br/>
 இதுபதி ஏலங் கமழ்பொழில் ஏழும்<br/>
 முதுபதி செய்தவன் மூதறி வாளன்<br/>
 விதுபதி செய்தவன் மெய்த்தவம் நோக்கி<br/>
 அதுபதி யாக அமருகின் றானே.                      19<br/>
<br/>
 20.<br/>
 முடிவும் பிறப்பையும் முன்னே படைத்த<br/>
 அடிகள் உறையும் அறனெறி நாடில்<br/>
 இடியும் முழக்கமும் ஈசர் உருவம்<br/>
 கடிமலர்க் குன்ற மலையது தானே.                20<br/>
<br/>
 21.<br/>
 வானப் பெருங்கொண்டல் மாலயன் வானவர்<br/>
 ஊனப் பிறவி ஒழிக்கும் ஒருவனைக்<br/>
 கானக் களிறு கதறப் பிளந்தனம்<br/>
 கோனைப் புகழுமின் கூடலு மாமே.                   21<br/>
<br/>
 22.<br/>
 மனத்தில் எழுகின்ற மாயநன் நாடன்<br/>
 நினைத்தது அறிவன் என்னில்தான் நினைக்கிலர்<br/>
 எனக்குஇறை அன்பிலன் என்பர் இறைவன்<br/>
 பிழைக்கநின் றார்பக்கம் பேணிநின் றானே.           22<br/>
<br/>
 23.<br/>
 வல்லவன் வன்னிககு இறையிடை வாரணம்<br/>
 நில்லென நிற்பித்த நீதியுள் ஈசனை<br/>
 இல்லென வேண்டா இறையவர் தம்முதல்<br/>
 அல்லும் பகலும் அருளுகின் றானே.                23<br/>
<br/>
 24.<br/>
 போற்றிசைத் தும்புகழ்ந் தும்புனி தன்அடி<br/>
 தேற்றுமின் என்றும் சிவனடிக் கேசெல்வம்<br/>
 ஆற்றிய தென்று மயலுற்ற சிந்தையை<br/>
 மாற்றிநின் றார்வழி மன்னிநின் றானே.             24<br/>
<br/>
 25.<br/>
 பிறப்பிலி பிஞ்ஞகன் பேரரு ளாளன்<br/>
 இறப்பிலி யாவர்க்கும் இன்பம் அருளும்<br/>
 துறப்பிலி தன்னைத் தொழுமின் தொழுதால்<br/>
 மறப்பிலி மாயா விருத்தமும் ஆமே.                25<br/>
<br/>
 26.<br/>
 தொடர்ந்துனின் றானைத் தொழுமின் தொழுதால்<br/>
 படர்ந்துநின் றான்பரி பாரக முற்றும்<br/>
 கடந்துநின் றாம்கம லம்மலர் மேலே<br/>
 உடந்திருந் தான்அடிப் புண்ணிய மாமே.         26<br/>
<br/>
 27.<br/>
 சந்தி எனத்தக்க தாமரை வாண்முகத்து<br/>
 அந்தமில் ஈசன் அருள்நமக் கேயென்று<br/>
 நந்தியை நாளும் வணங்கப் படும்அவர்<br/>
 புந்தியி னுள்ளே புகுந்துநின் றானே.               27<br/>
<br/>
 28.<br/>
 இணங்கிநின் றான் எங்கும் ஆகிநின் றானும்<br/>
 பிணங்கிநின் றான்பின்முன் னாகிநின் றானும்<br/>
 உணங்கிநின் றான்அம ராபதி நாதன்<br/>
 வணங்கிநின் றார்க்கே வழித்துணை யாமே.        28<br/>
<br/>
 29.<br/>
 காணநில் லாய்அடி யேற்குஉறவுஆருளர்<br/>
 நாணநில் லேன்உன்னை நான்தழு விக்கொளக்<br/>
 கோணநில் லாத குணத்தடி யார்மனத்து<br/>
 ஆணியன் ஆகி அமர்ந்துநின் றானே.             29<br/>
<br/>
 30.<br/>
 வான்நின்று அழைக்கும் மழைபோல் இறைவனும்<br/>
 தானினறு அழைக்கும்கொல் என்று தயங்குவார்<br/>
 ஆன்நின்று அழைக்கு மதுபோல்என் நந்தியை<br/>
 நான்நின்று அழைப்பது ஞானம் கருதியே.         30<br/>
<br/>
 31.<br/>
 மண்ணகத் தான்ஒக்கும் வானகத் தான்ஒக்கும்<br/>
 விண்ணகத் தான்ஒக்கும் வேதகத் தான்ஒக்கும்<br/>
 பண்ணகத்து இன்னிசை பாடலுற் றானுக்கே<br/>
 கண்ணகத் தேநின்று காதலித் தேனே.               31<br/>
<br/>
 32.<br/>
 தேவர் பிரான்நம் பிரான்திசை பத்தையும்<br/>
 மேவு பிரான்விரி நீருலகேழையும்<br/>
 தாவு பிரான்தன்மை தானறி வாரில்லை<br/>
 பாவு பிரான்அருட் பாடலு மாமே.                     32<br/>
<br/>
 33.<br/>
 பதிபல வாயது பண்டுஇவ் வுலகம்<br/>
 விதிபல செய்தொன்றும் மெய்ம்மை உணரார்<br/>
 துதிபல தோத்திரம் சொல்ல வல்லாரும்<br/>
 மதியிலர் நெஞ்சினுள் வாடுகின் றாரே.             33<br/>
<br/>
 34. <br/>
 சாந்து கமழுங் கவா஢யின் கந்தம்போல்<br/>
 வேந்தன் அமரர்க்கு அருளிய மெய்ந்நெறி<br/>
 ஆர்ந்த சுடரன்ன ஆயிர நாமமும்<br/>
 போந்தும் இருந்தும் புகழுகின் றேனே.               34<br/>
<br/>
 35.<br/>
 ஆற்றுகி லாவழி யாகும் இறைவனைப்<br/>
 போற்றுமின் போற்றிப் புகழ்மின் புகழ்ந்திடில்<br/>
 மேற்றிசைக் கும்கிழக் குத்திசை எட்டொடு<br/>
 மாற்றுவன் அப்படி ஆட்டவு மாமே.               35<br/>
<br/>
 36.<br/>
 அப்பனை நந்தியை ஆரா அமுதினை<br/>
 ஒப்பிலி வள்ளலை ஊழி முதல்வனை<br/>
 எப்பரி சாயினும் ஏத்துமின் ஏத்தினால்<br/>
 அப்பரி சீசன் அருள்பெற லாமே.               36<br/>
<br/>
 37.<br/>
 நானும்நின் றேத்துவன் நாள்தொறும் நந்தியைத்<br/>
 தானும்நின் றான்தழல் தான்ஒக்கும் மேனியன்<br/>
 வானில்நின் றார்மதி போல்உடல் உள்ளுவந்து<br/>
 ஊனில்நின் றாங்கே உயிர்க்கின்ற வாறே.        37<br/>
<br/>
 38.<br/>
 பிதற்றொழி யேன்பெரி யான்அரி யானைப்<br/>
 பிதற்றொழி யேன்பிற வாஉரு வானைப்<br/>
 பிதற்றொழி யேன்எங்கள் பேர்நந்தி தன்னைப்<br/>
 பிதற்றொழி யேன்பெரு மைத்தவன் தானே.         38<br/>
<br/>
 39.<br/>
 வாழ்த்தவல் லார்மனத் துள்ளுறு சோதியைத்<br/>
 தீர்த்தனை அங்கே திளைக்கின்ற தேவனை<br/>
 ஏத்தியும் எம்பெரு மான்என்றுஇறைஞ்சியும்<br/>
 ஆத்தம் செய் தீசன் அருள்பெற லாமே.           39<br/>
<br/>
 40.<br/>
 குறைந்துஅடைந் தீசன் குரைகழல் நாடும்<br/>
 நிறைந்துஅடை செம்பொனின் நேர்ஒளி ஒக்கும்<br/>
 மறைஞ்சடம் செய்யாது வாழ்த்தவல் லார்க்குப்<br/>
 புறஞ்சடம் செய்வான் புகுந்துநின் றானே.         40<br/>
<br/>
 41.<br/>
 சினஞ்செய்த நஞ்சுண்ட தேவர் பிரானைப்<br/>
 புனஞ்செய்த நெஞ்சிடை போற்றவல் லார்க்குக்<br/>
 கனஞ்செய்த வாள்நுதல் பாகனும் அங்கே<br/>
 இனஞ்செய்த மான்போல் இணங்கிநின் றானே.       41<br/>
<br/>
 42.<br/>
 போய்அரன் தன்னைப் புகழ்வார் பெறுவது<br/>
 நாயக னான்முடி செய்தது வேநல்கும்<br/>
 மாயகம் சூழ்ந்து வரவல்ல ராகிலும்<br/>
 வேயன தோளிக்கு வேந்தொன்றும் தானே.            42<br/>
<br/>
 43.<br/>
 அரனடி சொல்லி அரற்றி அழுது<br/>
 பரனடி நாடியே பாவிப்ப நாளும்<br/>
 உரன்அடி செய்துஅங்கு ஓதுங்கவல் லார்க்கு<br/>
 நிரன்அடி செய்து நிறைந்துநின் றானே.              43<br/>
<br/>
 44.<br/>
 போற்றிஎன் பார்அம ரர்புனி தன்அடி<br/>
 போற்றிஎன் பார்அசு ரர்புனி தன்அடி<br/>
 போற்றிஎன் பார்மனி தர்புனி தன்அடி<br/>
 போற்றிஎன் அன்புள் பொலியவைத் தேனே.            44<br/>
<br/>
 45.<br/>
 விதிவழி அல்லதுஇவ் வேலை உலகம்<br/>
 விதிவழி இன்பம் விருத்தமும் இல்லை<br/>
 துதிவழி நித்தலும் சோதிப் பிரானும்<br/>
 பதிவழி காட்டும் பகலவ னாமே.                   45<br/>
<br/>
 46.<br/>
 அந்திவண் ணாஅர னேசிவ னேஎன்று<br/>
 சிந்தைசெய் வண்ணம் திருந்தடி யார்தொழ<br/>
 முந்திவண் ணாமுதல் வாபர னேஎன்று<br/>
 புந்தி வண்ணன்எம் மனம்புகுந் தானே.               46<br/>
<br/>
 47.<br/>
 மனையுள் இருந்தவர் மாதவர் ஒப்பர்<br/>
 நினைவுள் இருந்தவர் நேசத்துள் நிற்பர்<br/>
 பனையுள் இருந்த பருந்தது போல<br/>
 நினையாத வர்க்கில்லை நின்இன்பந் தானே.          47<br/>
<br/>
 48.<br/>
 அடியார் பரவும் அமரர் பிரானை<br/>
 முடியால் வணங்கி முதல்வனை முன்னிப்<br/>
 படியால் அருளும் பரம்பரன் எந்தை<br/>
 விடியா விளக்கென்று மேவிநின் றேனே.               48<br/>
<br/>
 49.<br/>
 நரைபசு பாசத்து நாதனை உள்ளி<br/>
 உரைபசு பாசததுஒருங்கவல் லார்க்குத்<br/>
 திரைபசு பாவச் செழுங்கடல் நீந்திக்<br/>
 கரைபசு பாசம் கடநது எய்த லாமே.                49<br/>
<br/>
 50.<br/>
 சூடுவன் நெஞ்சிடை வைப்பன் பிரான்என்று<br/>
 பாடுவன் பன்மலர் தூவிப் பணிந்துநின்<br/>
 றாடுவன் ஆடி அமரர்ப்பி ரான்என்று<br/>
 நாடுவன் நான்இன் றறிவது தானே.                 50<br/>
<br/>
  51.<br/>
 வேதத்தை விட்ட அறமில்லை வேதத்தின்<br/>
 ஓதத் தகும்அறம் எல்லாம் உளதர்க்க<br/>
 வாதத்தை விட்டு மதிஞர் வளமுற்ற<br/>
 வேதத்தை ஓதியே வீடுபெற் றார்க்களே.            1<br/>
<br/>
 52.<br/>
 வேதம் உரைத்தானும் வேதியன் ஆகிலன்<br/>
 வேதம் உரைத்தானும் வேதா விளங்கிட<br/>
 வேதம் உரைத்தானும் வேதியர் வேள்விக்காய்<br/>
 வேதம் உரைத்தானும் மெய்ப்பொருள் காட்டவே.        2<br/>
<br/>
 53.<br/>
 இருக்குஉரு வாம்எழில் வேதத்தின் உள்ளே<br/>
 உருக்குஉணர் வாயுணர் வேதத்துள் ஓங்கி<br/>
 வெருக்குஉரு வாகிய வேதியர் சொல்லும்<br/>
 கருக்குஉரு வாய்நின்ற கண்ணனும் ஆமே.             3<br/>
<br/>
 54.<br/>
 திருநெறி யாவது சித்தசித் தன்றிப்<br/>
 பெருநெறி யாய பிரானை நினைந்து<br/>
 குருநெறி யாம்சிவ மாம்நெறி கூடும்<br/>
 ஒருநெறி ஒன்றாக வேதாந்தம் ஓதுமே.               4           <br/>
<br/>
 55.<br/>
 ஆறங்க மாய்வரும் மாமறை ஓதியைக்<br/>
 கூறங்க மாகக் குணம்பயில் வாரில்லை<br/>
 வேறங்க மாக விளைவுசெய்து அப்புறம்<br/>
 பேறங்க மாகப் பெருக்குகின் றாரே.             5<br/>
<br/>
 56.<br/>
 பாட்டும் ஒலியும் பரக்கும் கணிகையர்<br/>
 ஆட்டும் அறாத அவனியில் மாட்டாதார்<br/>
 வேட்டு விருப்பார் விரதமில் லாதவர்<br/>
 ஈட்டும் இடஞ்சென்று இகலல்உற் றாரே.             6         <br/>
<br/>
 .3.. ஆகமச் சிறப்பு<br/>
<br/>
 57.<br/>
 அஞ்சன மேனி அரிவையோர் பாகத்தன்<br/>
 அஞ்சொ டிருபத்து மூன்றுள ஆகமம்<br/>
 அஞ்சலி கூப்பி அறுபத்து அறுவரும்<br/>
 அஞ்சா முகத்தில் அரும்பொருள் கேட்டதே.            1<br/>
<br/>
 58.<br/>
 அண்ணல் அருளால் அருளும் சிவாகமம்<br/>
 எண்ணில் இருபத்தெண் கோடிநூ றாயிரம்<br/>
 விண்ணவர் ஈசன் விழுப்பம் உரைத்தனர்<br/>
 எண்ணிநின் றப்பொருள் ஏத்துவன் நானே.            2<br/>
<br/>
 59.<br/>
 பண்டிதர் ஆவார் பதினெட்டும் பாடையும்<br/>
 கண்டவர் கூறும் கருத்தறி வார்என்க<br/>
 பண்டிதர் தங்கள் பதினெட்டுப் பாடையும்<br/>
 அண்ட முதலான் அறஞ்சொன்ன வாறே.          3<br/>
<br/>
 60.<br/>
 அண்ணல் அருளால் அருளுந்திவ் யாகமம்<br/>
 விண்ணில் அமரர் தமக்கும் விளங்கரி<br/>
 தெண்ணில் எழுபது கோடிநூ றாயிரம்<br/>
 எண்ணிலும் நீர்மேல் எழுத்தது ஆகுமே.             4<br/>
<br/>
 61.<br/>
 பரனாய் பராபரம் காட்டி உலகில்<br/>
 தரனாய்ச் சிவதன்மந் தானேசொல் காலத்<br/>
 தரனாய் அமரர்கள் அர்ச்சிக்கு நந்தி<br/>
 உரனாகி ஆகமம் ஓங்கிநின் றானே.             5<br/>
<br/>
 62.<br/>
 சிவமாம் பரத்தினில் சத்தி சதாசிவம்<br/>
 உவமா மகேசர் உருத்திர தேவர்<br/>
 தவமால் பிரமீசர் தம்மில்தாம் பெற்ற<br/>
 நவஆ கமமெங்கள் நந்திபெற் றானே.            6<br/>
<br/>
 63.<br/>
 பெற்றநல் ஆகமங் காரணம் காமிகம்<br/>
 உற்றநல் வீரம் உயர்சிந்தியம் வாதுளம்<br/>
 மற்றவ் வியாமளம் ஆகும்கா லோத்தரந்<br/>
 துற்றநற் சுப்பிரம் சொல்லு மகுடமே.          7<br/>
<br/>
 64.<br/>
 அண்ணல் அருளால் அருளும் சிவாகமம்<br/>
 எண்ணிலி கோடி தொகுத்திடும் ஆயினும்<br/>
 அண்ணல் அறைந்த அறிவுஅறி யாவிடின்<br/>
 எண்ணிலி கோடியும் நீர்மேல் எழுத்தே.           8<br/>
<br/>
 65.<br/>
 மாரியும் கோடையும் வார்பனி தூங்கநின்று<br/>
 ஏரியும் நின்றங்கு இளைக்கின்ற காலத்து<br/>
 ஆரிய முந்தமி ழும்உட னேசொலிக்<br/>
 காரிகை யார்க்குக் கருணைசெய் தானே.          9<br/>
<br/>
 66.<br/>
 அவிழ்கின்ற வாறும் அதுகட்டு மாறும்<br/>
 சிமிட்டலைப் பட்டுயிர் போகின்ற வாறும்<br/>
 தமிழ்ச்சொல் வடசொல் எனும்இவ் விரண்டும்<br/>
 உணர்த்தும் அவனை உணரலு மாமே.          10<br/>
<br/>
 4.. குரு பாரம்பரியம்<br/>
<br/>
 67.<br/>
 நந்தி அருள்பெற்ற நாதரை நாடிடின்<br/>
 நந்திகள் நால்வர் சிவயோக மாமுனி<br/>
 மன்று தொழுத பதஞ்சலி வியாக்ரமர்<br/>
 என்றிவர் என்னோ டெண்மரு மாமே.        1<br/>
<br/>
 68.<br/>
 நந்தி அருளாலே நாதனாம் பேர்பெற்றோம்<br/>
 நந்தி அருளாலே மூலனை நாடினோம்<br/>
 நந்தி அருளாவ தென்செயும் நாட்டினில்<br/>
 நந்தி வழிகாட்ட நானிருந் தேனே.            2<br/>
<br/>
 69.<br/>
 மந்திரம் பெற்ற வழிமுறை மாலாங்கன்<br/>
 இந்திரன் சோமன் பிரமன் உருத்திரன்<br/>
 கந்துருக் காலாங்கி கஞ்ச மலையனோடு<br/>
 இந்த எழுவரும் என்வழி யாமே.              3<br/>
<br/>
 70.<br/>
 நால்வரும் நாலு திசைக்கொன்று நாதர்கள்<br/>
 நால்வரும் நானா விதப்பொருள் கைக்கொண்டு<br/>
 நால்வரும் யான்பெற்ற தெல்லாம் பெறுகென<br/>
 நால்வரும் தேவராய் நாதர் ஆனார்களே.          4<br/>
<br/>
 71.<br/>
 மொழிந்தது மூவர்க்கும் நால்வர்க்கும் ஈசன்<br/>
 ஒழிந்த பெருமை இறப்பும் பிறப்பும்<br/>
 செழுஞ்சுடர் மூன்றொளி யாகிய தேவன்<br/>
 கழிந்த பெருமையைக் காட்டகி லானே.          5<br/>
<br/>
 72..<br/>
 எழுந்துநீர் பெய்யினும் எட்டுத் திசையுஞ்<br/>
 செழுந்தண் நியமங்கள் செய்யுமின் என்றண்ணல்<br/>
 கொழுந்தண் பவளக் குளிர்சடை யோடே<br/>
 அழுந்திய நால்வர்க்கு அருள்புரிந் தானே.        6<br/>
<br/>
 .5.. திருமூலர் வரலாறு<br/>
<br/>
 73.<br/>
 நந்தி திருவடி நான்தலை மேற்கொண்டு<br/>
 புந்தியின் உள்ளே புகப்பெய்து போற்றிசெய்<br/>
 தந்தி மதிபுனை அரனடி நாள்தொறும்<br/>
 சிந்தைசெய் தாகமம் செப்பலுற் றேனே.       1<br/>
<br/>
 74<br/>
 செப்புஞ் சிவாகமம் என்னும்அப் பேர்பெற்றும்<br/>
 அப்படி நல்கும் அருள்நந்தி தாள்பெற்றுத்<br/>
 தப்பிலா மன்றில் தனிக்கூத்துக் கண்டபின்<br/>
 ஒப்பிலா எழுகோடி யுகமிருந் தேனே.            2<br/>
<br/>
 75.<br/>
 இருந்தஅக் காரணம் கேள்இந் திரனே<br/>
 பொருந்திய செல்வப் புவனா பதியாம்<br/>
 அருந்தவச் செல்வியைச் சேவித்து அடியேன்<br/>
 பரிந்துடன் வந்தனன் பத்தியி னாலே.            3<br/>
<br/>
 76.<br/>
 சதாசிவந் தத்துவம் முத்தமிழ் வேதம்<br/>
 மிதாசனி யாதிருந் தேன்இன்ற காலம்<br/>
 இதாசனி யாதிருந் தேன்மனம் நீங்கி<br/>
 உதாசனி யாதுடனே உணர்ந் தோமால்.          4<br/>
<br/>
 77.<br/>
 மாலாங்க னேஇங்கு யான்வந்த காரணம்<br/>
 நீலாங்க மேனியள் நோ஢ழை யாளொடு<br/>
 மூலாங்க மாக மொழிந்த திருக்கூத்தின்<br/>
 சீலாங்க வேதத்தைச் செப்பவந் தேனே.           5<br/>
<br/>
 78.<br/>
 நோ஢ழை யாவாள் நிரதிச யானந்தப்<br/>
 பேருடை யாளென் பிறப்பறுத்து ஆண்டவள்<br/>
 சீருடை யாள்சிவன் ஆவடு தண்டுறை<br/>
 சீருடை யாள்பதம் சேர்ந்திருந் தேனே.     6<br/>
<br/>
 79.<br/>
 சேர்ந்திருந் தேன்சிவ மங்கைதன் பங்கனைச்<br/>
 சேர்ந்திருந் தேன்சிவன் ஆவடு தண்டுறை<br/>
 சேர்ந்திருந் தேன்சிவ போதியின் நீழலில்<br/>
 சேர்ந்திருந் தேன்சிவன் நாமங்கள் ஓதியே.      7<br/>
<br/>
 80.<br/>
 இருந்தேன் இக்காயத்தே எண்ணிலி கோடி<br/>
 இருந்தேன் இராப்பகல் அற்ற இடத்தே<br/>
 இருந்தேன் இமையவர் ஏத்தும் பதத்தே<br/>
 இருந்தேன் என்நந்தி இணையடிக் கீழே.         8<br/>
<br/>
 81.<br/>
 பின்னைநின்று என்னே பிறவி பெறுவது<br/>
 முன்னைநன் றாக முயல்தவம் செய்கிலர்<br/>
 என்னைநன் றாக இறைவன் படைத்தனன்<br/>
 தன்னைநன் றாகத் தமிழ்செய்யு மாறே.         9<br/>
<br/>
 82.<br/>
 ஞானத் தலைவிதன் நந்தி நகர்புக்கு<br/>
 ஊனமில் ஒன்பது கோடி யுகந்தனுள்<br/>
 ஞானப்பா லாட்டி நாதனை அர்ச்சித்து<br/>
 நானும் இருந்தேன்நற்  போதியின் கீழே.         10<br/>
<br/>
 83.<br/>
 செல்கின்ற வாறறி சிவமுனி சித்தசன்<br/>
 வெல்கின்ற ஞானத்து மிக்கேள் முனிவராய்ப்<br/>
 பல்கின்ற தேவர் அசுரர்நரர் தம்பால்<br/>
 ஒல்கின்ற வான்வழி யூடுவந் தானே.           11<br/>
<br/>
 84.<br/>
 சித்தத்தின் உள்ளே சிறக்கின்ற நூல்களில்<br/>
 உத்தம மாகவே ஓதிய வேதத்தின்<br/>
 ஒத்த உடலையும் உள்நின்ற உற்பத்தி<br/>
 அத்தன் எனக்குஇங்கு அருளால் அளித்ததே.     12<br/>
<br/>
 85.<br/>
 யான்பெற்ற இன்பம் பெறுக இவ் வையகம்<br/>
 வான்பற்றி நின்ற மறைப்பொருள் சொல்லிடின்<br/>
 ஊன்பற்றி நின்ற உணர்வுறு மந்திரம்<br/>
 தான்பற்றப் பற்றத் தலைப்படுந் தானே.         13<br/>
<br/>
 86.<br/>
 பிறப்பிலி நாதனைப் பேர்நந்தி தன்னைச்<br/>
 சிறப்பொடு வானவர் சென்றுகை கூப்பி<br/>
 மறப்பிலர் நெஞ்சினுள் மந்திர மாலை<br/>
 உறைப்பொடுங் கூடிநின்று ஓதலு மாமே.        14   <br/>
<br/>
 87.<br/>
 அங்கிமி காமைவைத் தானுடல் வைத்தான்<br/>
 எங்குமி காமைவைத் தான்உலகு ஏழையும்<br/>
 தங்குமி காமைவைத் தான் தமிழ்ச் சாத்திரம்<br/>
 பொங்கிமி காமைவைத் தான்பொருள் தானுமே.       15<br/>
<br/>
 88.<br/>
 அடிமுடி காண்பார் அயன்மால் இருவர்<br/>
 படிகண் டிலர்மீண்டும் பார்மிசைக் கூடி<br/>
 அடிகண் டிலேன் என்று அச்சுதன் சொல்ல<br/>
 முடிகண்டேன் என்று அயன் பொய்மொழிந் தானே.    16<br/>
<br/>
 89.<br/>
 பெற்றமும் மானும் மழுவும் பிரிவற்ற<br/>
 தற்பரன் கற்பனை யாகும் சராசரத்து<br/>
 அற்றமும் நல்கி அடியேன் சிரத்தினில்<br/>
 நற்பத முமளித் தானெங்கள் நந்தியே.                 17<br/>
<br/>
 90.<br/>
 நேயத்தை ஞானத்தை ஞாதுரு வத்தினை<br/>
 மாயத்தை மாமாயை தன்னில் வரும்பரை<br/>
 ஆயத்தை யச்சிவன் தன்னை யாகோசர<br/>
 வீயத்தை முற்றும் விளக்கியிட் டேனே.          18<br/>
<br/>
 91.<br/>
 விளக்கிப் பரமாகும் மெய்ஞ்ஞானச் சோதி<br/>
 அளப்பில் பெருமையன் ஆனந்த நந்தி<br/>
 துளக்கறும் ஆனந்தக் கூத்தன்சொற் போந்து<br/>
 வளப்பில் கயிலை வழியில்வந் தேனே.          19<br/>
<br/>
 92.<br/>
 நந்தி அருளாலே மூலனை நாடிப்பின்<br/>
 நந்தி அருளாலே சதாசிவன் ஆயினேன்<br/>
 நந்தி அருளால்மெய்ஞானத்துள் நண்ணினேன்<br/>
 நந்தி அருளாலே நானிருந் தேனே.        20<br/>
<br/>
 93.<br/>
 இருக்கில் இருக்கும் எண்ணிலி கோடி<br/>
 அருக்கின்ற மூலத்துள் அங்கே இருக்கும்<br/>
 அருக்கனும் சோமனும் ஆரழல் வீச<br/>
 உருக்கிய ரோமம் ஒளிவிடுந் தானே.             21<br/>
<br/>
 94.<br/>
 பிதற்றுகின் றேனென்றும் பேர்நந்தி தன்னை<br/>
 இயற்றுவன் நெஞ்சத்து இரவும் பகலும்<br/>
 முயற்றுவன் ஓங்கொளி வண்ணன்எம் மானை<br/>
 இயற்றிகழ் சோதி இறைவனு மாமே.          22<br/>
<br/>
 .6.. அவையடக்கம்<br/>
<br/>
 95.<br/>
 ஆரறி வார் எங்கள் அண்ணல் பெருமையை<br/>
 யாரறி வார்இந்த அகலமும் நீளமும்<br/>
 பேரறி யாத பெருஞ்சுடர் ஒன்றதின்<br/>
 வேரறி யாமை விளம்புகின் றேனே.              1<br/>
<br/>
 96.<br/>
 பாடவல் லார்நெறி பாட அறிகிலேன்<br/>
 ஆடவல் லார்நெறி ஆட அறிகிலேன்<br/>
 நாடவல் லார்நெறி நாட அறிகிலேன்<br/>
 தேடவல் லார்நெறி தேடகில் லேனே.            2<br/>
<br/>
 97.<br/>
 மன்னிய வாய்மொழி யாலும் மதித்தவர்<br/>
 இன்னிசை உள்ளே எழுகின்ற ஈசனைப்<br/>
 பின்னை உலகம் படைத்த பிரமனும்<br/>
 உன்னும் அவனை உணரலு மாமே.            3<br/>
<br/>
 98.<br/>
 தத்துவ ஞானம் உரைத்தது தாழ்வரை<br/>
 முத்திக்கு இருந்த முனிவரும் தேவரும்<br/>
 இத்துடன் வேறா இருந்து துதிசெயும்<br/>
 பத்திமை யால் இப் பயனறி யாரே.            4<br/>
<br/>
 7.. திருமந்திரத் தொகைச் சிறப்பு<br/>
<br/>
 99.<br/>
 மூலன் உரைசெய்த மூவா யிரந்தமிழ்<br/>
 ஞாலம் அறியவே நந்தி அருளது<br/>
 காலை எழுந்து கருத்தறிந் தோதிடின்<br/>
 ஞாலத் தலைவனை நண்ணுவர் அன்றே.         1<br/>
<br/>
 100.<br/>
 வைத்த பரிசே வகைவகை நன்னூலின்<br/>
 முத்தி முடிவிது மூவா யிரத்திலே<br/>
 புத்திசெய் பூர்வத்து மூவா யிரம்பொது<br/>
 வைத்த சிறப்புத் தருமிவை தானே.                 2<br/>
<br/>
  8.. குரு மட வரலாறு<br/>
<br/>
 101.<br/>
 வந்த மடம்ஏழும் மன்னும்சன் மார்க்கத்தின்<br/>
 முந்தி உதிக்கின்ற மூலன் மடம்வரை<br/>
 தந்திரம் ஒன்பது சார்வுமூ வாயிரம்<br/>
 சுந்தர ஆகமச் சொல்மொழிந் தானே.          1<br/>
<br/>
 102.<br/>
 கலந்தருள் காலாங்கர் தம்பால்அ கோரர்<br/>
 நலந்தரு மாளிகைத் தேவர்நா தாந்தர்<br/>
 புலங்கொள் பரமானந் தர்போக தேவர்<br/>
 நிலந்திகழ் மூவர் நிராமயத் தோரே.              2<br/>
<br/>
 9.. திரு மும்மூர்த்திகளின் முறைமை<br/>
<br/>
 103.<br/>
 அளவில் இளமையும் அந்தமும் ஈறும்<br/>
 அளவியல் காலமும் நாலும் உணா஢ல்<br/>
 தளர்விலன் சங்கரன் தன்னடி யார்சொல்<br/>
 அளவில் பெருமை அரியயற் காமே.          1<br/>
<br/>
 104.<br/>
 ஆதிப் பிரானும் அணிமணி வண்ணனும்<br/>
 ஆதிக் கமலத்து அலர்மிசை யானும்<br/>
 சோதிக்கில் மூன்றும் தொடர்ச்சியில் ஒன்றெனார்<br/>
 பேதித் துலகம் பிணங்குகின் றார்களே.         2<br/>
<br/>
 105.<br/>
 ஈசன் இருக்கும் இருவினைககு அப்புறம்<br/>
 பீசம் உலகல் பெருந்தெய்வம் ஆனது<br/>
 ஈசன் அதுஇது என்பார் நினைப்பிலார்<br/>
 தூசு பிடித்தவர் தூரறிந் தார்களே.              3<br/>
<br/>
 106.<br/>
 சிவன்முதல் மூவரோடு ஐவர் சிறந்த<br/>
 அவைமுதல் ஆறிரண்டு ஒன்றோடு ஒன் றாகும்<br/>
 அவைமுதல் விந்துவும் நாதமும் ஓங்கச்<br/>
 சவைமுதற் சங்கரன் தன்பெயர் தானே.         4<br/>
<br/>
 107.<br/>
 பயன் அறிந்து அவ்வழி எண்ணும் அளவில்<br/>
 அயனொடு மால்நமககு அன்னியம் இல்லை<br/>
 நயனங்கள் மூன்றுடை நந்தி தமராம்<br/>
 வயனம் பெறுவீர் அவ் வானவ ராலே.            5<br/>
<br/>
 108.<br/>
 ஓலக்கம் சூழ்ந்த உலப்பிலி தேவர்கள்<br/>
 பாலொத்த மேனி பணிந்தடி யேன் தொழ<br/>
 மாலுக்கும் ஆதிப் பிரமற்கும் ஒப்புநீ<br/>
 ஞாலத்து நம்மடி நல்கிடுஎன் றானே.             6<br/>
<br/>
 109.<br/>
 வானவர் என்றும் மனிதர் இவர் என்றும்<br/>
 தேனமர் கொன்றைச் சிவனருள் அல்லது<br/>
 தானமர்ந்து ஓரும் தனித்தெய்வம் மற்றில்லை<br/>
 ஊனமர்ந் தோரை உணர்வது தானே.           7<br/>
<br/>
 110.<br/>
 சோதித்த பேரொளி மூன்று ஐந்து எனநின்ற<br/>
 ஆதிக்கண் ஆவது அறிகிலர் ஆதர்கள்<br/>
 நீதிக்கண் ஈசன் நெடுமால் அயனென்று<br/>
 பேதித் தவரைப் பிதற்றுகின் றாரே.            8<br/>
<br/>
 111.<br/>
 பரத்திலே ஒன்றாய் உள் ளாய்ப்புற மாகி<br/>
 வரத்தினுள் மாயவ னாய்அய னாகித்<br/>
 தரத்தினுள் தான்பல தன்மைய னாகிக்<br/>
 கரத்தினுள் நின்று கழிவுசெய் தானே.            9<br/>
<br/>
 112.<br/>
 தானொரு கூறு சதாசிவன் எம்மிறை<br/>
 வானொரு கூறு மருவியும் அங்குளான்<br/>
 கோனொரு கூறுஉடல் உள்நின்று உயிர்க்கின்ற<br/>
 தானொரு கூறு சலமய னாமே.           10<br/>
<br/>
 பாயிரம் முற்றிற்று<br/>
 ----------------------<br/>
 திருமந்திரம்<br/>
 திருமூலர் அருளியது<br/>
<br/>
 முதல் தந்திரம்<br/>
<br/>
 .1.. உபதேசம்<br/>
 113.<br/>
 விண்ணின்று  இழிந்து வினைக்கீடாய் மெய்க்கொண்டு<br/>
 தண்ணின்ற தாளைத் தலைக்காவல் முன்வைத்து<br/>
 உண்ணின்று உருக்கியோர் ஒப்பிலா ஆனந்தக்<br/>
 கண்ணின்று காட்டிக் களிம்பறுத் தானே.            1<br/>
<br/>
 114.<br/>
 களிம்பறுத் தான்எங்கள் கண்ணுதல் நந்தி<br/>
 களிம்பறுத் தான்அருள் கண்விழிப் பித்துக்<br/>
 களிம்பணு காத கதிரொளி காட்டிப்<br/>
 பளிங்கிற் பவளம் பதித்தான் பதியே.                  2<br/>
<br/>
 115.<br/>
 பதிபசு பாசம் எனப்பகர் மூன்றில்<br/>
 பதியினைப் போற்பசு பாசம் அனாதி<br/>
 பதியினைச் சென்றணு காப்பசு பாசம்<br/>
 பதியணு கிற்பசு பாசம் நில் லாவே.                    3<br/>
<br/>
 116.<br/>
 வேயின் எழுங்கனல் போலேஇம் மெய்யெனும்<br/>
 கோயி லிருந்து குடிகொண்ட கோன்நந்தி<br/>
 தாயினும் மும்மலம் மாற்றித் தயாஎன்னும்<br/>
 தோயம தாய் எழுஞ் சூரிய னாமே.                       4<br/>
<br/>
 117.<br/>
 சூரிய காந்தமும் சூழ்பஞ்சும் போலவே<br/>
 சூரிய காந்தம் சூழ்பஞ்சைச் சுட்டிடா<br/>
 சூரியன் சந்நிதி யிற்சுடு மாறுபோல்<br/>
 சூரியன் தோற்றமுன் அற்ற மலங்களே.               5<br/>
<br/>
 118.<br/>
 மலங்கள்ஐந் தாமென மாற்றி அருளித்<br/>
 தலங்கள்ஐந் தானற் சதாசிவ மான<br/>
 புலங்களைந் தான்அப் பொதுவினுள் நந்தி<br/>
 நலங்களைந் தான்உள் நயந்தான் அறிந்தே.        6<br/>
<br/>
 119.<br/>
 அறிவுஐம் புலனுட னேநான் றதாகி<br/>
 நெறியறி யாதுற்ற நீர்ஆழம் போல<br/>
 அறிவுஅறி வுள்ளே அழிந்தது போலக்<br/>
 குறியறி விப்பான் குருபர னாமே.                 7<br/>
<br/>
 120.<br/>
 ஆமேவு பால்நீர் பிரிக்கின்ற அன்னம்போல்<br/>
 தாமே தனிமன்றில் தன்னந் தனிநித்தம்<br/>
 தீமேவு பல்கர ணங்களுள் உற்றன<br/>
 தாமேழ் பிறப்பெரி சார்ந்தவித் தாமே.            8<br/>
<br/>
 121.<br/>
 வித்தைக் கெடுத்து வியாக்கிரத் தேமிகச்<br/>
 சுத்தத் துரியம் பிறந்து துடக்கற<br/>
 ஒத்துப் புலனுயிர் ஒன்றாய் உடம்பொடு<br/>
 செத்திட் டிருப்பார் சிவயோகி யார்களே.          9<br/>
<br/>
 122.<br/>
 சிவயோக மாவது சித்தசித் தென்று<br/>
 தவயோகத் துள்புக்குத் தன்னொளி தானாய்<br/>
 அவயோகஞ் சாராது அவன்பதி போக<br/>
 நவயோக நந்தி நமக்களித் தானே.            10<br/>
<br/>
 123.<br/>
 அளித்தான் உலகெங்கும் தானான உண்மை<br/>
 அளித்தான் அமரர் அறியா உலகம்<br/>
 அளித்தான் திருமன்றுள் ஆடுந் திருத்தாள்<br/>
 அளித்தான் போ஢ன்பத்து அருள்வெளி தானே.       11                <br/>
<br/>
 124.<br/>
 வெளியில் வெளிபோய்  விரவிய வாறும்<br/>
 அளியில் அளிபோய் அடங்கிய வாறும்<br/>
 ஒளியில் ஒளிபோய் ஒடுங்கிய வாறும்<br/>
 தெளியும் அவரே சிவ சித்தர் தாமே.             12<br/>
<br/>
 125.<br/>
 சித்தர் சிவலோகம் இங்கே தரிசித்தோர்<br/>
 சத்தமும் சத்த முடிவுந்தம் முள்கொண்டோ ர்<br/>
 நித்தர் நிமலர் நிராமயர் நீள்பர<br/>
 முத்தர்தம் முத்தி முதல்முப்பத் தாறே.          13<br/>
<br/>
 126.<br/>
 முப்பதும் ஆறும் படிமுத்தி ஏணியாய்<br/>
 ஒப்பிலா ஆனந்தத் துள்ளொளி புக்குச்<br/>
 செப்ப அரிய சிவங்கண்டு தான்தெளிந்து<br/>
 அப்பரி சாக அமர்ந்திருந் தாரே.                  14<br/>
<br/>
 127.<br/>
 இருந்தார் சிவமாகி எங்குந் தாமாகி<br/>
 இருந்தார் சிவன்செயல் யாவையும் நோக்கி<br/>
 இருந்தார் முக்காலத்து இயல்பைக் குறித்தங்கு<br/>
 இருந்தார் இழவுவந்து எய்திய சோம்பே.         15  <br/>
<br/>
 128.<br/>
 சோம்பர் இருப்பது சுத்த வெளியிலே<br/>
 சோம்பர் கிடப்பதும் சுத்த வெளியிலே<br/>
 சோம்பர் உணர்வு சுருதி முடிந்திடஞ்<br/>
 சோம்பர் கண் டார்அச் சுருதிக்கண் தூக்கமே.       16<br/>
<br/>
 129.<br/>
 தூங்கிக்கண் டார்சிவ லோகமும் தம்முள்ளே<br/>
 தூங்கிக்கண் டார்சிவ யோகமும் தம்முள்ளே<br/>
 தூங்கிக்கண் டார்சிவ போகமும் தம்முள்ளே<br/>
 தூங்கிக்கண் டார்நிலை சொல்வதெவ் வாறே.        17<br/>
<br/>
 130.<br/>
 எவ்வாறு காண்பான் அறிவு தனக்கெல்லை<br/>
 அவ்வாறு அருட்செய்வன் ஆதிஅரன் தானும்<br/>
 ஒவ்வாத மன்றுள் உமைகாண ஆடிடும்<br/>
 செவ்வானிற் செய்ய செழுஞ்சுடர் மாணிக்கமே.        18<br/>
<br/>
 131.<br/>
 மாணிக்கத் துள்ளே மரகதச் சோதியாய்<br/>
 மாணிக்கத் துள்ளே மரகத மாடமாய்<br/>
 ஆணிப்பொன் மன்றில் ஆடுந் திருக்கூத்தைப்<br/>
 பேணித் தொழுதென்ன பேறுபெற் றாரே.               19<br/>
<br/>
 132.<br/>
 பெற்றார் உலகிற் பிரியாப் பெருநெறி<br/>
 பெற்றார் உலகிற் பிறவாப் பெரும்பயன்<br/>
 பெற்றார் அம்மன்றில் பிரியாப் பெரும்பேறு<br/>
 பெற்றார் உலகுடன் பேசாப் பெருமையே.             20<br/>
<br/>
 133.<br/>
 பெருமை சிறுமை அறிந்தெம் பிரான்போல்<br/>
 அருமை எளிமை அறிந்தறி வார்ஆர்<br/>
 ஒருமையுள் ஆமைபோல் உள்ஐந்து அடக்கி<br/>
 இருமையுங் கேட்டிருந் தார்புரை அற்றே.          21     <br/>
<br/>
 134.<br/>
 புரைஅற்ற பாலினுள் நெய்கலந் தாற்போல்<br/>
 திரைஅற்ற சிந்தைநல் ஆரியன் செப்பும்<br/>
 உரையற்று உணர்வோர் உடம்பிங்கு ஒழிந்தால்<br/>
 கரையற்ற சோதி கலந்தசத் தாமே.                   22<br/>
<br/>
 135.<br/>
 சத்த முதல் ஐந்துந் தன்வழித் தான்சாரில்<br/>
 சித்துக்குச் சித்தன்றி சேர்விடம் வேறுண்டோ <br/>
 சுத்த வெளியிற் சுடா஢ற் சுடர்சேரும்<br/>
 அத்தம் இதுகுறித் தாண்டுகொள் அப்பிலே.           23<br/>
<br/>
 136.<br/>
 அப்பினில் கூர்மை ஆதித்தன் வெம்மையால்<br/>
 உப்பெனப் பேர்ப்பெற்று உருச்செய்த அவ்வுரு<br/>
 அப்பினிற் கூடிய தொன்றாகு மாறுபோல்<br/>
 செப்பினிற் சீவன் சிவத்துள் அடங்குமே.            24<br/>
<br/>
 137.<br/>
 அடங்குபேர் அண்டத்து அணுஅண்டம் சென்றங்கு<br/>
 இடங்கொண்டது இல்லை இதுவன்றி வேறுண்டோ <br/>
 கடந்தொறும் நின்ற உயிர்க்கரை காணில்<br/>
 திடம்பெற நின்றான் திருவடி தானே.                25<br/>
<br/>
 138.<br/>
 திருவடி யேசிவ மாவது தோ஢ல்<br/>
 திருவடி யேசிவ லோகஞ்சிந் திக்கில்<br/>
 திருவடி யேசெல் கதியது செப்பில்<br/>
 திருவடி யேதஞ்சம் உள்தெளி வார்க்கே.          26<br/>
<br/>
 139.<br/>
 தெளிவு குருவின் திருமேனி காண்டல்<br/>
 தெளிவு குருவின் திருநாமஞ் செப்பல்<br/>
 தெளிவு குருவின் திருவார்த்தை கேட்டல்<br/>
 தெளிவு குருவுரு சிந்தித்தல் தானே.             27<br/>
<br/>
 140.<br/>
 தானே புலன்ஐந்துந் தன்வசம் ஆயிடும்<br/>
 தானே புலன்ஐந்துந் தன்வசம் போயிடும்<br/>
 தானே புலன்ஐந்துந் தன்னில் மடைமாறும்<br/>
 தானே தனித்துஎம் பிரான்தனைச் சந்தித்தே.        28<br/>
<br/>
 141.<br/>
 சந்திப் பதுநந்தி தன்திருத் தாளிணை<br/>
 சிந்திப் பதுநந்தி செய்ய திருமேனி<br/>
 வந்திப் பதுநந்தி நாமம்இன் வாய்மையால்<br/>
 புந்திக்குள் நிற்பது நந்திபொற் பாதமே.             29<br/>
<br/>
 142.<br/>
 போதந் தரும்எங்கள் புண்ணிய நந்தியைப்<br/>
 போதந் தனில்வைத்துப் புண்ணியர் ஆயினார்<br/>
 நாதன் நடத்தால் நயனங் களிகூர<br/>
 வேதந் துதித்திடப் போயடைந்தார் விண்ணே.         30<br/>
<br/>
 2.. யாக்கை நிலையாமை<br/>
 143.<br/>
 மண்ணொன்று கண்டீர் இருவகைப் பாத்திரம்<br/>
 திண்ணென்று இருந்தது தீவினைச் சேர்ந்தது<br/>
 விண்ணின்று நீர்விழின் மீண்டுமண் ணானார்ப்போல்<br/>
 எண்ணின்றி மாந்தர் இறக்கின்ற வாறே.               1<br/>
<br/>
 144.<br/>
 பண்டம்பெய் கூரை பழகி விழுந்தக்கால்<br/>
 உண்ட அப் பெண்டிரும் மக்களும் பின்செலார்<br/>
 கொண்ட விரதமும் ஞானமும் அல்லது<br/>
 மண்டி அவருடன் வழிநட வாதே.               2<br/>
<br/>
 145.<br/>
 ஊரெலாம் கூடி ஒலிக்க அழுதிட்டுப்<br/>
 போ஢னை நீக்கிப் பிணமென்று போ஢ட்டுச்<br/>
 சூரையங் காட்டிடைக் கொண்டுபோய்ச் சுட்டிட்டு<br/>
 நீரினில் மூழ்கி நினைப்பொழிந் தார்களே.          3<br/>
<br/>
 146.<br/>
 காலும் இரண்டு முகட்டலகு ஒன்றுள<br/>
 பாலுள் பருங்கழி முப்பத் திரண்டுள<br/>
 மேலுள கூரை பிரியும் பிரிந்தால்முன்<br/>
 போலுயிர் மீளப் புக அறி யாதே.                    4<br/>
<br/>
 147.<br/>
 சீக்கை விளைந்தது செய்வினை மூட்டிற்ற<br/>
 ஆக்கை பிரிந்தது அலகு பழுத்தது<br/>
 மூக்கினிற் கைவைத்து மூடிட்டுக் கொண்டுபோய்க்<br/>
 காக்கைக் குப்பலி காட்டிய வாறே.                 5<br/>
<br/>
 148.<br/>
 அடப்பண்ணி வைத்தார் அடிசிலை உண்டார்<br/>
 மடக்கொடி யாரொடு மந்தணங் கொண்டார்<br/>
 இடப்பக்க மேஇறை நொந்தது என்றார்<br/>
 கிடக்கப் படுத்தார் கிடந்தொழிந் தாரே.              6<br/>
<br/>
 149.<br/>
 மன்றத்தே நம்பி மாடம் எடுத்தது<br/>
 மன்றத்தே நம்பி சிவிகைபெற் றேறினான்<br/>
 மன்றத்தே நம்பி முக்கோடி வழங்கினான்<br/>
 சென்றத்தா என்னத் திரிந்திலன் தானே.             7<br/>
<br/>
 150.<br/>
 வாசந்தி பேசி மணம்புணர்ந்து அப்பதி<br/>
 நேசந் தெவிட்டி நினைப்பொழி வார்பின்னை<br/>
 ஆசந்தி மேல்வைத்து அமைய அழுதிட்டுப்<br/>
 பாசந்தீச் சுட்டுப் பலியட்டி னார்களே.                8<br/>
<br/>
 151.<br/>
 கைவிட்டு நாடிக் கருத்தழிந் தச்சற<br/>
 நெய்யட்டிச் சோறுண்ணும் ஐவரும் போயினார்<br/>
 மையிட்ட கண்ணாளும் மாடும் இருக்கவே<br/>
 மெய்விட்டுப் போக விடைகொள்ளு மாறே.             9<br/>
<br/>
 152.<br/>
 பந்தல் பிரிந்தது பண்டாரங் கட்டற்ற<br/>
 ஒன்பது வாசலும் ஒக்க அடைத்தன<br/>
 துன்புறு காலந் துரிசுவர மேன்மேல்<br/>
 அன்புடை யார்கள் அழுதகன் றார்களே.              10<br/>
<br/>
 153<br/>
 நாட்டுக்கு நாயகன் நம்மூர்த் தலைமகன்<br/>
 காட்டுச் சிவிகையொன்று ஏறிக் கடைமுறை<br/>
 நாட்டார்கள் பின்செல்ல முன்னே பறைகொட்ட<br/>
 நாட்டுக்கு நம்பி நடக்கின்ற வாறே.                  11<br/>
<br/>
 154.<br/>
 முப்பதும் முப்பதும் முப்பத் தறுவரும்<br/>
 செப்ப மதிளுடைக் கோயிலுள் வாழ்பவர்<br/>
 செப்ப மதிலுடைக் கோயில் சிதைந்தபின்<br/>
 ஒப்ப அனைவரும் ஓட்டெடுத் தார்களே.                     12<br/>
<br/>
 155.<br/>
 மதுவூர் குழலியும் மாடும் மனையும்<br/>
 இதுவூர் ஒழிய இதணம் தேறிப்<br/>
 பொதுவூர் புறஞ்சுடு காடது நோக்கி<br/>
 மதுவூர வாங்கியே வைத்தகன் றார்களே.         13<br/>
<br/>
 156.<br/>
 வைச்சகல் வுற்றது கண்டு மனிதர்கள்<br/>
 அச்சக லாதென நாடும் அரும்பொருள்<br/>
 பிச்சது வாய்ப்பின் தொடர்வுறு மற்றவர்<br/>
 எச்சக லாநின் றிளைக்கின்ற வாறே.               14<br/>
<br/>
 157.<br/>
 ஆர்த்தெழு சுற்றமும் பெண்டிரும் மக்களும்<br/>
 ஊர்த்துறைக் காலே ஒழிவர் ஒழிந்தபின்<br/>
 வேர்த்தலை போக்கி விறகிட்கு எரிமூட்டி<br/>
 நீர்த்தலை மூழ்குவர் நீதியி லோரே.                15<br/>
<br/>
 158.<br/>
 வளத்திடை முற்றத்தோர் மாநிலம் முற்றுங்<br/>
 குளத்தின் மண்கொண்டு குயவன் வனைந்தான்<br/>
 குடமுடைந் தால் அவை ஓடென்று வைப்பர்<br/>
 உடலுடைந் தால்இறைப் போதும் வையாரே.            16         <br/>
<br/>
 159.<br/>
 ஐந்து தலைப்பறி ஆறு சடையுள<br/>
 சந்தவை முப்பது சார்வு பதினெட்டுப்<br/>
 பந்தலும் ஒன்பது பந்தி பதினைந்து<br/>
 வெந்து கிடந்தது மேலறி யோமே.                 17<br/>
<br/>
 160.<br/>
 அத்திப் பழமும் அறைக்கீரை நல்வித்தும்<br/>
 கொத்தி உலைபெய்து கூழட்டு வைத்தனர்<br/>
 அத்திப் பழத்தை அறைக்கீரை வித்துண்ணக்<br/>
 கத்தி எடுத்தவர் காடுபுக் காரே.                    18<br/>
<br/>
 161.<br/>
 மேலும் முகடில்லை கீழும் வடிம்பில்லை<br/>
 காலும் இரண்டு முகட்டலக் கொன்றுண்டு<br/>
 ஓலையான் மேய்ந்தவர் ஊடு வா஢யாமை<br/>
 வேலையான் மேய்ந்ததோர் வெள்ளித் தளிகையே.       19<br/>
<br/>
 162.<br/>
 கூடம் கிடந்தது கோலங்கள் இங்கில்லை<br/>
 ஆடும் இலையமும் அற்றது அறுதலும்<br/>
 பாடுகின் றார்சிலர் பண்ணில் அழுதிட்டுத்<br/>
 தேடிய தீயினில் தீயவைத் தார்க்களே.              20<br/>
<br/>
 163.<br/>
 முட்டை பிறந்தது முந்_று நாளினில்<br/>
 இட்டது தானிலை ஏதேனும் ஏழைகாள்<br/>
 பட்டது பார்மணம் பன்னிரண்டி ஆண்டினில்<br/>
 கெட்டது எழுபதில் கேடறி யீரே.                   21<br/>
<br/>
 164.<br/>
 இடிஞ்சில் இருக்க விளக்கொ஢ கொண்டான்<br/>
 முடிஞ்ச தறியார் முழங்குவர் மூடர்<br/>
 விடிஞ்சுஇரு ளாவது அறியா உலகம்<br/>
 படிஞ்சு கிடந்து பதைக்கின்ற வாறே.                22<br/>
<br/>
 165.<br/>
 மடல்விரி கொன்றையன் மாயன் படைத்த<br/>
 உடலும் உயிரும் உருவந் தொழாமல்<br/>
 இடர்ப்படந்து ஏழா நரகிற் கிடப்பர்<br/>
 குடர்ப்பட வெந்தமர் கூப்பிடு மாறே.               23<br/>
<br/>
 166.<br/>
 குடையும் குதிரையும் கொற்றவா ளுங்கொண்டு<br/>
 இடையும்அக் காலம் இருந்தது நடுவே<br/>
 புடையு மனிதனார் போக்கும்அப் போதே<br/>
 அடையும் இடம்வலம் ஆருயி ராமே.             24<br/>
<br/>
 167.<br/>
 காக்கை கவா஢லென் கண்டார் பழிக்கிலென்<br/>
 பாற்றுளி பெய்யிலென் பல்லோர் பழிச்சிலென்<br/>
 தோற்பையுள் நின்று தொழிலறச் செய்தூட்டுங்<br/>
 கூத்தன் புறப்பட்டுப் போன இக்கூட்டையே.         25<br/>
<br/>
 3.. செல்வம் நிலையாமை<br/>
 168.<br/>
 அருளும் அரசனும் ஆனையம் தேரும்<br/>
 பொருளும் பிறர்கொள்ளப் போவதன் முன்னம்<br/>
 தெருளும் உயிரொடும் செல்வனைச் சோ஢ன்<br/>
 மருளும் பினையவன் மாதவ மன்றே.                  1<br/>
<br/>
 169.<br/>
 இயக்குறு திங்கள் இரும்பிழப்பு ஒக்கும்<br/>
 துயக்குறு செல்வத்தைச் சொல்லவும் வேண்டா<br/>
 மயக்கற நாடுமின் வானவர் கோனைப்<br/>
 பெயற்கொண்டல் போலப் பெருஞ்செல்வ மாமே.        2<br/>
<br/>
 170.<br/>
 தன்னது சாயை தனக்குத வாதுகண்டு<br/>
 என்னது மாடென்று இருப்பர்கள் ஏழைகள்<br/>
 உன்னுயிர் போம்உடல் ஒக்கப் பிறந்தது<br/>
 கண்ணது காணொளி கண்டுகொ ளீரே.              3<br/>
<br/>
 171.<br/>
 ஈட்டிய தேன்பூ மணங்கண் டிரதமும்<br/>
 கூட்டிக் கொணர்ந்தொரு கொம்பிடை வைத்திடும்<br/>
 ஓட்டித் துரந்திட்டு அதுவலி யார்கொளக்<br/>
 காட்டிக் கொடுத்தது கைவிட்ட வாறே.               4<br/>
<br/>
 172.<br/>
 தேற்றத் தெளிமின் தெளிந்தீர் கலங்கன்மின்<br/>
 ஆற்றுப் பெருக்கிற் கலக்கி மலக்காதே<br/>
 மாற்றிக் களைவீர் மறுத்துங்கள் செல்வத்தைக்<br/>
 கூற்றன் வருங்கால் குதிக்கலு மாமே.                 5<br/>
<br/>
 173.<br/>
 மகிழ்கின்ற செல்வமும் மாடும் உடனே<br/>
 கவிழ்கின்ற நீர்மிசைச் செல்லும் கலம்போல்<br/>
 அவிழ்கின்ற ஆக்கைக்கோர் வீடுபே றாகச்<br/>
 சிமிழொன்று வைத்தமை தேர்ந்தறி யாரே.             6<br/>
<br/>
 174.<br/>
 வாழ்வும் மனைவியும் மக்கள் உடன்பிறந்<br/>
 தாரும் அளவு ஏது எமக்கென்பர் ஒண்பொருள்<br/>
 மேவும் அதனை விரிவுசெய் வார்கட்குக்<br/>
 கூவும் துணையொன்று கூடலு மாமே.            7<br/>
<br/>
 175.<br/>
 வேட்கை மிகுத்தது மெய்கொள்வார் இங்கிலை<br/>
 பூட்டுந் தறியொன்று போம்வழி ஒன்பது<br/>
 நாட்டிய தாய்தமர் வந்து வணங்கிப்பின்<br/>
 காட்டிக் கொடுத்தவர் கைவிட்ட வாறே.               8<br/>
<br/>
 176.<br/>
 உடம்போடு உயிரிடை விட்டோ டும் போது<br/>
 அடும்பரிசு ஒன்றில்லை அண்ணலை எண்ணும்<br/>
 விடும்பரி சாய்நின்ற மெய்ந்நமன் தூதர்<br/>
 சுடும்பரி சத்தையுஞ் சூழகி லாரே.                   9<br/>
<br/>
 4.. இளமை நிலையாமை<br/>
 177.<br/>
 கிழக்கெழுந்த் தோடிய ஞாயிறு மேற்கே<br/>
 விழக்கண்டும் தேறார் விழியிலா மாந்தர்<br/>
 குழக்கன்று மூத்தெரு தாய்ச்சில நாளில்<br/>
 விழக்கண்டும் தேறார் வியனுல கோரே.               1<br/>
<br/>
 178.<br/>
 ஆண்டு பலவுங் கழிந்தன அப்பனைப்<br/>
 பூண்டுகொண் டாரும் புகுந்தறி வாரில்லை<br/>
 நீண்டன காலங்கள் நீண்டு கொடுக்கினும்<br/>
 தூண்டு விளக்கின் சுடரறி யாரே.                 2<br/>
<br/>
 179.<br/>
 தேய்ந்தற் றொழிந்த இளமை கடைமுறை<br/>
 ஆய்ந்தற்ற பின்னை அரிய கருமங்கள்<br/>
 பாய்ந்தற்ற கங்கைப் படர்சடை நந்தியை<br/>
 ஓர்ந்துற்று கொள்ளும் உயிருள்ள போதே.          3<br/>
<br/>
 180.<br/>
 விரும்புவர் முன்என்னை மெல்லியன் மாதர்<br/>
 கரும்பு தகர்த்துக் கடைக்கொண்ட நீர்போல்<br/>
 அரும்பொத்த மென்முலை ஆயிழை யார்க்கும்<br/>
 கரும்பொத்துக் காஞ்சிரங் காயுமொத் தேனே.            4<br/>
<br/>
 181.<br/>
 பாலன் இளையன் விருத்தன் எனநின்ற<br/>
 காலங் கழிவன கண்டும் அறிகிலார்<br/>
 ஞாலம்கடந்து அண்டம் ஊடறுத் தான்அடி<br/>
 மேலுங் கிடந்து விரும்புவன் நானே.                  5<br/>
<br/>
 182.<br/>
 காலை ஏழுந்தவர் நித்தலும் நித்தலும்<br/>
 மாலை படுவதும் வாணாள் கழிவதும்<br/>
 சாலும்அவ் ஈசன் சலவிய னாகிலும்<br/>
 ஏல நினைப்பவர்ககு இன்பம்செய் தானே.           6<br/>
<br/>
 183.<br/>
 பருவூசி ஐந்துமோர் பையினுள் வாழும்<br/>
 பருவூசி ஐந்தும் பறக்கும் விருகம்<br/>
 பருவூசி ஐந்தும் பனித்தலைப் பட்டால்<br/>
 பருவூசிப் பையும் பறக்கின்ற வாறே.              7<br/>
<br/>
 184.<br/>
 கண்ணதும் காய்கதி ரோனும் உலகினை<br/>
 உண்ணின்று அளக்கின்றது ஒன்றும் அறிகிலார்<br/>
 விண்ணுறு வாரையும் வினையுறு வாரையும்<br/>
 எண்ணுறும் முப்பதில் ஈர்ந்தொழிந் தாரே.            8<br/>
<br/>
 185.<br/>
 ஒன்றிய ஈரெண் கலையும் உடனுற<br/>
 நின்றது கண்டு நினைக்கிலர் நீசர்கள்<br/>
 கன்றிய காலன் கருக்குழி வைத்தபின்<br/>
 சென்றதில் வீழ்வர் திகைப்பொழி யாரே.              9<br/>
<br/>
 186.<br/>
 எய்திய நாளில் இளமை கழியாமை<br/>
 எய்திய நாளில் இசையினால் ஏத்துமின்<br/>
 எய்திய நாளில்  எறிவ து அறியாமல்<br/>
 எய்திய நாளில் இருந்துகண் டேனே.             10<br/>
<br/>
 5.. உயிர் நிலையாமை<br/>
 187.<br/>
 தழைக்கின்ற செந்தளிர்த் தண்மலர்க் கொம்பில்<br/>
 இழைக்கின்றது எல்லாம் இறக்கின்ற கண்டும்<br/>
 பிழைப்பின்றி எம்பெரு மானடி ஏத்தார்<br/>
 அழைக்கின்ற போதுஅறி யாரவர் தாமே.              1<br/>
<br/>
 188.<br/>
 ஐவர்க்கு ஒருசெய் விளைந்து கிடந்தது<br/>
 ஐவரும் அச்செய்யைக் காத்து வருவர்கள்<br/>
 ஐவர்க்கு நாயகன் ஓலை வருதலால்<br/>
 ஐவரும் அச்செய்யைக் காவல் விட்டாரே.              2<br/>
<br/>
 189.<br/>
 மத்தளி ஒன்றுள தாளம் இரண்டுள<br/>
 அத்துள்ளே வாழும் அரசனும் அங்குளன்<br/>
 அத்துள்ளெ வாழும் அரசன் புறப்பட்டால்<br/>
 மத்தளி மண்ணாய் மயங்கிய வாறே.              3<br/>
<br/>
 190.<br/>
 வேங்கட நாதனை வேதாந்தக் கூத்தனை<br/>
 வேங்கடத் துள்ளே விளையாடு நந்தியை<br/>
 வேங்கடம் என்றே விரகுஅறி யாதவர்<br/>
 தாங்கவல் லாருயிர் தாமறி யாரே.                4<br/>
<br/>
 191.<br/>
 சென்றுணர் வாந்திசை பத்துந் திவாகரன்<br/>
 அன்றுணர் வால் அளக் கின்ற தறிகிலர்<br/>
 நின்றுண ரார்இந் நிலத்தின் மனிதர்கள்<br/>
 பொன்றுணர் வாரிற் புணர்க்கின்ற மாயமே.       5<br/>
<br/>
 192.<br/>
 மாறு திருத்தி வரம்பிட்ட பட்டிகை<br/>
 பீறும் அதனைப் பெரிதுணர்ந் தாரிலை<br/>
 கூறும் கருமயிர் வெண்மயி ராவது<br/>
 ஈறும் பிறப்புமொ ராண்டெனும் நீரே.               6<br/>
<br/>
 193.<br/>
 துடுப்பிடு பானைக்கும் ஒன்றே அரிசி<br/>
 அடுப்பிடு மூன்றிற்கும் அஞ்சொ஢ கொள்ளி<br/>
 அடுத்தொ஢ யாமற் கொடுமின் அரிசி<br/>
 விடுத்தன நாள்களும் மேற்சென் றனவே.          7<br/>
<br/>
 194.<br/>
 இன்புறு வண்டிங்கு இனமலர் மேற்போய்<br/>
 உண்பது வாச மதுபோல் உயிர்நிலை<br/>
 இன்புற நாடி நினைக்கிலும் மூன்றொளி<br/>
 கண்புற நின்ற கருத்துள்நில் லானே.           8<br/>
<br/>
 195.<br/>
 ஆம்விதி நாடி அறஞ்செய்மின் அந்நிலம்<br/>
 போம்விதி நாடிப் புனிதனைப் போற்றுமின்<br/>
 நாம்விதி வேண்டும் அதென்சொலின் மானிடர்<br/>
 ஆம்விதி பெற்ற அருமைவல் லார்க்கே.           9<br/>
<br/>
 196.<br/>
 அவ்வியம் பேசி அறங்கெட நில்லன்மின்<br/>
 வெவ்விய னாகிப் பிறர்ப்பொருள் வவ்வன்மின்<br/>
 செவ்விய னாகிச் சிறந்துண்ணும் போதொரு<br/>
 தவ்விகொ டுண்மின் தலைப்பட்ட போதே.         10<br/>
<br/>
 6.. கொல்லாமை<br/>
 197.<br/>
 பற்றாய நற்குரு பூசைக்கும் பன்மலர்<br/>
 மற்றோர் அணுக்களைக் கொல்லாமை ஒண்மலர்<br/>
 நற்றார் நடுக்கற்ற தீபமும் சித்தமும்<br/>
 உற்றாரும் ஆவி அமர்ந்திடம் உச்சியே.          1<br/>
<br/>
 198.<br/>
 கொல்லிடு குத்தென்று கூறிய மாக்களை<br/>
 வல்லடிக் காரர் வலிக்கயிற் றாற்கட்டிச்<br/>
 செல்லிடு நில்லென்று தீவாய் நரகிடை<br/>
 நில்லிடும் என்று நிறுத்துவர் தாமே,          2<br/>
<br/>
 7.. புலால் மறுத்தல்<br/>
 199.<br/>
 பொல்லாப் புலாலை நுகரும் புலையரை<br/>
 எல்லாரும் காண இயமன்றன் தூதுவர்<br/>
 செல்லாகப் பற்றித் தீவாய் நரகத்தில்<br/>
 மல்லாக்கத் தள்ளி முறித்துவைப் பாரே.          1<br/>
<br/>
 200.<br/>
 கொலையே களவுகள் காமம் பொய்கூறல்<br/>
 மலைவான பாதகமாம் அவை நீக்கித்<br/>
 தலையாம் சிவனடி சார்ந்தின்பம் சார்ந்தோர்க்கு<br/>
 இலையாம் இவைஞானா னந்தத் திருத்தலே.      2<br/>
<br/>
  8.. பிறன்மனை நயவாமை<br/>
 201.<br/>
 ஆத்த மனையாள் அகத்தில் இருக்கவே<br/>
 காத்த மனையாளைக் காமுறுங் காளையர்<br/>
 காய்ச்ச பலாவின் கனியுண்ண மாட்டாமல்<br/>
 ஈச்சம் பழத்துக்கு இடருற்ற வாறே.                1<br/>
<br/>
 202.<br/>
 திருத்தி வளர்த்ததோர் தேமாங் கனியை<br/>
 அருத்தமென் றெண்ணி அறையில் புதைத்துப்<br/>
 பொருத்தம் இலாத புளிமாங் கொம்பேறிக்<br/>
 கருத்தறி யாதவர் காலற்ற வாறே.           2<br/>
<br/>
 203.<br/>
 பொருள்கொண்ட கண்டனும் போதத்தை யாளும்<br/>
 இருள்கொண்ட மின்வெளி கொண்டுநின் றோரும்<br/>
 மருள்கொணட மாதர் மயலுறு வார்கள்<br/>
 மருள்கொண்ட சிந்தையை மாற்றகில் லாரே.         3<br/>
<br/>
 9.. மகளிர் இழிவு<br/>
 204.<br/>
 இலைநல வாயினும் எட்டி பழுத்தால் <br/>
 குலைநல வாங்கனி கொண்டுண லாகா<br/>
 முலைநலங் கொண்டு முறுவல்செய் வார்மேல்<br/>
 விலகுறு நெஞ்சினை வெய்துகொள் ளீரே.            1<br/>
<br/>
 205.<br/>
 மனைபுகு வார்கள் மனைவியை நாடில்<br/>
 சுனைபுகு நீர்போல் சுழித்துடன் வாங்கும்<br/>
 கனவது போலக் கசிந்தெழும் இன்பம்<br/>
 நனவது போலவும் நாடவொண் ணாதே.        2<br/>
<br/>
 206.<br/>
 இயலுறும் வாழ்க்கை இளம்பிடி மாதர்<br/>
 புயலுறும் புல்லின் புணர்ந்தவ ரேயினும்<br/>
 மயலுறும் வானவர் சாரஇரும் என்பார்<br/>
 அயலுறப் பேசி அகன்றொழிந் தாரே.            3<br/>
<br/>
 207.<br/>
 வையகத் தேமட வாரொடும் கூடியென்<br/>
 மெய்யகத் தோடும் வைத்த விதியது<br/>
 கையகத் தேகரும் பாலையின் சாறுகொள்<br/>
 மெய்யகத் தேபெரு வேம்பது வாமே.          4<br/>
<br/>
 208.<br/>
 கோழை ஒழுக்கம் குளமூடு பாசியில்<br/>
 ஆழ நடுவர் அளப்புறு வார்களைத்<br/>
 தாழத் துடக்கித் தடுக்ககில் லாவிடில்<br/>
 பூழை நுழைந்தவர் போகின்ற வாறே.       5<br/>
<br/>
 10..நல்குரவு<br/>
 209.<br/>
 புடைவை கிழிந்தது போயிற்று வாழ்க்கை<br/>
 அடையப்பட் டார்களும் அன்பில ராயினார்<br/>
 கொடையில்லை கோளில்லை கொண்டாட்ட மில்லை<br/>
 நடையில்லை நாட்டில் இயங்குகின் றார்கட்கே.     1<br/>
<br/>
 210.<br/>
 பொய்க்குழி தூர்ப்பான் புலா஢ புலருதென்று<br/>
 அக்குழி தூர்க்கும் அரும்பண்டம் தேடுவீர்<br/>
 எக்குழி தூர்த்தும் இறைவனை ஏத்துமின்<br/>
 அக்குழி தூரும் அழுக்கற்ற போதே.              2<br/>
<br/>
 211.<br/>
 கற்குழி தூரக் கனகமும் தேடுவர்<br/>
 அக்குழி தூர்க்கை யாவர்க்கும் அரியது<br/>
 அக்குழி தூர்க்கும் அறிவை அறிந்தபின்<br/>
 அக்குழி தூரும் அழுக்கற்ற வாறே.               3<br/>
<br/>
 212.<br/>
 தொடர்ந்தெழு சுற்றம் வினையினுந் தீய<br/>
 கடந்தோர் ஆவி கழிவதன் முன்னே<br/>
 உடந்தொரு காலத்து உணர்விளக்கு ஏற்றித்<br/>
 தொடர்ந்துநின்று அவ்வழி தூர்க்கலு ம் ஆமே.       4<br/>
<br/>
 213.<br/>
 அறுத்தன ஆறினும் ஆனினம் மேவி<br/>
 அறுத்தனர் ஐவரும் எண்ணிலி துன்பம்<br/>
 ஒறுத்தன வல்வினை ஒன்றல்ல வாழ்வை<br/>
 வெறுத்தனன் ஈசனை வேண்டிநின் றானே.         5<br/>
<br/>
 11.. அக்கினி காரியம்<br/>
 214.<br/>
 வசையில் விழுப்பொருள் வானும் நிலனும் <br/>
 திசையும் திசைபெறு தேவர் குழாமும்<br/>
 விசையும் பெருகிய வேத முதலாம்<br/>
 அசைவிலா அந்தணர் ஆகுதி வேட்கிலே.          1<br/>
<br/>
 215.<br/>
 ஆகுதி வேட்கும் அருமறை அந்தணர்<br/>
 போகதி நாடிப் புறங்கொடுத்து உண்ணுவர்<br/>
 தாம்விதி வேண்டித் தலைப்படு மெய்ந்நெறி<br/>
 தாமறி வாலே தலைப்பட்ட வாறே.            2<br/>
<br/>
 216.<br/>
 அணைதுணை அந்தணர் அங்கியுள் அங்கி<br/>
 அணைதுணை வைத்ததின் உட்பொரு ளான<br/>
 இணைதுணை யாமத்து இயங்கும் பொழுது<br/>
 துணையணை யாயதோர் தூய்நெறி யாமே.         3<br/>
<br/>
 217.<br/>
 போதிரண் டோ திப் புரிந்தருள் செய்திட்டு<br/>
 மாதிரண் டாகி மகிழ்ந்துட னேநிற்குந்<br/>
 தாதிரண் டாகிய தண்ணம் பறவைகள்<br/>
 வேதிரண் டாகி வெறிக்கின்ற வாறே.             4<br/>
<br/>
 218.<br/>
 நெய்நின்று எரியும் நெடுஞ்சுட ரேசென்று<br/>
 மைநின்று எரியும் வகையறி வார்க்கட்கு<br/>
 மைநின்று அவிழ்தரும் அத்தின மாம் என்றும்<br/>
 செய்நின்ற செல்வம் தீயது வாமே.            5<br/>
<br/>
 219.<br/>
 பாழி அகலும் எரியும் திரிபோலிட்டு<br/>
 ஊழி அகலும் உறுவினை நோய்பல<br/>
 வாழிசெய்து அங்கி உதிக்க அவைவிழும்<br/>
 வீழிசெய்து அங்கி வினைசுடு மாமே.          6<br/>
<br/>
 220.<br/>
 பெருஞ்செல்வம் கேடென்று முன்னே படைத்த<br/>
 வருஞ்செல்வம் தந்த தலைவனை நாடும்<br/>
 வருஞ்செல்வதது இன்பம் வரஇருந் தெண்ணி<br/>
 அருஞ்செல்வத்து ஆகுதி வேட்கநின் றாரே.          7<br/>
<br/>
 221.<br/>
 ஒண்சுட ரானை உலப்பிலி நாதனை<br/>
 ஒண்சுட ராகிஎன் உள்ளத்து  இருக்கின்ற<br/>
 கண்சுட ரோன் உலகு ஏழும் கடந்த அத்<br/>
 தண்சுடர் ஓமத் தலைவனு மாமே.               8<br/>
<br/>
 222.<br/>
 ஓமத்துள் அங்கியின் உள்ளுளன் எம்மிறை<br/>
 ஈமத்துள் அங்கி இரதங்கொள் வானுளன்<br/>
 வேமத்துள் அங்கி விளைவு வினைக்கடல்<br/>
 கோமத்துள் அங்கி குரைகடல் தானே.         9<br/>
<br/>
 223.<br/>
 அங்கி நிறுத்தும் அருந்தவர் ஆரணத்து<br/>
 தங்கி இருக்கும் வகையருள்செய்தவர்<br/>
 எங்கும் நிறுத்தி இளைப்பப் பெரும்பதி<br/>
 பொங்கி நிறுத்தும் புகழது வாமே.         10<br/>
<br/>
 12.. அந்தண ரொழுக்கம்<br/>
 224.<br/>
 அந்தணர் ஆவோர் அறுதொழில் பூண்டுளோர்<br/>
 செந்தழல் ஓம்பிமுப் போதும் நியமஞ்செய்<br/>
 தந்தவ நற்கரு மத்துநின்று ஆங்கிட்டுச்<br/>
 சந்தியும் ஓதிச் சடங்கறுப் போர்களே.          1<br/>
<br/>
 225.<br/>
 வேதாந்தங் கேட்க விருப்பொடு முப்பதப்<br/>
 போதாந்த மான பிரணவத் துள்புக்கு<br/>
 நாதந்த வேதாந்த போதாந்த நாதனை<br/>
 ஈதாந்தம் எனாதுகண்டு இன்புறு வோர்க்களே.         2 <br/>
<br/>
 226.<br/>
 காயத் திரியே கருதுசா வித்திரி<br/>
 ஆய்தற்கு உவப்பர் மந்திரம் ஆங்கு உன்னி<br/>
 நேயத் தேரேறி நினைவுற்று நேயத்தாய்<br/>
 மாயத்துள் தோயா மறையோர்கள் தாமே.        3<br/>
<br/>
 227.<br/>
 பெருநெறி யான பிரணவம் ஓர்ந்து<br/>
 குருநெறி யாலுரை கூடிநால் வேதத்<br/>
 திருநெறி யான கிரியை யிருந்து<br/>
 சொரூபமது ஆனோர் துகளில்பார்ப் பாரே.           4<br/>
<br/>
 228.<br/>
 சத்திய மும்தவம் தானவன் ஆதலும்<br/>
 எய்த்தரும் இந்தியம் ஈட்டியே வாட்டலும்<br/>
 ஒத்த உயிர்கள் உண்டா யுணர்வுற்று<br/>
 பெத்தம் அறுத்தலும் ஆகும் பிரமமே.              5<br/>
<br/>
 229.<br/>
 வேதாந்தங் கேட்க விரும்பிய வேதியர்<br/>
 வேதாந்தங் கேட்டுந்தம் வேட்கை ஒழிந்திலர்<br/>
 வேதாந்த மாவது வேட்கை ஒழிந்திடம்<br/>
 வேதாந்தங் கேட்டவர் வேட்கை விட்டாரே.         6<br/>
<br/>
 230.<br/>
 நூலும் சிகையும் நுவலிற் பிரமமோ<br/>
 நூலது கார்ப்பாசம் நுண்சிகை கேசமாம்<br/>
 நூலது வேதாந்தம் நுண்சிகை ஞானமாம்<br/>
 நூலுடை அந்தணர் காணும் நுவலிலே.           7<br/>
<br/>
 231.<br/>
 சத்தியம் இன்றித் தனிஞானம் தானின்றி<br/>
 ஒத்த விடயம்விட் டோ டும் உணர்வின்றிப்<br/>
 பத்தியும் இன்றிப் பரன் உண்மை யின்றிப்<br/>
 பித்தேறும் மூடர் பிராமணர் தாமன்றே.            8<br/>
<br/>
 232.<br/>
 திருநெறி யாகிய சித்தசித் தின்றிக்<br/>
 குருநெறி யாலே குருபதம் சேர்ந்து<br/>
 கரும நியமாதி கைவிட்டுக் காணும் <br/>
 துரிய சமாதியாந் தூய்மறை யோர்க்கே.            9<br/>
<br/>
 233.<br/>
 மறையோர் அவரே மறையவர் ஆனால்<br/>
 மறையோர்தம் வேதாந்த வாய்மையினால் தூய்மை<br/>
 குறையோர்தன் மற்றுள்ள கோலா கலமென்று<br/>
 அறிவோர் மறைதொ஢ந்து அந்தண ராமே.       10<br/>
<br/>
 234.<br/>
 அந்தண்மை பூண்ட அருமறை அந்தத்துச்<br/>
 சிந்தைசெய் அந்தணர் சேரும் செழும்புவி<br/>
 நந்துதல் இல்லை நரபதி நன்றாகும்<br/>
 அந்தியும் சந்தியும் ஆகுதி பண்ணுமே.              11<br/>
<br/>
 235.<br/>
 வேதாந்த ஞானம் விளங்க விதியிலோர்<br/>
 நாதாந்த போதம் நணுகிய  போக்கதுபோதாந்த மாம்பரன் பாற்புகப் புக்கதால்<br/>
 நாதாந்த முத்தியும் சித்தியும் நண்ணுமே.          12<br/>
<br/>
 236.<br/>
 ஒன்றும் இரண்டும் ஒருங்கிய காலத்து<br/>
 நன்றும் இருந்தும் நலம்பல பேசினும்<br/>
 வென்று விளங்கும் விகிர்தனை நாடுவர்<br/>
 சென்று வணங்குந் திருவுடை யோரே.              13<br/>
<br/>
 237.<br/>
 தானே விடும்பற்று இரண்டும் தரித்திட<br/>
 நானே விடப்படும் ஏதொன்றை நாடாது<br/>
 பூமேவு நான்முகன் புண்ணிய போகனாய்<br/>
 ஓமேவும்  ஓர்ஆ குதிஅவி உண்ணவே.           14<br/>
<br/>
 13.. அரசாட்சி முறை .(.இராச தோடம்.).<br/>
 238.<br/>
 கல்லா அரசனும் காலனும் நேரொப்பர்<br/>
 கல்லா அரசனிற் காலன் மிகநல்லன்<br/>
 கல்லா அரசன் அறம் ஓரான் கொல்லென்பான்<br/>
 நல்லாரைக் காலன் நணுகநில் லானே.            1<br/>
<br/>
 239.<br/>
 நாள்தோறும் மன்னவன் நாட்டில் தவநெறி<br/>
 நாள்தோறும் நாடி அவன்நெறி நாடானேல்<br/>
 நாள்தோறும் நாடு கெடுமூட நண்ணுமால்<br/>
 நாள்தோறும் செல்வம் நரபதி குன்றுமே.        2<br/>
<br/>
 240.<br/>
 வேட நெறிநில்லார் வேடம்பூண் டென்பயன்<br/>
 வேட நெறிநிற்பார் வேடம்மெய் வேடமே<br/>
 வேட நெறிநில்லார் தம்மை விறல்வேந்தன்<br/>
 வேட நெறிசெய்தால் வீடது  வாமே.            3<br/>
<br/>
 241.<br/>
 மூடங் கெடாதோர் சிகைநூல் முதற்கொள்ளில்<br/>
 வாடும் புவியும் பெருவாழ்வு மன்னனும்<br/>
 பீடுஒன் றிலனாகும் ஆதலாற் பேர்த்துணர்ந்து<br/>
 ஆடம் பரநூல் சிகையறுத் தால்நன்றே.           4<br/>
<br/>
 242.<br/>
 ஞானமி லாதார் சடைசிகை நூல்நண்ணி<br/>
 ஞானிகள் போல நடிக்கின் றவர் தம்மை<br/>
 ஞானிக ளாலே நரபதி சோதித்து<br/>
 ஞானமுண் டாக்குதல் நலமாகும் நாட்டிற்கே.       5<br/>
<br/>
 243.<br/>
 ஆவையும் பாவையும் மற்றுஅற வோரையும்<br/>
 தேவர்கள் போற்றும் திருவேடத் தாரையும்<br/>
 காவலன் காப்பவன் காவாது ஒழிவனேல்<br/>
 மேவும் மறுமைக்கு மீளா நரகமே.            6<br/>
<br/>
 244.<br/>
 திறந்தரு முத்தியும் செல்வமும் வேண்டின்<br/>
 மறந்தும் அறநெறி யேஆற்றல் வேண்டும்<br/>
 சிறந்தநீர் ஞாலம் செய்தொழில் யாவையும்<br/>
 அறைந்திடில் வேந்தனுககு ஆறில் ஒன் றாமே.       7<br/>
<br/>
 245.<br/>
 வேந்தன் உலகை மிகநன்று காப்பது<br/>
 வாய்ந்த மனிதர்கள் அவ்வழி யாநிற்பர்<br/>
 போந்திவ் வுலகைப் பிறர்க்கொள்ளத் தாங்கொள்ளப்<br/>
 பாய்ந்த புலியன்ன பாவகத் தானே.               8<br/>
<br/>
 246.<br/>
 கால்கொண்டு கட்டிக் கனல்கொண்டு மேலேற்றிப்<br/>
 பால்கொண்டு சோமன் முகம்பற்றி உண்ணாதோர்<br/>
 மால்கொண்டு தேறலை உண்ணும் மருளரை<br/>
 மேல்கொண்டு தண்டஞ்செய் வேந்தன் கடனே.          9<br/>
<br/>
 247.<br/>
 தத்தம்சமயத் தகுதிநில் லாதாரை<br/>
 அத்தன் சிவன் சொன்ன ஆகம நூல்நெறி<br/>
 எத்தண் டமுஞ்செயும் அம்மையில் இம்மைக்கே<br/>
 மெய்த்தண்டம் செய்வதுஅவ் வேந்தன் கடனே.        10<br/>
<br/>
 14.. வானச் சிறப்பு<br/>
 248.<br/>
 அமுதூறு மாமழை நீரத னாலே<br/>
 அமுதூறும் பன்மரம் பார்மிசை தோற்றும்<br/>
 கமுகூறு தெங்கு கரும்பொடு வாழை<br/>
 அமுதூறுங் காஞ்சிரை ஆங்கது வாமே.              1<br/>
<br/>
 249.<br/>
 வரையிடை நின்றிழி வான்நீர் அருவி<br/>
 உரையில்லை உள்ளத் தகத்துநின் றூறும்<br/>
 நுரையில்லை மாசில்லை நுண்ணிய தெண்ணீர்<br/>
 கரையில்லை எந்தை கழுமணி யாறே.              2<br/>
<br/>
 15.. தானச் சிறப்பு<br/>
 250.<br/>
 ஆர்க்கும் இடுமின் அவா஢வர் என்னன்மின்<br/>
 பார்த்திருந்து உண்மின் பழம்பொருள் போற்றன்மின்<br/>
 வேட்கை உடையீர் விரைந்தொல்லை உண்ணன்மின்<br/>
 காக்கை கரைந்துண்ணும் காலம் அறிமினே.           1<br/>
<br/>
 16.. அறஞ்செய்வான் திறம்<br/>
 251.<br/>
 தாமறி வார்அண்ணல் தாள்பணி வார்அவர்<br/>
 தாமறி வார்அறம் தாங்கிநின் றார்அவர்<br/>
 தாமறி வார்சில தத்துவர் ஆவர்கள்<br/>
 தாமறி வார்க்குத் தமர்பர னாமே.           1<br/>
<br/>
 252.<br/>
 யாவர்க்கு மாம்இறை வற்குஒரு பச்சிலை<br/>
 யாவர்க்கு மாம்பசு வுக்கொரு வாயுறை<br/>
 யாவர்க்கு மாம் உண்ணும் போதொரு கைப்பிடி<br/>
 யாவர்க்கு மாம்பிறர்க்கு இன்னுரை தானே.          2<br/>
<br/>
 253.<br/>
 அற்றுநின் றார்உண்ணும் ஊணே அறன்என்னும்<br/>
 கற்றன போதம் கமழ்பவர் மானிடர்<br/>
 உற்றுநின்று ஆங்கொரு கூவல் குளத்தினில்<br/>
 பற்றிவந் துண்ணும் பயனறி யாரே.              3<br/>
<br/>
 254.<br/>
 அழுக்கினை ஓட்டி அறிவை நிறையீர்<br/>
 தழுக்கிய நாளில் தருமமும்செய்யீர்<br/>
 விழித்திருந்து என்செய்வீர் வெம்மை பரந்து<br/>
 விழிக்கஅன்று என்செய்வீர் ஏழைநெஞ்சீரே.         4<br/>
<br/>
 255.<br/>
 தன்னை அறியாது தான்நலன் என்னாதுஇங்கு<br/>
 இன்மை அறியாது இளையர்என்று ஓராது<br/>
 வன்மையில் வந்திடும்கூற்றம் வருமுன்னம்<br/>
 தன்மையில் நல்ல தவஞ்செய்யும் நீரே.             5<br/>
<br/>
 256.<br/>
 துறந்தான் வழிமுதல் சுற்றமும் இல்லை<br/>
 இறந்தான் வழிமுதல் இன்பமும் இல்லை<br/>
 மறந்தான் வழிமுதல் வந்திலன் ஈசன்<br/>
 அறந்தான் அறியும் அளவறி வாரே.               6<br/>
<br/>
 257.<br/>
 தான்தவம் செய்வதாம் செய்தவத்து அவ்வழி<br/>
 மான்தெய்வ மாக மதிக்கும் மனிதர்கள்<br/>
 ஊன் தெய்வ மாக உயிர்க்கின்ற பல்லுயிர்<br/>
 நான்தெய்வம் என்று நமன்வரு வானே.             7<br/>
<br/>
 258.<br/>
 திளைக்கும் வினைக்கடல் தீர்வுறு தோணி<br/>
 இளைப்பினை நீக்கும் இருவழி உண்டு<br/>
 கிளைக்கும் தனக்கும் அக் கேடில் புகழோன்<br/>
 விளைக்கும் தவமறம் மேற்றுணை யாமே.         8<br/>
<br/>
 259.<br/>
 பற்றது வாய்நின்ற பற்றினைப் பார்மிசை<br/>
 அற்றம் உரையான் அறநெறிக் கல்லது<br/>
 உற்று உங்களால் ஒன்றும் ஈந்தது வேதுணை<br/>
 மற்றண்ணல் வைத்த வழிகொள்ளு மாறே.          9<br/>
<br/>
 17.. அறஞ்செயான் திறம்<br/>
 260.<br/>
 எட்டி பழுத்த இருங்கனி வீழ்ந்தன<br/>
 ஒட்டிய நல்லறம் செய்யா தவர்செல்வம்<br/>
 வட்டிகொணடு ஈட்டியே மண்ணில் முகந்திடும்<br/>
 பட்டிப் பதகர் பயன்அறி யாரே.              1<br/>
<br/>
 261.<br/>
 ஒழிந்தன காலங்கள் ஊழியும் போயின<br/>
 கழிந்தன கற்பனை நாளுங் குறுகிப்<br/>
 பிழிந்தன போலத்தம் போ஢டர் ஆக்கை<br/>
 அழிந்தன கண்டும் அறம்அறி யாரே.              2<br/>
<br/>
 262.<br/>
 அறம்அறி யார்அண்ணல் பாதம் நினையுந்<br/>
 திறம்அறி யார்சிவ லோக நகர்க்குப்<br/>
 புறம்அறி யார்பலர் பொய்மொழி கேட்டு<br/>
 மறம்அறி வார்பகை மன்னிநின் றாரே.            3<br/>
<br/>
 263.<br/>
 இருமலும் சோகையும் ஈளையும் வெப்பும்<br/>
 தருமஞ்செய் யாதவர் தம்பால தாகும்<br/>
 உருமிடி நாகம் உரோணி கழலை<br/>
 தருமம்செய் வார்பக்கல் தாழகி லாவே.          4<br/>
<br/>
 264.<br/>
 பரவப் படுவான் பரமனை ஏத்தார்<br/>
 இரவலர்க்கு ஈதலை யாயினும் ஈயார்<br/>
 கரகத்தால் நீராட்டிக் காவை வளர்க்கார்<br/>
 நரகத்தில் நிற்றிரோ நல்நெஞ்சி னீரே.          5<br/>
<br/>
 265.<br/>
 வழிநடப் பாரின்றி வானோர் உலகம்<br/>
 கழிநடப் பார்நடந் தார்கருப் பாரும்<br/>
 மழிநடக் கும்வினை மாசற ஓட்டிட்டு<br/>
 வழிநடப் பார்வினை ஓங்கிநின் றாரே.             6<br/>
<br/>
 266.<br/>
 கனிந்தவர் ஈசன் கழலடி காண்பர்<br/>
 துணிந்தவர் ஈசன் துறக்கமது ஆள்வர்<br/>
 மலிந்தவர் மாளும் துணையும்ஒன் றின்றி<br/>
 மெலிந்த சினத்தினுள் வீழ்ந்தொழிந் தாரே.           7<br/>
<br/>
 267.<br/>
 இன்பம் இடரென்று இரண்டுற வைத்தது<br/>
 முன்பவர் செய்கையி னாலே முடிந்தது<br/>
 இன்பம் அதுகண்டும் ஈகிலாப் பேதைகள்<br/>
 அன்பிலார் சிந்தை அறமறி யாரே.                8<br/>
<br/>
 268.<br/>
 கெடுவதும் ஆவதும் கேடில் புகழோன்<br/>
 நடுவல்ல செய்து இன்பம் நாடவும் ஒட்டான்<br/>
 இடுவதும் ஈவதும் எண்ணுமின் இன்பம்<br/>
 படுவது செய்யின் பசுவது வாமே.               9<br/>
<br/>
 269.<br/>
 செல்வம் கருதிச் சிலர்பலர் வாழ்வெனும்<br/>
 புல்லறி வாளரைப் போற்றிப் புலராமல்<br/>
 இல்லங் கருதி இறைவனை ஏத்துமின்<br/>
 வில்லி இலக்கெய்த விற்குறி யாமே.            10<br/>
<br/>
 18.. அன்புடைமை<br/>
 270.<br/>
 அன்பு சிவம் இரண்டு என்பர் அறிவிலார்<br/>
 அன்பே சிவமாவது ஆரும் அறிகிலார்<br/>
 அன்பே சிவமாவது ஆரும் அறிந்தபின்<br/>
 அன்பே சிவமாய் அமர்ந்திருந் தாரே.            1<br/>
<br/>
 271.<br/>
 பொன்னைக் கடந்திலங் கும்புலித் தோலினன்<br/>
 மின்னிக் கிடந்து மிளிரும் இளம்பிறை<br/>
 துன்னிக் கிடந்த சுடுபொடி யாடிக்குப்<br/>
 பின்னிக் கிடந்ததென் பேரன்பு தானே.          2<br/>
<br/>
 272.<br/>
 என்பே விறகா இறைச்சி அறுத்திட்டுப்<br/>
 பொன்போற் கனலிற் பெரிய வறுப்பினும்<br/>
 அன்போடு உருகி அகங்குழை வார்க்கன்றி<br/>
 என்போல் மணியினை எய்தஒண் ணாதே.       3<br/>
<br/>
 273.<br/>
 ஆர்வம் உடையவர் காண்பார் அரன்தன்னை<br/>
 ஈரம் உடையவர் காண்பார் இணையடி<br/>
 பாரம் உடையவர் காண்பார் பவந்தன்னைக்<br/>
 கோர நெறிகொடு கொங்குபுக் காரே.            4<br/>
<br/>
 274.<br/>
 என்அன் புருக்கி இறைவனை ஏத்துமின்<br/>
 முன்அன் புருக்கி முதல்வனை நாடுமின்<br/>
 பின்அன் புருக்கிப் பெருந்தகை நந்தியும்<br/>
 தன்அன் பெனக்கே தலைநின்ற வாறே.             5<br/>
<br/>
 275.<br/>
 தானொரு காலம் சயம்பு என் றேத்தினும்<br/>
 வானொரு காலம் வழித்துணை யாய்நிற்கும்<br/>
 தேனொரு பால்திகழ் கொன்றை அணிசிவன்<br/>
 தானொரு வண்ணம்என் அன்பில்நின் றானே.       6<br/>
<br/>
 276.<br/>
 முன்படைத்து இன்பம் படைத்த முதலிடை<br/>
 அன்புஅடைத்து எம்பெரு மானை அறிகிலார்<br/>
 வன்படைத்து இந்த அகலிடம் வாழ்வினில்<br/>
 அன்புஅடைத் தான்தன் அகலிடத் தானே.         7<br/>
<br/>
 277.<br/>
 கருத்துறு செம்பொன்செய் காய்கதிர்ச் சோதி<br/>
 இருத்தியும் வைத்தும் இறைவன் என்று ஏத்தியும்<br/>
 அருத்தியுள் ஈசனை யாரருள் வேண்டில்<br/>
 விருத்தி கொடுத்திடும் விண்ணவர் கோனே.       8<br/>
<br/>
 278.<br/>
 நித்தலும் துஞ்சும் பிறப்பையும் செய்தவன்<br/>
 வைத்த பரிசு அறிந் தேயும் மனிதர்கள்<br/>
 இச்சையு ளேவைப்பர் எந்தை பிரானென்று<br/>
 நச்சியே அண்ணலை நாடுகி லாரே.         9<br/>
<br/>
 279.<br/>
 அன்பின் உள் ளான்புறத்தான் உட லாயுளான்<br/>
 முன்பின்உள் ளான்முனி வர்க்கும் பிரானவன்<br/>
 அன்பின்உள் ளாகி அமரும் அரும்பொருள்<br/>
 அன்பினுள் ளார்க்கே அணைதுணை யாமே.          6<br/>
<br/>
 19.. அன்பு செய்வாரை அறியும் சிவன்.<br/>
 280.<br/>
 இகழ்ந்ததும் பெற்றதும் ஈசன் அறியும்<br/>
 உகந்தருள் செய்திடும் உத்தம நாதன்<br/>
 கொழுந்தன்பு செய்தருள் கூரவல் லார்க்கு<br/>
 மகிழ்ந்தன்பு செய்யும் அருளது வாமே.           1<br/>
<br/>
 281.<br/>
 இன்பப் பிறவிக்கு இயல்வது செய்தவன்<br/>
 துன்பப் பிறவித் தொழில்பல என்னினும்<br/>
 அன்பிற் கலவிசெய்து ஆதிப் பிரான்வைத்த<br/>
 முன்பிப் பிறவி முடிவது தானே.              2<br/>
<br/>
 282.<br/>
 அன்புறு சிந்தையின் மேலெழும் அவ்வொளி<br/>
 இன்புறு கண்ணியொடு ஏற்க இசைந்தன<br/>
 துன்புறு கண்ணி ஐந் தாடும் துடக்கற்று<br/>
 நண்புறு சிந்தையை நாடுமின் நீரே.           3<br/>
<br/>
 283.<br/>
 புணர்ச்சியுள் ஆயிழை மேல்அன்பு போல<br/>
 உணர்ச்சியுள் ஆங்கே ஒடுங்கவல் லாருக்கு<br/>
 உணர்ச்சியில் லாது குலாவி உலாவி<br/>
 அணைத்தலும் இன்பம் அதுவிது வாமே.         4<br/>
<br/>
 284.<br/>
 உற்றுநின் றாரொடும் அத்தகு சோதியைச்<br/>
 சித்தர்கள் என்றும் தொ஢ந்தறி வாரில்லை<br/>
 பத்திமை யாலே பணிந்தடி யார்தொழ<br/>
 முத்தி கொடுத்தவர் முன்புநின் றானே.            5<br/>
<br/>
 285.<br/>
 கண்டேன் கமழ்தரு கொன்றையி னான்அடி<br/>
 கண்டேன் கரியுரி யான்தன் கழலிணை<br/>
 கண்டேன் கமல மலர்உறை வானடி
 கண்டேன் கழலதென் அன்பினுள் யானே.          6<br/>
<br/>
 286.<br/>
 நம்பனை நானா விதப்பொரு ளாகுமென்று<br/>
 உம்பரில் வானவர் ஓதுந் தலைவனை<br/>
 இன்பனை இன்பத் திடைநின்று இரதிக்கும்<br/>
 அன்பனை யாரும் அறியகி லாரே.              7<br/>
<br/>
 287.<br/>
 முன்பு பிறப்பும் இறப்பும் அறியாதார்<br/>
 அன்பில் இறைவனை யாம்அறி வோம்என்பர்<br/>
 இன்பப் பிறப்பும் இறப்பும் இலான்நந்தி<br/>
 அன்பில் அவனை அறியகி லாரே.           8<br/>
<br/>
 288.<br/>
 ஈசன் அறியும் இராப்பக லுந்தன்னைப்<br/>
 பாசத்துள் வைத்துப் பரிவுசெய் வார்களைத்<br/>
 தேசுற்று இருந்து செயலற் றிருந்திடில்<br/>
 ஈசன்வந்து எம்மிடை ஈட்டிநின் றானே.           9<br/>
<br/>
 289.<br/>
 விட்டுப் பிடிப்பதென் மேதகு சோதியைத்<br/>
 தொட்டுத் தொடர்வன் தொலையாப் பெருமையை<br/>
 எட்டும் என் ஆருயி ராய்நின்ற ஈசனை<br/>
 மட்டுக் கலப்பது மஞ்சனம் ஆமே.             10<br/>
<br/>
 20.. கல்வி.<br/>
 290.<br/>
 குறிப்பறிந் தேன்உடல் உயிரது கூடிச்<br/>
 செறிப்பறிந் தேன்மிகு தேவர் பிரானை<br/>
 மறிப்பறி யாதுவந்துஉள்ளம் புகுந்தான்<br/>
 கறிப்பறி யாமிகுங் கல்விகற் றேனே.             1<br/>
<br/>
 291.<br/>
 கற்றறி வாளர் கருதிய காலத்துக்<br/>
 கற்றறி வாளர் கருத்திலோர் கண்ணுண்டு<br/>
 கற்றறி வாளர் கருதி உரைசெய்யுங்<br/>
 கற்றறி காட்டக் கயல்உள வாக்குமே.             2<br/>
<br/>
 292.<br/>
 நிற்கின்ற போதே நிலையுடை யான்கழல்<br/>
 கற்கின்ற செய்மின் கழிந்தறும் பாவங்கள்<br/>
 சொற்குன்றல் இன்றித் தொழுமின் தொழுதபின்<br/>
 மற்றொன்று இலாத மணிவிளக் காமே.             3<br/>
<br/>
 293.<br/>
 கல்வி யுடையார் கழிந்தோடிப் போகின்றார்<br/>
 பல்லி யுடையார் பாம்பரிந்து உண்கின்றார்<br/>
 எல்லியுன் காலையும் ஏத்தும் இறைவனை<br/>
 வல்லியுள் வாதித்த காயமும் ஆமே.                4<br/>
<br/>
 294.<br/>
 துணையது வாய்வரும் தூயநற் சோதி<br/>
 துணையது வாய்வரும் தூயநற் சொல்லாம்<br/>
 துணையது வாய்வரும் தூயநற் கந்தம்<br/>
 துணையது வாய்வரும் தூயநற் கல்வியே.         5<br/>
<br/>
 295.<br/>
 நூலொன்று பற்றி நுனியேற மாட்டாதார்<br/>
 பாலொன்று பற்றினால் பண்பின் பயங்கெடும்<br/>
 கோலொன்று பற்றினால் கூடாப் பறவைகள்<br/>
 மாலொன்று பற்றி மயங்குகின் றார்க்களே.        6<br/>
<br/>
 296.<br/>
 ஆய்ந்துகொள் வார்க்குஅரன் அங்கே வெளிப்படும்<br/>
 தோய்ந்த நெருப்பது தூய்மணி சிந்திடும்<br/>
 ஏய்ந்த இளமதி எட்டவல் லார்கட்கு<br/>
 வாய்ந்த மனமல்கு நூலேணி யாமே.            7<br/>
<br/>
 297.<br/>
 வழித்துணை யாய்மருந் தாயிருந் தார்முன்<br/>
 கழித்துணை யாம்கற் றிலாதவர் சிந்தை<br/>
 ஒழித்துணை யாம்உம் பராய்உல கேழும்<br/>
 வழித்துணை யாம்பெருந் தன்மைவல் லானே.          8<br/>
<br/>
 298.<br/>
 பற்றது பற்றில் பரமனைப் பற்றுமின்<br/>
 முற்றது எல்லா முதல்வன் அருள்பெறில்<br/>
 கிற்ற விரகிற் கிளரொளி வானவர்<br/>
 கற்றவர் போ஢ன்பம் உற்றுநின் றாரே.            9<br/>
<br/>
 299<br/>
 கடலுடை யான்மலை யான்ஐந்து பூதத்து<br/>
 உடலுடை யான்பல ஊழிதொ றூழி<br/>
 அடல்விடை யேறும் அமரர்கள் நாதன்<br/>
 இடமுடை யார்நெஞ்சத் தில்லிருந் தானே.        10<br/>
<br/>
 21.. கேள்வி கேட்டமைதல்.<br/>
 300.<br/>
 அறங்கேட்டும் அந்தணர் வாய்மொழி கேட்டும்<br/>
 மறங்கேட்டும் வானவர் மந்திரங் கேட்டும்<br/>
 புறங்கேட்டும் பொன்னுரை மேனிஎம் ஈசன்<br/>
 திறங்கேட்டும் பெற்ற சிவகதி தானே.               1<br/>
<br/>
<br/>
  301.<br/>
 தேவர் பிரானைத் திவ்விய மூர்த்தியை<br/>
 யாவர் ஒருவர் அறிவார் அறிந்தபின்<br/>
 ஓதுமின் கேள்மின் உணர்மின் உணர்ந்தபின்<br/>
 ஓதி உணர்ந்தவர் ஓங்கி நின்றாரே.                 2<br/>
<br/>
 302.<br/>
 மயன்பணி கேட்பது மாநந்தி வேண்டின்<br/>
 அயன்பணி கேட்பது அரன்பணி யாலே<br/>
 சிவன்பணி கேட்பவர் தேவரும் ஆவர்<br/>
 பயன்பணி கேட்பது பற்றது வாமே.               3<br/>
<br/>
 303.<br/>
 பெருமான் இவனென்று பேசி இருக்கும்<br/>
 திருமானிடர் பின்னைத் தேவரும் ஆவர்<br/>
 வருமா தவர்க்கு மகிழ்ந்தருள் செய்யும்<br/>
 அருமா தவத்தெங்கள் ஆதிப் பிரானே.            4<br/>
<br/>
 304.<br/>
 ஈசன் அருளும் இறப்பும் பிறப்பையும்<br/>
 பேசி யிருந்து பிதற்றி மகிழ்வெய்தி<br/>
 நேசமு மாகும் நிகழொளி யாய்நின்று<br/>
 வாச மலர்க்கந்தம் மன்னிநின் றானே.            5<br/>
<br/>
 305.<br/>
 விழுப்பமும் கேள்வியும் மெய்நின்ற ஞானத்து<br/>
 ஒழுக்கமும் சிந்தை உணர்கின்ற போது<br/>
 வழுக்கி விடாவிடில் வானவர் கோனும்<br/>
 இழுக்கின்றி எண்ணிலி காலம தாமே.             6<br/>
<br/>
 306.<br/>
 சிறியார் மணற்சோற்றில் தேக்கிடு மாபோல்<br/>
 செறிவால் அனுபோகம் சித்திக்கும் என்னில்<br/>
 குறியாதது ஒன்றைக் குறியாதார் தம்மை<br/>
 அறியாது இருந்தார் அவராவார் அன்றே.          7<br/>
<br/>
 307.<br/>
 உறுதுணை யாவது உயிரும் உடம்பும்<br/>
 உறுதுணை யாவது உலகுறு கேள்வி<br/>
 செறிதுணை யாவது சிவனடிச் சிந்தை<br/>
 பெறுதுணை கேட்கிற் பிறப்பில்லை தானே.          8<br/>
<br/>
 308.<br/>
 புகழநின் றார்க்கும் புராணன்எம் ஈசன்<br/>
 இகழநின் றார்க்கும் இடும்பைக்கு இடமாம்<br/>
 மகிழநின் றாதியை ஓதி உணராக்<br/>
 கழியநின் றார்க்கொரு கற்பசு வாமே.         9<br/>
<br/>
 309.<br/>
 வைத்துணர்ந் தான்மனத் தொடும்வாய் பேசி<br/>
 ஒத்துணர்ந் தான்உரு ஒன்றொடொன்று ஒவ்வாது<br/>
 அச்சுஉழன்று ஆணி கலங்கினும் ஆதியை<br/>
 நச்சு உணர்ந் தார்க்கே நணுகலு மாமே.          10<br/>
<br/>
 22.. கல்லாமை<br/>
 310.<br/>
 கல்லா தவரும் கருத்தறி காட்சியை<br/>
 வல்லார் எனில்அருட் கண்ணான் மதித்துளோர்<br/>
 கல்லாதார் உண்மைபற் றாநிற்பர் கற்றோரும்<br/>
 கல்லாதார் இன்பம் காணுகி லாரே.              1<br/>
<br/>
 311.<br/>
 வல்லார்கள் என்றும் வழியொன்றி வாழ்கின்றார்<br/>
 அல்லா தவர்கள் அறிவு பலஎன்பார்<br/>
 எல்லா இடத்தும் உளன்எங்கள் தம் இறை<br/>
 கல்லா தவர்கள் கலப்பறி யாரே.               2<br/>
<br/>
 312.<br/>
 நில்லா நிலையை நிலையாக நெஞ்சத்து<br/>
 நில்லாக் குரம்பை நிலையென்று உணர்வீர்காள்<br/>
 எல்லா உயிர்க்கும் இறைவனே ஆயினும்<br/>
 கல்லாதார் நெஞ்சத்துக் காணஒண் ணாதே.         3<br/>
<br/>
 313.<br/>
 கில்லேன் வினைத்துய ராக்கும் மயலானேன்<br/>
 கல்லேன் அரநெறி அறியாத் தகைமையின்<br/>
 வல்லேன் வழங்கும் பொருளே மனத்தினுள்<br/>
 கல்லேன் கழியநின்று ஆடவல் லேனே.               4<br/>
<br/>
 314.<br/>
 நில்லாது சீவன் நிலையன்று எனஎண்ணி<br/>
 வல்லார் அறத்தும் தவத்துளும் ஆயினார்<br/>
 கல்லா மனித்தர் கயவர் உலகினில்<br/>
 பொல்லா வினைத்துயர் போகஞ்செய் வாரே.        5<br/>
<br/>
 315.<br/>
 விண்ணினின் உள்ளே விளைந்த விளங்கனி<br/>
 கண்ணினின் உள்ளே கலந்துஅங் கிருந்தது<br/>
 மண்ணினின் உள்ளே மதித்து மதித்துநின்<br/>
 றெண்ணி எழுதி இளைத்துவிட் டாரே.              6<br/>
<br/>
 316.<br/>
 கணக்கறிந் தார்க்கு அன்றிக் காணஒண் ணாதது<br/>
 கணக்கறிந் தார்க்கு அன்றிக் கைகூடாக் காட்சி<br/>
 கணக்கறிந்து உண்மையைக் கண்டுஅண்ட நிற்கும்<br/>
 கணக்கறிந் தார்கல்வி கற்றறிந் தாரே.           7<br/>
<br/>
 317.<br/>
 கல்லாத மூடரைக் காணவும் ஆகாது<br/>
 கல்லாத மூடர்சொல் கேட்கக் கடன்அன்று<br/>
 கல்லாத மூடர்க்குக் கல்லாதார் நல்லராம்<br/>
 கல்லாத மூடர் கருத்தறி யாரே.             8<br/>
<br/>
 318.<br/>
 கற்றும் சிவஞானம் இல்லாக் கலதிகள்<br/>
 சுற்றமும் வீடார் துரிசுஅறார் மூடர்கள்<br/>
 மற்றும் பலதிசை காணார் மதியிலோர்<br/>
 கற்றன்பில் நிற்போர் கணக்கறிந் தார்களே.           9<br/>
<br/>
 319.<br/>
 ஆதிப் பிரான்அம ரர்க்கும் பரஞ்சுடர்<br/>
 சோதி அடியார் தொடரும் பெருந்தெய்வம்<br/>
 ஓதி உணரவல் லோம்என்பர் உள்நின்ற<br/>
 சோதி நடத்தும் தொடர்வறி யாரே.                  10<br/>
<br/>
 23.. நடுவு நிலைமை<br/>
 320.<br/>
 நடுவுநின் றார்க்கு அன்றி ஞானமும் இல்லை<br/>
 நடுவுநின் றார்க்கு நரகமும் இல்லை<br/>
 நடுவுநின் றார்நல்ல தேவரும் ஆவர்<br/>
 நடுவுநின் றார்வழி  நானும்நின் றேனே.             1<br/>
<br/>
 321.<br/>
 நடுவுநின் றான்நல்ல கார்முகில் வண்ணன்<br/>
 நடுவுநின் றான்நல்ல நான்மறை யோதி<br/>
 நடுவுநின் றார்ச்சிலர் ஞானிகள் ஆவோர்<br/>
 நடுவுநின் றார்நல்ல நம்பனு மாமே.                 2<br/>
<br/>
 322.<br/>
 நடுவுநின் றார்சிலர் ஞானிக ளாவார்<br/>
 நடுவுநின் றார்சிலர் தேவரு மாவார்<br/>
 நடுவுநின் றார்சிலர் நம்பனு மாவார்<br/>
 நடுவுநின் றாரொடு நானும்நின் றேனே.                3<br/>
<br/>
 323.<br/>
 தோன்றிய எல்லாம் துடைப்பன் அவனன்றி<br/>
 ஏன்றுநின் றாரென்றும் ஈசன் இணையடி<br/>
 மூன்றுநின் றார்முதல் வன்திரு நாமத்தை<br/>
 நான்றுநின் றார்நடு வாகிநின் றாரே.              4<br/>
<br/>
<br/>
  24.. கள்ளுண்ணாமை<br/>
 324.<br/>
 கழுநீர்ப் பசுப்பெறிற் கயந்தொறும் தேரா<br/>
 கழுநீர்  விடாய்த்துத்தம் காயம்சுருக்கும்<br/>
 முழுநீர்க் கள்ளுண்போர் முறைமை அகன்றோர்<br/>
 செழுநீர்ச் சிவன்தன் சிவானந்தத் தேறலே.            1<br/>
 கா<br/>
 325.<br/>
 சித்தம் உருக்கிச் சிவமாம் சமாதியில்<br/>
 ஒத்த சிவானந்தம் ஓவாத தேறலைச்<br/>
 சுத்த மதுவுண்ணச் சிவானந்தம் விட்டிடா<br/>
 நித்தல் இருத்தல் கிடத்தல் கீழ்க் காலே.            2<br/>
<br/>
 326.<br/>
 காமமும் கள்ளும் கலதிகட் கேயாகும்<br/>
 மாமல மும்சம யத்துள் மயலுறும்<br/>
 போமதி யாகும் புனிதன் இணையடி<br/>
 ஓமய ஆனந்தத் தேறல் உணர்வுண்டே.             3<br/>
<br/>
 327.<br/>
 வாமத்தோர் தாமும் மதுவுண்டு மாள்பவர்<br/>
 காமத்தோர் காமக்கள் ளுண்டே கலங்குவர்<br/>
 ஓமத்தோர் உள்ளொளிக் குள்ளே உணர்வர்கள்<br/>
 நாமத்தோர் அன்றே நணுகுவர் தாமே.             4<br/>
<br/>
 328.<br/>
 உள்ளுண்மை ஓரார் உணரார் பசுபாசம்<br/>
 வள்ளன்மை நாதன் அருளினன் வாழ்வுறார்<br/>
 தெள்ளுண்மை ஞானச் சிவயோகம் சேர்வுறார்<br/>
 கள்ளுண்ணும் மாந்தர் கருத்தறி யாரே.            5<br/>
<br/>
 329.<br/>
 மயக்கும் சமய மலமன்னு மூடர்<br/>
 மயக்கு மதுவுண்ணும் மாமூடர் தேரார்<br/>
 மயக்குறு மாமாயை மாயையின் வீடு<br/>
 மயக்கில் தெளியின் மயக்குறும் அன்றே.          6<br/>
<br/>
 330.<br/>
 மயங்குந் தியங்கும் கள்வாய்மை அழிக்கும்<br/>
 இயங்கும் மடவார்தம் இன்பமே எய்தி<br/>
 முயங்கும் நயங்கொண்ட ஞானத்து முந்தார்<br/>
 இயங்கும் இடையறா ஆனந்தம் எய்துமே.           7<br/>
<br/>
 331.<br/>
 இராப்பகல் அற்ற இடத்தே இருந்து<br/>
 பராக்கற ஆனந்தத் தேறல் பருகார்<br/>
 இராப்பகல் அற்ற இணையடி இன்பத்து<br/>
 இராப்பகல் மாயை இரண்டிடத் தேனே.           8<br/>
<br/>
 332.<br/>
 சத்தியை வேண்டிச் சமயத்தோர் கள்ளுண்பர்<br/>
 சத்தி அழிந்தது தம்மை மறத்தலால்<br/>
 சத்தி சிவஞானம் தன்னில் தலைப்பட்டுச்<br/>
 சத்திய ஞானஆ னந்தத்திற் சார்தலே.           9<br/>
<br/>
 333.<br/>
 சத்தன் அருள்தரின் சத்தி அருளுண்டாம்<br/>
 சத்தி அருள்தரின் சத்தன் அருளுண்டாம்<br/>
 சத்தி சிவமாம் இரண்டும் தன் உள்வைக்கச்<br/>
 சத்தியம் எண்சித்தித் தன்மையு மாமே.         10<br/>
<br/>
 334.<br/>
 தத்துவம் நீக்கி மருள்நீக்கித் தானாகிப்<br/>
 பொய்த்தவம் நீக்கிமெய்ப் போகத்துட் போகியே<br/>
 மெய்த்த சகமுண்டு விட்டுப் பரானந்தச்<br/>
 சித்திய தாக்கும் சிவானந்தத் தேறலே.          11<br/>
<br/>
 335.<br/>
 யோகிகள் கால்கட்டி ஒண்மதி ஆனந்தப்<br/>
 போத அமுதைப் பொசித்தவர் எண்சித்தி<br/>
 மோகியர் கள்ளுண்டு மூடராய் மோகமுற்று<br/>
 ஆகும் மதத்தால் அறிவழிந் தாரே.             12<br/>
<br/>
 336.<br/>
 உண்ணீர் அமுத முறும் ஊறலைத்திறந்து<br/>
 எண்ணீர் குரவன் இணையடித் தாமரை<br/>
 நண்ணீர் சமாதியின் நாடிநீ ரால்நலம்<br/>
 கண்ணாற் றொடேசென்று கால்வழி காணுமே.         13<br/>
<br/>
 முதல் தந்திரம் முற்றிற்று<br/>
 ---------<br/>
 இரண்டாந் தந்திரம்<br/>
<br/>
 .1.. அகத்தியம்<br/>
<br/>
 .337..<br/>
 நடுவுநில் லாதிவ் வுலகஞ் சா஢ந்து<br/>
 கெடுகின்ற தெம்பெரு மானென்ன ஈசன்<br/>
 நடுவுள அங்கி அகத்திய நீபோய்<br/>
 முடுகிய வையத்து முன்னிரென் றானே.<br/>
<br/>
 .338..<br/>
 அங்கி உதயம் வளர்க்கும் அகத்தியன்<br/>
 அங்கி உதயஞ்செய் மேல்பா லவனொடு<br/>
 மங்கி உதயஞ்செய் வடபால் தவமுனி<br/>
 எங்கும் வளங்கொள் இலங்கொளி தானே<br/>
<br/>
<br/>
 .2.. பதிவலியில் வீரட்டம் எட்டு<br/>
<br/>
 .339..<br/>
 கருத்துறை அந்தகன் தன்போல் அசுரன்<br/>
 வரத்தின் உலகத் துயிர்க்களை எல்லாம்<br/>
 வருத்தஞ்செய் தானென்று வானவர் வேண்டக்<br/>
 குருத்துயர் சூலங்கைக் கொண்டுகொன் றானே<br/>
<br/>
 .340..<br/>
 கொலையிற் பிழைத்த பிரசா பதியைத்<br/>
 தலையைத் தடிந்திட்டுத் தானங்கி யிட்டு<br/>
 நிலையுல குக்கிவன் வேண்டுமென் றெண்ணித்<br/>
 தலையை யா஢ந்திட்டுச் சந்திசெய் தானே<br/>
<br/>
 .341..<br/>
 எங்கும் பரந்தும் இருநிலந் தாங்கியுந்<br/>
 தங்கும் படித்தவன் தாளுணர் தேவர்கள்<br/>
 பொங்கும் சினத்துள் அயன்தலை முன்னற<br/>
 அங்குஅச் சுதனை உதிரங்கொண் டானே<br/>
<br/>
 .342..<br/>
 எங்குங் கலந்துமென் உள்ளத் தெழுகின்ற<br/>
 அங்க முதல்வன் அருமறை .(1).யோதிபாற்<br/>
 பொங்குன்ய் சலந்தரன் போர்ச்செய்ய நீர்மையின்<br/>
 அங்கு விரற்குறித் தாழிசெய் தானே<br/>
 .(1). யோகிபாற்<br/>
<br/>
 .343..<br/>
 அப்பணி செஞ்சடை ஆதி புராதனன்<br/>
 முப்புரம் செற்றனன் என்பர்கள் மூடர்க்கள்<br/>
 முப்புர மாவது மும்மல காரியம்<br/>
 அப்புரம் எய்தமை யாரறி வாரே<br/>
<br/>
 .344..<br/>
 முத்தீ கொளுவி முழங்கொ஢ வேள்வியுள்<br/>
 அத்தி யுரியர னாவ தறிகிலர்<br/>
 சத்தி கருதிய தாம்பல தேவரும்<br/>
 அத்தீயின் உள்ளெழுந் தன்று கொலையே<br/>
<br/>
 .345..<br/>
 மூலத் துவாரத்து மூளும் ஒருவனை<br/>
 மேலைத் துவாரத்து மேலுற நோக்கிமுற்<br/>
 காலுற்றுக் காலனைக் காய்ந்தங்கி யோகமாய்<br/>
 ஞாலக் கடவூர் நலமாய் இருந்ததே<br/>
<br/>
 .346..<br/>
 இருந்த மனத்தை இசைய இருத்திப்<br/>
 பொருந்தி இலிங்க வழியது போக்கித்<br/>
 திருந்திய காமன் செயலழித் தங்கண்<br/>
 அருந்தவ யோகங் கொறுக்கை அமர்ந்ததே<br/>
<br/>
 .3.. இலிங்க புராணம்<br/>
 .347..<br/>
 அடிசேர்வன் என்னஎம் ஆதியை நோக்கி<br/>
 முடிசேர் மலைமக னார்மக ளாகித்<br/>
 திடமார் தவஞ்செய்து தேவர் அறியப்<br/>
 படியார அர்ச்சித்துப் பத்திசெய் தாளே<br/>
<br/>
 .348..<br/>
 திரிகின்ற முப்புரஞ் செற்ற பிரானை<br/>
 அரியனென் றெண்ணி அயர்வுற வேண்டா<br/>
 புரிவுடை யாளர்க்குப் பொய்யலன் ஈசன்<br/>
 பரிவொடு நின்று பரிசறி வானே<br/>
<br/>
 .349..<br/>
 ஆழி வலங்கொண் டயன்மால் இருவரும்<br/>
 ஊழி வலஞ்செய்ய ஒண்சுட ராதியும்<br/>
 ஆழி கொடுத்தனன் அச்சுதற்க் கவ்வழி<br/>
 .(1).வாழி பிரமற்கும் வாள்கொடுத் தானே<br/>
 .(1).வாழிப் பிரமற்கும்<br/>
<br/>
 .350..<br/>
 தாங்கி இருபது தோளுந் தடவரை<br/>
 ஓங்க எடுத்தவன் ஒப்பில் பெருவலி<br/>
 ஆங்கு நொ஢த்தம ராவென் றழைத்தபின்<br/>
 நீங்கா அருள்செய்தான் நின்மலன் தானே<br/>
<br/>
<br/>
  .351..<br/>
 உறுவது அறிதண்டி ஒண்மணற் கூட்டி<br/>
 அறுவகை ஆன்ஐந்தும் ஆட்டத்தன் தாதை<br/>
 செறுவகை செய்து சிதைப்ப முனிந்து<br/>
 மறுமழு வால்வெட்டி மாலைபெற் றானே<br/>
<br/>
 .352..<br/>
 ஓடிவந் தெல்லாம் ஒருங்கிய தேவர்கள்<br/>
 வாடி முகமும் வருத்தத்துத் தாஞ்சென்று<br/>
 நாடி இறைவா நமேன்று கும்பிட<br/>
 ஈடில் புகழோன் எழுகவென் றானே.<br/>
<br/>
 .4.. தக்கன் வேள்வி<br/>
 .353..<br/>
 தந்தைபி ரான்வெகுண் டாந்தக்கன் வேள்வியை<br/>
 வெந்தழல் ஊடே புறப்பட விண்ணவர்<br/>
 முந்திய பூசை முடியார் முறைகெட்டுச்<br/>
 சிந்தினர் அண்ணல் சினஞ்செய்த போதே<br/>
<br/>
 .354..<br/>
 சந்தி செயக்கண் டெழுகின் றா஢தானும்<br/>
 எந்தை யிவனல்ல யாமே உலகினிற் <br/>
 பந்தஞ்செய் பாசத்து வீழ்ந்து தவஞ்செய்ய<br/>
 அந்தமி லானும் அருள்புரிந் தானே<br/>
<br/>
 .355..<br/>
 அப்பரி சேயய நார்ப்பதி வேள்வியுள்<br/>
 அப்பரி சேயங்கி அதிசய மாகிலும்<br/>
 அப்பரி சேயது நீர்மையை யுள்கலந்<br/>
 தப்பரி சேசிவன் ஆலிக்கின் றானே<br/>
<br/>
 .356..<br/>
 அப்பரி சேஅயன் மால்முதல் தேவர்கள்<br/>
 அப்பரி சேயவ ராகிய காரணம்<br/>
 அப்பரி சங்கி யுளநாளும் உள்ளிட்<br/>
 டப்பரி சாகி .(1).அலர்ந்திருந் தானே<br/>
 .(1). அலந்திருந்<br/>
 .(1). அமர்ந்திருந்<br/>
<br/>
 .357..<br/>
 .(1). அலர்ந்திருந் தானென் றமரர் துதிப்பக்<br/>
 குலந்தரும் கீழங்கி கோளுற நோக்கிச்<br/>
 சிவந்த பரமிது சென்று கதுவ<br/>
 உவந்த பெருவழி யோடி வந்தானே<br/>
 .(1). அலந்திருந்<br/>
<br/>
 .358..<br/>
 அரிபிர மந்தக்கன் அருக்க னுடனே<br/>
 வருமதி வாலை வன்னிநல் இந்திரன்<br/>
 சிரமுக நாசி .(1).சிறந்தகை தோள்தான்<br/>
 அரனருள் இன்றி அழிந்தநல் லோரே<br/>
 .(1). சிந்தைகை<br/>
<br/>
 .359..<br/>
 செவிமந் திரஞ்சொல்லுஞ் செய்தவத் தேவர்<br/>
 அவிமந் திரத்தின் அடுக்களை கோலிச்<br/>
 செவிமந் திரஞ்செய்து தாமுற நோக்குங்<br/>
 குவிமந் திரங்கொல் கொடியது வாமே<br/>
<br/>
 .360..<br/>
 நல்லார் நவகுண்டம் ஒன்பதும் இன்புறப்<br/>
 பல்லார் அமரர் பரிந்தருள் செய்கென<br/>
 வில்லாற் புரத்தை விளங்கொ஢ கோத்தவன்<br/>
 பொல்லா அசுரர்கள் பொன்றும் படிக்கே<br/>
<br/>
 .361..<br/>
 தெளிந்தார் கலங்கினும் நீகலங் காதே<br/>
 அளித்தாங் கடைவதெம் ஆதிப் பிரானை<br/>
 .(1).விளிந்தா னது தக்கன் வேள்வியை வீயச்<br/>
 சுளிந்தாங் கருள்செய்த தூய்மொழி யானே<br/>
 .(1). விளிந்தானத் தக்கனவ் வேள்வியை<br/>
<br/>
 .5.. பிரளயம்<br/>
 .362..<br/>
 கருவரை மூடிக் கலந்தெழும் வெள்ளத்<br/>
 திருவருங் கோவென் றிகல இறைவன்<br/>
 ஒருவனும் நீருற ஓங்கொளி யாகி<br/>
 அருவரை யாய்நின் றருள் புரிந் தானே<br/>
<br/>
 .363..<br/>
 அலைகடல் ஊடறுத் தண்டத்து வானோர்<br/>
 தலைவன் எனும்பெயர் தான்றலை மேற்கொண்டு<br/>
 உலகார் அழற்கண் டுள்விழா தோடி<br/>
 அலைவாயில் வீழாமல் அஞ்சலென் றானே<br/>
<br/>
 .364..<br/>
 தண்கடல் விட்ட தமரருந் தேவரும்<br/>
 எண்கடல் சூழெம் பிரானென் றிறைஞ்சுவர்<br/>
 விண்கடல் செய்தவர் மேலெழுந் தப்புறங்<br/>
 கண்கடல் செய்யுங் கருத்தறி யாரே.<br/>
<br/>
 .365..<br/>
 சமைக்கவல் லானைச் சயம்புவென் றேத்தி<br/>
 அமைக்கவல் லாரிவ் வுலகத்து ளாரே<br/>
 திகைத்தெண் ணீரிற் கடலொலி ஓசை<br/>
 மிகைக்கொள அங்கி மிகாமைவைத் தானே<br/>
<br/>
 .366..<br/>
 பண்பழி செய்வழி பாடுசென் றப்புறங்<br/>
 கண்பழி யாத கமலத் திருக்கின்ற<br/>
 நண்பழி யாளனை நாடிச்சென் றச்சிரம்<br/>
 விண்பழி யாத விருத்திகொண் டானே.<br/>
<br/>
 .6.. சக்கரப்பேறு<br/>
 .367..<br/>
 மால்போ தகனென்னும் வண்மைக்கிங் காங்காரங்<br/>
 கால்போதகங் கையினோ டந்தரச் சக்கர<br/>
 மேல்போக வெள்ளி மலைஅம ராபதி<br/>
 பார்ப்போக மேழும் படைத்துடை யானே<br/>
<br/>
 .368..<br/>
 சக்கரம் பெற்றுநல் தாமோ தரந்தானும்<br/>
 சக்கரந் தன்னைத் .(1).தரிக்கவொண் ணாமையால்<br/>
 மிக்கரன் தன்னை விருப்புடன் அர்ச்சிக்கத்<br/>
 தக்கநற் சக்தியைத் தாங்கூறு செய்ததே<br/>
 .(1). திரிக்கவொண்<br/>
<br/>
 .369..<br/>
 கூறது வாகக் குறித்துநற் சக்கரங்<br/>
 கூறது செய்து கொடுத்தனன் மாலுக்குக்<br/>
 கூறது செய்து கொடுத்தனன் சத்திக்குக்<br/>
 கூறது செய்து .(1).தரித்தனன் கோலமே<br/>
 .(1). கொடுத்தனன்<br/>
<br/>
 .370..<br/>
 தக்கன்றன் வேள்வி தகர்த்தநல் வீரர்பால்<br/>
 தக்கன்றன் வேள்வியில் தாமோ தரந்தானுஞ்<br/>
 சக்கரந் தன்னைச் சசிமுடி மேல்விட<br/>
 அக்கி உமிழ்ந்தது வாயுக் கரத்திலே<br/>
<br/>
 .7.. எலும்பும் கபாலமும்<br/>
 .371..<br/>
 எலும்புங் கபாலமும் ஏந்தி எழுந்த<br/>
 வலம்பன் மணிமுடி வானவ ராதி<br/>
 எலும்புங் கபாலமும் ஏந்தில நாகில்<br/>
 எலும்புங் கபாலமும் இற்றுமண் ணாமே<br/>
<br/>
 .8.. அடிமுடி தேடல்<br/>
 .372..<br/>
 பிரமனும் மாலும் பிரானேநான் என்னப்<br/>
 பிரமன்மால் தங்கள்தம் பேதைமை யாலே<br/>
 பரமன் அனலாய்ப் பரந்துமுன் நிற்க<br/>
 அரனடி தேடி அரற்றுகின் றாரே.<br/>
<br/>
 .373..<br/>
 ஆமே ழுலகுற நின்றேம் அண்ணலுந்<br/>
 தாமே ழுலகில் தழற்பிழம் பாய்நிற்கும்<br/>
 வானே ழுலகுறும் மாமணி கண்டனை<br/>
 .(1).நானே அறிந்தேன் அவனாண்மை யாலே<br/>
 .(1). நானே அறிந்தேனென் ஆண்மையி னாலே<br/>
<br/>
 .374..<br/>
 ஊனாய் உயிராய் உணர்வங்கி யாய்முன்னஞ்<br/>
 சேணாய்வா னோரங்கித் திருவுரு வாய் அண்டத்<br/>
 தாணுவும் ஞாயிறுந் தண்மதி யுங்கடந்<br/>
 தாண்முழு தண்டமு மாகிநின் றானே<br/>
<br/>
 .375..<br/>
 நின்றான் நிலமுழு தண்டத்துள் நீளியன்<br/>
 அன்றே யவன்வடி வஞ்சின ராய்ந்தது<br/>
 சென்றார் இருவர் திருமுடி மேற்செல<br/>
 நன்றாங் கழலடி நாடவொண் ணாதே.<br/>
<br/>
 .376..<br/>
 சேவடி ஏத்துஞ் செறிவுடை வானவர்<br/>
 மூவடி தாவென் றானும் முனிவரும்<br/>
 பாவடி யாலே பதஞ்செய் பிரமனுந்<br/>
 தாவடி யிட்டுத் தலைப்பெய்து மாறே<br/>
<br/>
 .377..<br/>
 தானக் கமலத் திருந்த சதுமுகன்<br/>
 தானக் கருங்.(1).கடல் வாழித் தலைவனும்<br/>
 ஊனத்தின் உள்ளே உயிர்போல் உணர்கின்ற<br/>
 தானப் பெரும்பொருள் தன்மைய தாமே<br/>
 .(1).கடலூழித்<br/>
<br/>
 .378..<br/>
 ஆலிங் கனஞ்செய் தெழுந்த பரஞ்சுடர்<br/>
 மேலிங்ஙன் வைத்ததோர் மெய்ந்நெறி முங்கண்<br/>
 டாலிங் கனஞ்செய் துலகம் வலம்வருங்<br/>
 கோலிங் கமைஞ்சருள் கூடலு மாமே<br/>
<br/>
 .379..<br/>
 வாள்கொடுத் தானை வழிபட்ட தேவர்கள்<br/>
 ஆள்கொடுத் தெம்போல் அரனை அறிகிலர்<br/>
 ஆள்கொடுத் தின்பங் கொடுத்துக் கோளாகத்<br/>
 தாள்கொடுத் தானடி சாரகி லாரே<br/>
<br/>
 .380..<br/>
 ஊழி வலஞ்செய்தங் கோரும் ஒருவற்கு<br/>
 வாழி சதுமுகன் வந்து வெளிப்படும்<br/>
 வீழித் தலைநீர் விதித்தது தாவென<br/>
 ஊழிக் கதிரோன் ஒளியைவென் றானே<br/>
<br/>
 .9.. .(1).படைத்தல்<br/>
 .(1). சிருஷ்டி<br/>
 .(1). சர்வ சிருஷ்டி<br/>
<br/>
 .381..<br/>
 ஆதியோ டந்தம் இலாத .(1).பராபரம்<br/>
 போதம தாகப் புணரும் பராபரை<br/>
 சோதி யதனிற் பரந்தோன்றத் தோன்றுமாந்<br/>
 தீதில் பரையதன் பால்திகழ் நாதமே<br/>
 .(1). பராபரன்<br/>
<br/>
 .382..<br/>
 நாதத்தில் விந்துவும் நாதவிந் துக்களில்<br/>
 தீதற் றகம்வந்த சிவன்சத்தி என்னவே<br/>
 பேதித்து ஞானங் கிரியை பிறத்தலால்<br/>
 வாதித்த விச்சையில் வந்தெழும் விந்துவே<br/>
<br/>
 .383..<br/>
 இல்லது சத்தி இடந்தனில் உண்டாகிக்<br/>
 கல்லொளி போலக் கலந்துள் ளிருந்திடும்<br/>
 வல்லது ஆக வழிசெய்த அப்பொருள்<br/>
 சொல்லது சொல்லிடில் தூராதி தூரமே<br/>
<br/>
 .384..<br/>
 தூரத்திற் சோதி தொடர்ந்தொரு சத்தியாய்<br/>
 ஆர்வத்து நாதம் அணைந்தொரு விந்துவாய்ப்<br/>
 பாரச் சதாசிவம் பார்முதல் ஐந்துக்கும்<br/>
 சார்வத்து சத்திஓர் சாத்துமா னாமே<br/>
<br/>
 .385..<br/>
 மானின்கண் வானாகி வாயு வளர்ந்திடும்<br/>
 கானின்கண் நீருங் கலந்து கடினமாய்த்<br/>
 தேனின்கண் ஐந்துஞ் செறிந்தைந்து பூதமாய்ப்<br/>
 பூவின்கண் நின்று பொருந்தும் புவனமே<br/>
<br/>
 .386..<br/>
 புவனம் படைப்பான் ஒருவன் ஒருத்தி<br/>
 புவனம் படைப்பார்க்குப் புத்திரர் ஐவர்<br/>
 புவனம் படைப்பானும் பூமிசை யானாய்<br/>
 புவனம் படைப்பானப் புண்ணியன் தானே<br/>
<br/>
 .387..<br/>
 புண்ணியன் நந்தி பொருந்தி உலகெங்கும்<br/>
 தண்ணிய மானை வளர்த்திடுஞ் சத்தியுஞ்<br/>
 கண்ணியல் பாகக் கலவி முழுதுமாய்<br/>
 மண்ணியல் பாக மலர்ந்தெழு பூவிலே<br/>
<br/>
 .388..<br/>
 நீரகத் தின்பம் பிறக்கும் நெருப்பிடை<br/>
 .(1).காயத்திற் சோதி பிறக்கும்அக் காற்றிடை<br/>
 ஓர்வுடை நல்லுயிர்ப் பாதம் ஒலிசத்தி<br/>
 நீரிடை மண்ணின் நிலைபிறப் பாமே<br/>
 .(1). காய்கதிர்ச்<br/>
<br/>
 .389..<br/>
 உண்டுல கேழும் உமிழ்ந்தான் உடனாகி<br/>
 அண்டத் தமரர் தலைவனும் ஆதியுங்<br/>
 கண்டச் சதுர்முகக் காரணன் தன்னொடும்<br/>
 பண்டிவ் வுலகம் படைக்கும் பொருளே<br/>
<br/>
 .390..<br/>
 ஓங்கு பெருங்கடல் உள்ளுறு வானொடும்<br/>
 பாங்கார் கயிலைப் பராபரன் தானும்<br/>
 வீங்குங் கமல மலர்மிசை மேலயன்<br/>
 ஆங்குயிர் வைக்கும் அதுவுணர்ந் தானே<br/>
<br/>
 .391..<br/>
 காரணன் அன்பிற் கலந்தெங்கும் நின்றவன்<br/>
 நாரணன் நின்ற நடுவுட லாய்நிற்கும்<br/>
 பாரணன் அன்பிற் பதஞ்செய்யும் நான்முகன்<br/>
 ஆரண மாஉல காயமர்ந் தானே<br/>
<br/>
 .392..<br/>
 பயன்எளி தாம்பரு மாமணி செய்ய<br/>
 நயன்எளி தாகிய நம்பன்ஒன் றுண்டு<br/>
 அயஓளி யாயிருந் தங்கே படைக்கும்<br/>
 பயனெளி தாம்வய ணந்தெளிந் தேனே<br/>
<br/>
 .393..<br/>
 போக்கும் வரவும் புனிதன் அருள்புரிந்<br/>
 தாக்கமுஞ் சிந்தைய தாகின்ற காலத்து<br/>
 மேக்கு மிகநின்ற எட்டுத் திசையொடுந்<br/>
 தாக்குங் கலக்குந் தயாபரன் தானே<br/>
<br/>
 .394..<br/>
 நின்றுயி ராக்கு நிமலன்என் னாருயிர்<br/>
 ஒன்றுயி ராக்கும் அளவை உடலுற<br/>
 முன்துய ராக்கும் உடற்குந் துணையதா<br/>
 நன்றுயிர்ப் பானே நடுவுநின் றானே<br/>
<br/>
 .395..<br/>
 ஆகின்ற தன்மையில் அக்கணி கொன்றையன்<br/>
 வேகின்ற செம்பொனின் மேலணி மேனியன்<br/>
 போகின்ற சீவன் புகுந்துட லாய்உளன்<br/>
 ஆகின்ற தன்மைசெய் ஆண்டகை யானே<br/>
<br/>
 .396..<br/>
 ஒருவன் ஒருத்தி விளையாடல் உற்றார்<br/>
 இருவர் விளையாட்டும் எல்லாம் விளைக்கும்<br/>
 பருவங்கள் தோறும் பயன்பல வான<br/>
 திருவொன்றிற் செய்கை செகமுற்று மாமே<br/>
<br/>
 .397..<br/>
 புகுந்தறி வான்புவ னாபதி அண்ணல்<br/>
 புகுந்தறி வான்புரி சக்கரத் தண்ணல்<br/>
 புகுந்தறி வான்மலர் மேலுறை புத்தேள்<br/>
 புகுந்தறி யும்முடிக் காகிநின் றாரே<br/>
<br/>
 .398..<br/>
 ஆணவச் சத்தியும் ஆம்அதில் ஐவருங்<br/>
 காரிய காரண ஈசர் கடைமுறை<br/>
 பேணிய ஐந்தொழி லால்விந்து விற்பிறந்து<br/>
 ஆணவம் நீங்கா தவரென லாகுமே<br/>
<br/>
 .399..<br/>
 உற்றமுப் பாலொன்று மாயாள் உதயமா<br/>
 மற்றைய மூன்று மாயோ தயம்விந்து<br/>
 .(1).பெற்றவன் நாதம் பரையிற் பிறத்தலால்<br/>
 துற்ற பரசிவன் தொல்விளை யாட்டிதே<br/>
 .(1). பெற்றவள்<br/>
<br/>
 .400..<br/>
 ஆகாய மாதி சதாசிவ ராதியென்<br/>
 போகாத சத்தியுட் போந்துடன் போந்தனர்<br/>
 மாகாய ஈசன் அரன்மால் பிரமனாம் <br/>
 ஆகாயம் பூமி காண .(1).அளித்தலே<br/>
 .(1). அளித்ததே<br/>
<br/>
  .401..<br/>
 அளியார் முக்கோணம் வயிந்தவந் தன்னில்<br/>
 அளியார் திரிபுரை யாமவள் தானே<br/>
 அளியார் சதாசிவ மாகி அமைவாள்<br/>
 அளியார் கருமங்கள் ஐந்துசெய் வாளே<br/>
<br/>
 .402..<br/>
 வாரணி கொங்கை மனோன்மணி மங்கலி<br/>
 காரணி காரிய மாகக் கலந்தவள்<br/>
 வாரணி ஆரணி வானவர் மோகினி<br/>
 பூரணி .(1).போதாதி போதமு மாமே<br/>
 .(1). பூதாதி<br/>
<br/>
 .403..<br/>
 நின்றது தானாய் நிறைந்த மகேசுரன்<br/>
 சென்றங் கியங்கும் அரந்திரு மாலவன்<br/>
 மன்றது செய்யும் மலர்மிசை மேலயன்<br/>
 என்றிவ ராக இசைந்திருந் தானே<br/>
<br/>
 .404..<br/>
 ஒருவனு மேஉல கேழும் படைத்தான்<br/>
 ஒருவனு மேஉல கேழும் அளித்தான்<br/>
 ஒருவனு மேஉல கேழுந் துடைத்தான்<br/>
 ஒருவனு .(1).மேஉல கோடுயிர் தானே<br/>
 .(1). மேஉடலோடுயிர்<br/>
<br/>
 .405..<br/>
 செந்தா மரைவண்ணன் தீவண்ணன் எம் இறை<br/>
 மைந்தார் முகில்வண்ணன் மாயஞ்செய் பாசத்தும்<br/>
 கொந்தார் குழலியர் கூடிய கூட்டத்தும்<br/>
 .(1).அந்தார் பிறவி அறுத்துநின் றானே<br/>
 .(1). ஐந்தார் பிறவி அமைத்து நின்றானே<br/>
<br/>
 .406..<br/>
 தேடுந் திசைஎட்டுஞ் சீவன் உடல்உயிர்<br/>
 கூடும் பிறவிக் குணஞ்செய்த மாநந்தி<br/>
 ஊடும் அவர்தம் துள்ளத்துள் ளேநின்று<br/>
 நாடும் வழக்கமும் நான்அறிந் தேனே<br/>
<br/>
 .407..<br/>
 ஓராய மேஉல கேழும் படைப்பதும்<br/>
 ஓராய மேஉல கேழும் அளிப்பதும்<br/>
 ஓராய மேஉல கேழுந் துடைப்பதும்<br/>
 ஓராய மே.(1).உல கோடுயிர் தானே<br/>
 .(1). உடலோடுயிர் தானே<br/>
<br/>
 .408..<br/>
 நாதன் ஒருவனும் நல்ல இருவருங்<br/>
 கோது குலத்தொடுங் கூட்டிக் குழைத்தனர்<br/>
 ஏது பணியென் றிசையும் இருவருக்<br/>
 காதி இவனே அருளுகின் றானே<br/>
<br/>
 .409..<br/>
 அப்பரி செண்பத்து நான்குநூ றாயிரம்<br/>
 மெய்ப்பரி செய்தி விரிந்துயி ராய்நிற்கும்<br/>
 பொய்ப்பரி செய்திப் புகலும் மனிதர்கட்<br/>
 கிப்பரி சேஇருள் மூடிநின் றானே<br/>
<br/>
 .410..<br/>
 ஆதித்தன் சந்திரன் அங்கிஎண் பாலர்கள்<br/>
 போதித்த வானொலி பொங்கிய நீர்ப்புவி<br/>
 வாதித்த சத்தாதி வாக்கு மனாதிகள்<br/>
 ஓதுற்ற மாயையின் விந்துவின் உற்றதே<br/>
<br/>
 .10.. .(1).காத்தல்<br/>
 .(1). திதி<br/>
<br/>
 .411..<br/>
 புகுந்துநின் றான்வெளி யாய்இரு ளாகிப்<br/>
 புகுந்துநின் றான்புகழ் வாய்இகழ் வாகிப்<br/>
 புகுந்துநின் றான்உட லாய்உயி ராகிப்<br/>
 புகுந்துநின் றான்புந்தி மன்னிநின் றானே<br/>
<br/>
 .412..<br/>
 தானே திசையொடு தேவரு மாய்நிற்குந்<br/>
 தானே உடலுயிர் தத்துவ மாய்நிற்குந்<br/>
 தானே கடல்மலை யாதியு மாய்நிற்குந்<br/>
 தானே உலகில் தலைவனு மாமே<br/>
<br/>
 .413..<br/>
 உடலாய் உயிராய் உலகம தாகிக்<br/>
 கடலாய் கார்முகில் நீர்ப்பொழி  வானாய்<br/>
 இடையாய் உலப்பிலி எங்குந்தா னாகி<br/>
 அடையார் .(1).பெருவழி அண்ணல் நின்றானே<br/>
 .(1). பெருவெளி<br/>
<br/>
 .414..<br/>
 தேடுந் திசைஎட்டுஞ் சீவன் உடல்உயிர்<br/>
 .(1).கூடு மரபிற் குணஞ்செய்த மாநந்தி<br/>
 ஊடும் அவர்தம துள்ளத்து ளேநின்று<br/>
 நாடும் வழக்கமும் நான்அறிந் தேனே<br/>
 .(1). கூடும்பிறவிக்<br/>
<br/>
 .415..<br/>
 தானொரு காலந் தனிச்சுட ராய்நிற்குந்<br/>
 தானொரு கால்சண்ட மாருத மாய்நிற்குந்<br/>
 தானொரு காலந் தண்மழை யாய்நிற்குந்<br/>
 தானொரு காலந்தண் மாயனு மாமே<br/>
<br/>
 .416..<br/>
 அன்பும் அறிவும் அடக்கமு மாய்நிற்கும்<br/>
 இன்பமும் இன்பக் கலவியு மாய்நிற்கும்<br/>
 முன்புறு காலமும் ஊழியு மாய்நிற்கும்<br/>
 அன்புற ஐந்தில் அமர்ந்துநின் றானே<br/>
<br/>
 .417..<br/>
 உற்று வனைவான் அவனே உலகினைப்<br/>
 பெற்று வனைவான் அவனே பிறவியைச்<br/>
 சுற்றிய சாலுங் குடமுஞ் சிறுதூதை<br/>
 மற்றும் அவனே வனையவல் லானே<br/>
<br/>
 .418..<br/>
 உள்ளுயிர்ப் பாயுட லாகிநின் றான்நந்தி<br/>
 வெள்ளுயி ராகும் வெளியான் நிலங்கொளி<br/>
 உள்ளுயிர்க் கும்உணர் வேயுட லுட்பரந்<br/>
 தள்ளுயி ராவண்ணந் தாங்கிநின் றானே<br/>
<br/>
 .419..<br/>
 தாங்கருந் தன்மையுந் தானவை பல்லுயிர் <br/>
 வாங்கிய காலத்து மற்றோர் பிறிதில்லை<br/>
 ஓங்கி எழுமைக்கும் யோகாந்த மவ்வழி<br/>
 தாங்கிநின் றானும்அத் தாரணி தானே<br/>
<br/>
 .420..<br/>
 அணுகினுஞ் சேயவன் அங்கியிற் கூடி<br/>
 நணுகினும் ஞானக் கொழுந்தொன்று நல்கும்<br/>
 பணுகினும் பார்மிசைப் பல்லுயி ராகித்<br/>
 தணிகினும் மண்ணுடல் அண்ணல்செய் வானே<br/>
<br/>
 .11.. .(1).அழித்தல்<br/>
 .(1). சங்காரம்<br/>
<br/>
 .421..<br/>
 அங்கிசெய் தீசன் அகலிடஞ் சுட்டது<br/>
 அங்கிசெய் தீசன் அலைகடற் சுட்டது<br/>
 அங்கிசெய் தீசன் அசுரரைச் சுட்டது<br/>
 அங்கியவ் வீசற்குக் கைஅம்பு தானே<br/>
<br/>
 .422..<br/>
 இலயங்கள் மூன்றினும் ஒன்றுகற் பாந்த<br/>
 நிலையன் றழிந்தமை நின்றுணர்ந் தேனால்<br/>
 உலைதந்த மெல்லா஢ போலும் உலகம்<br/>
 மலைதந்த மானிலந் தான்வெந் ததுவே<br/>
<br/>
 .423..<br/>
 பதஞ்செய்யும் பாரும் பனிவரை எட்டும்<br/>
 உதஞ்செய்யும் ஏழ்கடல் ஓதம் முதலாங்<br/>
 குதஞ்செய்யும் அங்கி கொளுவியா காசம்<br/>
 விதஞ்செய்யும் நெஞ்சில் வியப்பில்லை தானே<br/>
<br/>
 .424..<br/>
 கொண்டல் வரைநின் றிழிந்த குலக்கொடி<br/>
 அண்டத்துள் ஊறி யிருந்தெண் டிசையாதி<br/>
 ஒன்றின் பதந்செய்த ஓம்என்ற அப்புறக்<br/>
 குண்டத்தின் மேலங்கி கோலிக் கொண்டானே<br/>
<br/>
 .425..<br/>
 நித்தசங் காரம் உறக்கத்து நீள்மூடம்<br/>
 வைத்தசங் காரமுஞ் சாக்கிரா தீதமாஞ்<br/>
 சுத்தசங் காரந் தொழிலற்ற கேவலம்<br/>
 உய்த்தசங் காரம் பரன் அருள் உண்மையே<br/>
<br/>
 .426..<br/>
 நித்தசங் காரம் இரண்டுடல் நீவுதல்<br/>
 வைத்தசங் காரமும் மாயாசங் காரமாஞ்<br/>
 சுத்தசங் காரம் மனாதீதந் தோய்வுறல்<br/>
 உய்த்தசங் காரஞ் சிவன் அருள் உண்மையே<br/>
<br/>
 .427..<br/>
 நித்தசங் காரம் கருவிடர் நீக்கினால்<br/>
 ஒத்தசங் காரமும் உடலுயிர் நீவுதல்<br/>
<br/>
 சுத்தசங் காரம் அதீதத்துட் டோ ய்வுறல்<br/>
 உய்த்தசங் காரம் பரனருள் உண்மையே<br/>
<br/>
 (1) வைத்தசங் காரங் கேவலம் ஆன்மாவுக் <br/>
     குய்த்தசங் காரம் சிவமாகும் உண்மையே.<br/>
<br/>
 .428..<br/>
 நித்தசங் காரமும் நீடிளைப் பாற்றலின்<br/>
 வைத்தசங் காரமும் மன்னும் அனாதியிற்<br/>
 சுத்தசங் காரமுந் தோயாப் பரன்அருள்<br/>
 உய்த்தசங் காரமும் நாலா மதிக்கிலே<br/>
<br/>
 .429..<br/>
 பாழே முதலா எழும்பயிர் அப்பயிர் <br/>
 பாழாய் அடங்கினும்  பண்டைப்பாழ் பாழாகா<br/>
 வாழாச்சங் காரத்தின் மாலயன் செய்தியாம்<br/>
 பாழாம் பயிராய் அடங்கும்அப்  பாழிலே<br/>
<br/>
 .430..<br/>
 தீயவைத் தார்மிங்கள் சேரும் வினைதனை<br/>
 மாயவைத் தான்வைத்த வன்பதி ஒன்றுண்டு<br/>
 காயம்வைத் தாங்கலந் தெங்கும் நினைப்பதோர்<br/>
 ஆயம்வைத் தானுணர் வாரவைத் தானே<br/>
<br/>
 .12.. .(1).மறைத்தல்<br/>
 .(1). திரோபவம்<br/>
<br/>
 .431..<br/>
 உள்ளத் தொருவனை உள்ளுறு சோதியை<br/>
 உள்ளம்விட் டோ ரடி .(1).நீங்கா ஒருவனை<br/>
 .(2).உள்ளமுந் தானும் உடனே இருக்கினும்<br/>
 உள்ளம் அவனை உருவறி யாதே<br/>
 .(1).நீங்கா தொருவனை<br/>
 .(2).உள்ளமும் அவனும் உறவா யிருந்தும்<br/>
<br/>
 .432..<br/>
 இன்பப் பிறவி படைத்த இறைவனுந்<br/>
 துன்பஞ்செய் பாசத் துயருள் .(1).அடைத்தனன்<br/>
 என்பிற் கொளுவி இசைந்துறு தோற்றசை<br/>
 முன்பிற் கொளுவி முடிகுவ தாமே<br/>
 .(1).அடைந்தனன்<br/>
<br/>
 .433..<br/>
 இறையவன் மாதவன் இன்பம் படைத்த<br/>
 மறையவன் மூவரும் வந்துடன் கூடி<br/>
 இறையவன் செய்த இரும்பொறி யாக்கை<br/>
 மறையவன் வைத்த .(1).பரிசறி யாதே<br/>
 .(1).பரிசறி யாரே<br/>
<br/>
 .434..<br/>
 காண்கின்ற கண்ணொளி காதல்செய் தீசனை<br/>
 ஆண்பெண் அலியுரு வாய்நின்ற ஆதியை<br/>
 ஊண்படு நாவுடை நெஞ்சம் உணர்ந்திட்டுச்<br/>
 சேண்படு பொய்கைச் செயலணை யாரே<br/>
<br/>
 .435..<br/>
 தெருளும் உலகிற்குந் தேவர்க்கும் இன்பம்<br/>
 அருளும் வகைசெய்யும் ஆதிப் பிரானுஞ்<br/>
 சுருளுஞ் சுடருறு தூவெண் சுடரும்<br/>
 இருளும் அறநின் றிருட்டறை யாமே<br/>
<br/>
 .436..<br/>
 அரைகின் றருள்தரும் அங்கங்கள் ஓசை<br/>
 உரைக்கின்ற ஆசையும் ஒன்றோடொன் றொவ்வாப்<br/>
 பரக்கும் உருவமும் பாரகந் தானாய்க்<br/>
 கரகின் றவைசெய்த காண்டகை யானே.<br/>
<br/>
 .437..<br/>
 ஒளித்துவைத் தேனுள் ளுறவுணர்ந் தீசனை<br/>
 வெளிப்பட்டு நின்றருள் செய்திடு மீண்டே <br/>
 களிப்பொடுங் காதன்மை என்னும் பெருமை<br/>
 வெளிப்பட் டிறைஞ்சினும் வேட்சியு மாமே<br/>
<br/>
 .438..<br/>
 நின்றது தானாய் நிறைந்த மகேசுரன்<br/>
 சென்றங் .(1).கியங்கும் அரந்திரு மாலவன்<br/>
 மன்றது செய்யும் மலர்மிசை மேலயன்<br/>
 என்றிவ ராகி இசைந்திருந் தானே<br/>
 .(1). கியங்கி யயந்திரு<br/>
<br/>
 .439..<br/>
 ஒருங்கிய பாசத்துள் உத்தமச் .(1).சித்தன்<br/>
 இருங்கரை மேலிருந் தின்புற நாடி <br/>
 வருங்கரை ஓரா வகையினிற் கங்கை <br/>
 அருங்கரை பேணில் அழுக்கற லாமே<br/>
 .(1). சித்தின்<br/>
<br/>
 .440..<br/>
 மண்ணொன்று தான்பல நற்கல மாயிடும்<br/>
 உண்ணின்ற யோனிகட் கெல்லாம் ஒருவனே<br/>
 கண்ணொன்று தான்பல காணுந் தனைக்காணா<br/>
 அண்ணலும் இவ்வண்ண மாகிநின் றானே.<br/>
<br/>
 .13.. .(1).அருளல்<br/>
 .(1). அநுக்கிரகம்<br/>
<br/>
 .441..<br/>
 எட்டுத் திசையும் எறிகின்ற காற்றொடு<br/>
 வட்டத் திரையனல் மாநிலம் ஆகாயம்<br/>
 ஒட்டி உயிர்நிலை என்னுமிக் காயப்பை<br/>
 கட்டி .(1).அவிழ்ப்பான் கண்ணுதல் காணுமே<br/>
 .(1). அவிழ்க்கின்ற<br/>
<br/>
 .442..<br/>
 உச்சியில் ஓங்கி ஒளிதிகழ் நாதத்தை<br/>
 நச்சியே இன்பங்கொள் வார்க்கு நமன்இல்லை<br/>
 விச்சும் விரிசுடர் மூன்றும் உலகுக்குத்<br/>
 தச்சு மவனே சமைக்கவல் லானே<br/>
<br/>
 .443..<br/>
 .(1).குசவன் திரிகையில் ஏற்றிய மண்ணைக்<br/>
 .(1).குசவன் மனத்துற்ற தெல்லாம் வனைவன்<br/>
 .(2).குசவனைப் போல்எங்கள் கோன்நந்தி வேண்டில்<br/>
 .(3).அசைவில் உலகம் அதுயிது வாமே<br/>
 .(1). குயவன்<br/>
 .(2). குயவனைப்<br/>
 .(3). அயைவில்<br/>
<br/>
 .444..<br/>
 விரியுடை யான்விகிர் தன்மிகு பூதப்<br/>
 படையுடை யான்பரி சேஉல காக்குங்<br/>
 கொடையுடை யாங்குணம் எண்குண மாகுஞ்<br/>
 சடையுடை யாஞ்சிந்தை சார்ந்துநின் றானே<br/>
<br/>
 .445..<br/>
 உகந்துநின் றேபடைத் தான்உல கேழும்<br/>
 உகந்துநின் றேபடைத் தான்பல ஊழி<br/>
 உகந்துநின் றேபடைத் தான்ஐந்து பூதம்<br/>
 உகந்துநின் றேஉயிர் ஊன்படைத் தானே<br/>
<br/>
 .446..<br/>
 படைத்துடை யான்பண் டுலகங்கள் ஏழும்<br/>
 படைத்துடை யான்பல தேவரை முன்னே<br/>
 படைத்துடை யான்பல சீவரை முன்னே<br/>
 படைத்துடை யான்பர மாகிநின் றானே<br/>
<br/>
 .447..<br/>
 .(1).ஆதி படைத்தனன் ஐம்பெரும் .(2).பூதம்<br/>
 .(1).ஆதி படைத்தனன் .(3).ஆசில்பல் ஊழி<br/>
 .(1).ஆதி படைத்தனன் எண்ணிலி தேவரை<br/>
 .(1).ஆதி படைத்தவை தாங்கிநின் றானே<br/>
 .(1). அனாதி<br/>
 .(2). பூதங்கள்<br/>
 .(3). ஆயபல் ஊழிகள்<br/>
<br/>
 .448..<br/>
 அகன்றான் .(1).அகலிடம் ஏழுமொன் றாகி<br/>
 இவன்றா னெனநின் றெளியனும் அல்லன்<br/>
 சிவன்றான் பலபல .(2).சீவனும் ஆகி<br/>
 நவின்றான் உலகுறு நம்பனு மாமே<br/>
 .(1). கடலிடம் <br/>
 .(2). சீவரும்<br/>
<br/>
 .449..<br/>
 உண்ணின்ற சோதி உறநின்ற ஓருடல்<br/>
 விண்ணின் றமரர் விரும்பும் விழுப்பொருள்<br/>
 மண்ணின்ற வானோர் புகழ்திரு மேனியன்<br/>
 கண்ணின்ற மாமணி .(1).மாபோத மாமே<br/>
 .(1). மாபோதகமே<br/>
<br/>
 .450..<br/>
 ஆரும் அறியாத அண்டத் திருவுருப்<br/>
 பார்முத லாகப் பயிலுங் கடத்திலே<br/>
 நீரினிற் பால்போல நிற்கின்ற நேர்மையைச்<br/>
 சோராமற் காணுஞ் சுகம்அறிந் தேனே<br/>
<br/>
 .14.. .(1). கரு உற்பத்தி<br/>
 .(1). கர்ப்பக்கிரியை<br/>
<br/>
 .451..<br/>
 ஆக்குகின் றான்முன் பிரிந்த இருபத்தஞ்<br/>
 சாக்குகின் றானவ னாதிஎம் ஆருயிர்<br/>
 ஆக்குகின் றான்கர்ப்பக் கோளகை யுள்ளிருந்<br/>
 தாக்குகின் றான்அவன் ஆவ தறிந்தே<br/>
<br/>
 .452..<br/>
 அறிகின்ற மூலத்தின் மேல்அங்கி அப்புச்<br/>
 செறிகின்ற ஞானத்துச் செந்தாள் கொளுவிப்<br/>
 பொறைநின்ற இன்னுயிர் போந்துற நாடிப்<br/>
 பறிகின்ற பத்தெனும் பாரஞ்செய் தானே<br/>
<br/>
 .453..<br/>
 இன்புறு காலத் திருவர்முன் பூறிய<br/>
 துன்புறு பாசத் துயர்மனை வானுளன்<br/>
 பண்புறு காலமும் பார்மிசை வாழ்க்கையும் <br/>
 அன்புறு காலத் தமைத்தொழிந் தானே<br/>
<br/>
 .454..<br/>
 கருவை ஒழிந்தவர் கண்டநால் மூவேழ்<br/>
 புருடன் உடலில் பொருந்துமற் றோரார்<br/>
 திருவின் கருக்குழி தேடிப் புகுந்த<br/>
 உருவம் இரண்டாக ஓடி விழுந்ததே<br/>
<br/>
 .455..<br/>
 விழுந்தது லிங்கம் விரிந்தது யோனி<br/>
 ஒழிந்த முதல்ஐந்தும் ஈரைந்தொ டேறிப்<br/>
 பொழிந்த புனல்பூதம் போற்றுங் கரணம்<br/>
 ஒழிந்த நுதல்உச்சி உள்ளே ஒளித்ததே<br/>
<br/>
 .456..<br/>
 பூவின் மணத்தைப் பொருந்திய வாயுவுந் <br/>
 தாவி உலகில் தரிப்பித்த வாறுபோல்<br/>
 மேவிய சீவனில் மெல்லநீள் வாயுவுங்<br/>
 கூவி அவிழுங் குறிக்கொண்ட போதே<br/>
<br/>
 .457..<br/>
 போகின்ற எட்டும் புகுகின்ற பத்தெட்டும்<br/>
 .(1).மூழ்கின்ற முத்தனும் ஒன்பது வாய்தலும்<br/>
 நாகமும் எட்டுடன் நாலு புரவியும் <br/>
 பாகன் .(2).விடானெனிற் .(3).பன்றியு மாமே<br/>
 .(1). ஆகிப்படைத்தன<br/>
 .(2). விடாவிடிற்<br/>
 .(3). பந்தியு<br/>
<br/>
 .458..<br/>
 ஏற எதிர்க்கில் இறையவன் றானாகும்<br/>
 மாற எதிர்க்கில் .(1).அரியவன் றானாகும்<br/>
 நேரொக்க வைக்கின் நிகர்ப்போதத் தானாகும்<br/>
 பேரொத்த மைந்தனும் பேரர சாளுமே<br/>
 .(1). அரியயன்<br/>
<br/>
 .459..<br/>
 ஏயங் கலந்த இருவர்தஞ் சாயத்துப்<br/>
 பாயுங் கருவும் உருவா மெனப்பல<br/>
 காயங் கலந்தது காணப் பதிந்தபின்<br/>
 மாயங் கலந்த மனோலய மானதே<br/>
<br/>
 .460..<br/>
 கர்ப்பத்துக் கேவல மாயாள் .(1).கிளைகூட்ட<br/>
 நிற்குந் துரியமும் பேதித்து நினைவெழ<br/>
 வற்புறு காமியம் எட்டாதல் மாயேயஞ்<br/>
 சொற்புறு தூய்மறை வாக்கினாஞ் சொல்லே<br/>
 .(1). கிளைக்கூட்ட<br/>
<br/>
 .461..<br/>
 என்பால் மிடைந்து நரம்பு வா஢க்கட்டிச்<br/>
 செம்பால் இறைச்சி திருந்த மனைசெய்து<br/>
 இன்பால் உயிர்நிலை செய்த இறையோங்கும்<br/>
 .(1).நன்பால் ஒருவனை நாடுகின் றேனே<br/>
 .(1). நண்பால்<br/>
<br/>
 .462..<br/>
 பதஞ்செய்யும் பால்வண்ணன் மேனிப் பகலோன்<br/>
 இதஞ்செய்யு மொத்துடல் எங்கும் புகுந்து<br/>
 குதஞ்செய்யும் அங்கியின் கோபந் தணிப்பான்<br/>
 விதஞ்செய்யு மாறே விதித்தொழிந் தானே<br/>
<br/>
 .463..<br/>
 ஒழிபல செய்யும் வினையுற்ற நாளே<br/>
 வழிபல நீராடி வைத்தெழு வாங்கிப்<br/>
 பழிபல செய்கின்ற பாசக் கருவைச்<br/>
 சுழிபல வாங்கிச் சுடாமல்வைத் தானே<br/>
<br/>
 .464..<br/>
 சுக்கில நாடியில் தோன்றிய வெள்ளியும்<br/>
 அக்கிர மத்தே தோன்றுமவ் வியோனியும்<br/>
 புக்கிடும் எண்விரல் புறப்பட்டு நால்விரல்<br/>
 அக்கரம் எட்டும்எண் சாணது வாகுமே<br/>
<br/>
 .465..<br/>
 போகத்துள் ஆங்கே புகுந்த புனிதனுங்<br/>
 .(1).கோசத்துள் ஆகங்கொணர்ந்த கொடைத்தொழில்<br/>
 ஏகத்துள் ஆங்கே இரண்டெட்டு மூன்றைந்து<br/>
 மோகத்துள் ஆங்கொரு முட்டைசெய் தானே<br/>
 .(1). கோகத்துள்<br/>
<br/>
 .466..<br/>
 பிண்டத்தில் உள்ளுறு பேதைப் புலன்ஐந்தும்<br/>
 பிண்டத்தி னூடே பிறந்து மா஢த்தது<br/>
 அண்டத்தின் உள்ளுறு சீவனும் அவ்வகை<br/>
 அண்டத்து நாதத் தமர்ந்திருந் தானே<br/>
<br/>
 .467..<br/>
 இலைபொறி யேற்றி யெனதுடல் ஈசன்<br/>
 துலைப்பொறி யிற்கரு ஐந்துட னாட்டி<br/>
 நிலைபொறி முப்பது நீர்மை கொளுவி<br/>
 உலைப்பொறி ஒன்பதில் ஒன்றுசெய் தானே<br/>
<br/>
 .468..<br/>
 இன்புற் றிருவர் இசைவித்து வைத்தமண்<br/>
 துன்பக் கலசம் அணைவான் ஒருவனே<br/>
 ஒன்பது நீர்ச்சால் கலசம் பதினெட்டு<br/>
 வெந்தது சூளை விளைந்தது தானே<br/>
<br/>
 .469..<br/>
 அறியீ ருடம்பினி லாகிய வாறும்<br/>
 பிறியீ ரதனிற் பெருகுங் குணங்கள்<br/>
 செறியீ ரவற்றினுட் சித்திகள் இட்ட<br/>
 தறியவீ ரைந்தினு ளானது பிண்டமே<br/>
<br/>
 .470..<br/>
 உடல்வைத்த வாறும் உயிர்வைத்த வாறும்<br/>
 மடைவைத்த ஒன்பது வாய்தலும் வைத்துத்<br/>
 திடம்வைத்த தாமரைச் சென்னியுள் அங்கிக்<br/>
 கடைவைத்த ஈசனைக் கைகலந் தேனே<br/>
<br/>
 .471..<br/>
 கேட்டுநின் றேன்எங்குங் கேடில் பெருஞ்சுடர்<br/>
 மூட்டுகின் றான்முதல் யோனி மயனவன்<br/>
 கூட்டுகின் றான்குழம் பின்கரு வையுரு<br/>
 நீட்டுநின் றாகத்து நேர்ப்பட்ட வாறே<br/>
<br/>
 .472..<br/>
 பூவுடன் மொட்டுப் பொருந்த அலர்ந்தபின்<br/>
 காவுடைத் தீபங் கலந்து பிறந்திடும்<br/>
 நீரிடை நின்ற குமிழி நிழலதாய்ப்<br/>
 பாருடல் எங்கும் பரந்தெட்டும் பற்றுமே<br/>
<br/>
 .473..<br/>
 எட்டினுள் ஐந்தாகும் இந்திரி யங்களும்<br/>
 கட்டிய மூன்று கரணமு மாய்விடும்<br/>
 ஒட்டிய பாச உணர்வென்னுங் காயப்பை<br/>
 கட்டி அவிழ்த்திடுங் கண்ணுதல் காணுமே<br/>
<br/>
 .474..<br/>
 கண்ணுதல் நாமங் கலந்துடம் பாயிடைப்<br/>
 பண்ணுதல் செய்து பசுபாசம் நீங்கிட<br/>
 எண்ணிய வேதம் இசைந்த பரப்பினை<br/>
 மண்முத லாக வகுத்துவைத் தானே<br/>
<br/>
 .475..<br/>
 அருளல்ல தில்லை அரனவன் அன்றி<br/>
 அருளில்லை யாதலி னவ்வோர் உயிரைத்<br/>
 தருகின்ற போதிரு கைத்தாயர் தம்பால்<br/>
 வருகின்ற நண்பு வகுத்திடுந் தானே<br/>
<br/>
 .476..<br/>
 வகுத்த பிறவியை மாதுநல் லாளுந்<br/>
 தொகுத்திருள் நீக்கிய சோதி யவனும்<br/>
 பகுத்துணர் வாக்கிய பல்லுயிர் எல்லாம்<br/>
 வகுத்துள்ளும் நின்றதோர் மாண்பது வாமே<br/>
<br/>
 .477..<br/>
 மாண்பது வாக வளர்கின்ற .(1).வன்னியுங்<br/>
 காண்பது ஆண்பெண் அலியெனுங் கற்பனை<br/>
 பூண்பது மாதா பிதாவழி போலவே<br/>
 ஆம்பதி செய்தானச் சோதிதன் ஆண்மையே<br/>
 .(1). வன்னியைக்<br/>
<br/>
 .478..<br/>
 ஆண்மிகில் ஆணாகும் பெண்மிகிற் பெண்ணாகும்<br/>
 பூணிரண் டொத்துப் பொருந்தில் அலியாகும்<br/>
 தாண்மிகு மாகில் தரணி முழுதாளும்<br/>
 பாணவ மிக்கிடில் பாய்ந்ததும் இல்லையே<br/>
<br/>
 .479..<br/>
 பாய்ந்தபின் னஞ்சோடில் ஆயுளும் நூறாகும்<br/>
 பாய்ந்தபின் நாலோடில் பாரினில் எண்பதாம்<br/>
 பாய்ந்திடும் வாயுப் பகுத்தறிந் திவ்வகை<br/>
 பாய்ந்திடும் யோகிக்குப் பாய்ச்சலு மாமே<br/>
<br/>
 .480..<br/>
 பாய்கின்ற வாயுக் குறையிற் குறளாகும்<br/>
 பாய்கின்ற வாயு விளைக்கின் முடமாகும்<br/>
 பாய்கின்ற வாயு நடுப்படிற் கூனாகும்<br/>
 பாய்கின்ற வாயுமா தர்க்கில்லை பார்க்கிலே<br/>
<br/>
 .481..<br/>
 மாதா உதரம் மலமிகில் மந்தனாம்<br/>
 மாதா உதரம் சலமிகில் மூங்கையாம்<br/>
 மாதா உதரம் இரண்டொக்கில் கண்ணில்லை<br/>
 மாதா உதரத்தில் வந்த குழவிக்கே.<br/>
<br/>
 .482..<br/>
 குழவியும் ஆணாம் வலத்தது வாகில்<br/>
 குழவியும் பெண்ணாம் இடத்தது வாகில்<br/>
 குழவியும் இரண்டாம் அபான னெதிர்க்கில்<br/>
 குழவி அலியாகுங் கொண்டகால் ஒக்கிலே<br/>
<br/>
 .483..<br/>
 கொண்டநல் வாயு இருவர்க்கும் .(1).ஒத்தெழில்<br/>
 கொண்ட குழவியுங் கோமள மாயிடுங் <br/>
 கொண்டநல் வாயு இருவர்க்குங் குழறிடில் <br/>
 கொண்டதும் இல்லையாங் கோள்வளை யாட்கே<br/>
 .(1). ஒத்தேறில்<br/>
<br/>
 .484..<br/>
 கோள்வளை உந்தியிற் கொண்ட குழவியுந்<br/>
 தால்வளை யுள்ளே தயங்கிய சோதியாம்<br/>
 பால்வளர்ந் துள்ளே பகலவன் பொன்னுருப்<br/>
 போல்வளர்ந் துள்ளே பொருந்துரு வாமே<br/>
<br/>
 .485..<br/>
 உருவம் வளர்ந்திடும் ஒண்டிங்கள் பத்திற்<br/>
 பருவம தாகவே பாரினில் வந்திடும்<br/>
 மருவி வளர்ந்திடு மாயையி னாலே<br/>
 அருவம தாவதிங் காரறி வாரே<br/>
<br/>
 .486..<br/>
 இட்டான் அறிந்திலன் ஏற்றவள் கண்டிலள்<br/>
 தட்டான் அறிந்தும் ஒருவர்க் குரைத்திலன்<br/>
 பட்டாங்கு சொல்லும் பரமனும் அங்குளன்<br/>
 கெட்டேன் இம்மாயையின் கீழ்மையெவ் வாறே<br/>
<br/>
 .487..<br/>
 இன்புற நாடி இருவருஞ் .(1).சந்தித்துத்<br/>
 துன்புறு பாசத்தில் தோன்றி வளர்ந்தபின்<br/>
 முன்புற நாடி நிலத்தின்முன் தோன்றிய<br/>
 தொன்புற நாடிநின் றோதலு மாமே<br/>
 .(1). சிந்தித்துத்<br/>
<br/>
 .488..<br/>
 குயிற்குஞ்சு முட்டையைக் காக்கைக் கூட்டிட்டால்<br/>
 அயிர்ப்பின்றிக் காக்கை வளர்க்கின் றதுபோல்<br/>
 இயக்கில்லை போக்கில்லை ஏனென்ப தில்லை<br/>
 மயக்கத்தால் காக்கை வளர்க்கின்ற வாறே<br/>
<br/>
 .489..<br/>
 முதற்கிழங் காய்முளை யாயம் முளைப்பின்<br/>
 அதற்புத லாய்ப்பல மாய்நின் றளிக்கும்<br/>
 அதற்கது வாயின்ப மாவதுபோல<br/>
 அதற்கது வாய்நிற்கும் ஆதிப் பிரானே<br/>
<br/>
 .490..<br/>
 ஏனோர் பெருமைய னாகிலும் எம்மிறை<br/>
 ஊனே சிறுமையுள் உட்கலந் தங்குளன்<br/>
 வானோர் அறியும் அளவல்லன் மாதேவன்<br/>
 தானே அறியுந் தவத்தினி னுள்ளே<br/>
<br/>
 .491..<br/>
 பரத்திற் கரைந்து பதிந்தநற் காயம்<br/>
 உருத்தரித் திவ்வுடல் ஓங்கிட வேண்டித்<br/>
 திரைக்கடல் உப்புத் திரண்டது போலத்<br/>
 திரித்துப் பிறக்குந் திருவரு ளாலே<br/>
<br/>
 .15.. மூவகைச்சீவ வர்க்கம்<br/>
<br/>
 .492..<br/>
 சத்தி சிவன்விளை யாட்டால் உயிராக்கி<br/>
 ஒத்த இருமாயா கூட்டத் திடைப்பூட்டிச்<br/>
 சுத்தம தாகுந் துரியம் புரிவித்துச்<br/>
 சித்தம் புகுந்து சிவமய மாக்குமே<br/>
<br/>
 .493..<br/>
 விஞ்ஞானர் நால்வரு மெய்ப்பிரள யாகலத்<br/>
 தஞ்ஞானர் மூவருந் தாங்கு சகலத்தின்<br/>
 அஞ்ஞானர் மூவரு மாகும் பதின்மராம்<br/>
 விஞ்ஞான ராதியர் வேற்றுமை தானே<br/>
<br/>
 .494..<br/>
 விஞ்ஞானர் கேவலத் தாரது விட்டவர்<br/>
 தஞ்ஞானர் அட்டவித் தேசராஞ் சார்ந்துளோர்<br/>
 எஞ்ஞானர் ஏழ்கோடி மந்திர நாயகர்<br/>
 மெய்ஞானர் ஆணவம் விட்டுநின் றாரே<br/>
<br/>
 .495..<br/>
 இரண்டா வதில்முத்தி எய்துவர் அத்தனை<br/>
 இரண்டாவ துள்ளே இருமல பெத்தர்<br/>
 இரண்டாகு நூற்றெட்டு ருத்திரர் என்பர்<br/>
 முரண்சேர் சகலத்தர் மும்மலத் தாரே<br/>
<br/>
 .496..<br/>
 பெத்தெத்த சித்தொடு பேண்முத்தச் சித்தது<br/>
 ஒத்திட் டிரண்டிடை யூடுற்றார் சித்துமாய்<br/>
 மத்தது மும்மலம் வாட்டுகை மாட்டாதார்<br/>
 சத்தத் தமிழ்ந்து சகலத்து ளாரே<br/>
<br/>
 .497..<br/>
 சிவமாகி ஐவகைத் திண்மலஞ் செற்றோர்<br/>
 அவமாகார் சித்தர்முத் தாந்தத்து வாழ்வார்<br/>
 பவமான தீர்வோர் பசுபாசம் அற்றோர்<br/>
 நவமான தத்துவம் .(1).நாடிக்கண் டோ ரே<br/>
 .(1). நாடிக்கொண் டாரே<br/>
<br/>
 .498..<br/>
 விஞ்ஞானர் ஆணவ கேவல மேவுவோர்<br/>
 விஞ்ஞானர் மாயையில் தங்கும் இருமலர்<br/>
 அஞ்ஞானர் அச்சக லத்தர் சகலராம்<br/>
 விஞ்ஞான ராதிகள் ஒன்பான்வே றுயிர்களே<br/>
<br/>
 .499..<br/>
 விஞ்ஞான கன்மத்தால் மெய்யகங் கூடிய<br/>
 அனையான கன்மத்தி நால்சுவர் யோனிபுக்<br/>
 கெஞ்ஞான மெய்தீண்டி யேயிடை யிட்டுப்போய்<br/>
 மெய்ஞ்ஞான ராகிச் சிவமேவல் உண்மையே<br/>
<br/>
 .500..<br/>
 ஆணவந் துற்ற வவித்தா நனவற்றோர்<br/>
 காணிய விந்துவா நாத சகலாதி<br/>
 ஆணவ மாதி யடைந்தோ ரவரன்றே<br/>
 சேணுயர் சத்தி சிவதத் துவமாமே<br/>
 வரன்றே<br/>
 சேணுயர் சத்தி சிவதத் துவமாமே<br/>
<br/>
 16.. பாத்திரம்.<br/>
<br/>
 501..<br/>
 திலமத் தனைபொன் சிவஞானிக்கு ஈந்தால்<br/>
 பலமுத்தி சித்தி பரபோக மும்<br/>
 தரும்நிலமத் தனைபொன்னை நின்மூடர்க்கு ஈந்தால்<br/>
 பலமும்அற் றெபர போகமும் குன்றுமே.<br/>
<br/>
 .502..<br/>
 கண்டிருந் தாருயிர் உண்டிடுங் காலனைக்<br/>
 கொண்டிருந் தாருயிர் கொள்ளும் குணத்தனை<br/>
 நன்றுணர்ந் தார்க்கருள் செய்திடு நாதனைச்<br/>
 சென்றுணர்ந் தார்சிலர் தேவரு மாமே.<br/>
<br/>
 503..<br/>
 கைவிட்டி லேன்கரு வாகிய காலத்து<br/>
 மெய்விட்டி லேன்விகிர் தன்அடி தேடுவன்<br/>
 பொய்விட்டு நானே புரிசடை யானடி<br/>
 நெய்விட் டிலாத விடிஞ்சிலு மாமே.<br/>
<br/>
 504..<br/>
 ஆவன ஆவ அழிவ அழிவன<br/>
 போவன போவ புகுவ புகுவன<br/>
 காவலன் பேர்நந்தி காட்டித்துக் கண்டவன்<br/>
 ஏவன செய்யும் இளங்கிளை யோனே.<br/>
<br/>
 17.. அபாத்திரம்.<br/>
<br/>
 505..<br/>
 கோல வறட்டைக் குனிந்து குளகிட்டுப்<br/>
 பாலைக் கறந்து பருகுவதே ஒக்கும்<br/>
 சீலமும் நோன்பும் இலாதவர்க்கு ஈந்தது<br/>
 காலங் கழிந்த பயிரது ஆகுமே.<br/>
<br/>
 506.<br/>
 ஈவது யோக இயம நியமங்கள்<br/>
 சார்வ தறிந்தன்பு தங்கு மவர்க்கன்றி<br/>
 ஆவ தறிந்தன்பு தங்கா தவர்க்களுக்கு<br/>
 ஈவ பெரும்பிழை என்றுகொள் ளீரே..<br/>
<br/>
 507..<br/>
 ஆமாறு அறியான் அதிபஞ்ச பாதகன்<br/>
 தோமாறும் ஈசற்குந் தூய குரவற்கும்<br/>
 காமாதி விட்டோ ர்க்குந் தரல்தந்து கற்பிப்போன்<br/>
 போமா நரகில் புகான்போதங் கற்கவே.<br/>
<br/>
 508..<br/>
 மண்மலை யத்தனை மாதனம் ஈயினும்<br/>
 அண்ணல் இவனென்றே அஞ்சலி அத்தனாய்<br/>
 எண்ணி இறைஞ்சாதார்ககு ஈந்த இருவரும்<br/>
 நண்ணுவர் ஏழா நரகக் குழியிலே.<br/>
<br/>
 18.. தீர்த்தம்.<br/>
<br/>
 509..<br/>
 உள்ளத்தின் உள்ளே உளபல தீர்த்தங்கள்<br/>
 மெள்ளக் குடைந்துநின் றாடார் வினைகெடப்<br/>
 பள்ளமும் மேடும் பரந்து திரிவரே<br/>
 கள்ள மனமுடைக் கல்வியி லோரே.<br/>
<br/>
 510..<br/>
 தளியறி வாளர்க்குத் தண்ணிதாய்த் தோன்றும்<br/>
 குளியறி வாளர்க்குக் கூடவும் ஒண்ணான்<br/>
 வளியறி வாளர்க்கு வாய்க்கினும் வாய்க்கும்<br/>
 தெளியறி வாளர்தம் சிந்தையு ளானே.<br/>
<br/>
 511..<br/>
 உள்ளத்தின் உள்ளே உணரும் ஒருவனைக்<br/>
 கள்ளத்தி னாரும் கலந்தறி வார்இல்லை<br/>
 வெள்ளத்தை நாடி விடும்அவர் தீவினைப்<br/>
 பள்ளத்தல் இட்டதோர் பத்துள் ளாமே.<br/>
<br/>
 512..<br/>
 அறிவார் அமரர்கள் ஆதிப் பிரானைச்<br/>
 செறிவான்  உறைபதம் சென்று வலங்கொள்<br/>
 மறியார் வளைக்கை வருபுனல் கங்கைப்<br/>
 பொறியார் புனல்மூழ்கப் புண்ணிய ராமே.<br/>
<br/>
 513..<br/>
 கடலில் கெடுத்துக் குளத்தினில் காண்டல்.<br/>
 (1).உடலுற்றுத் தேடுவார் தம்மைஒப் பாரிலர்<br/>
 திடமுற்ற நந்தி திருவரு ளால்சென்று<br/>
 உடலிற் புகுந்தமை ஒன்றறி யாரே.<br/>
 (1). உடலுறத்.<br/>
<br/>
 514..<br/>
 கலந்தது நீரது உடம்பில் கறுக்கும்<br/>
 கலந்தது நீரது உடம்பில் சிவக்கும்<br/>
 கலந்தது  நீரது உடம்பில் வெளுக்கும்<br/>
 கலந்தது நீர்அனல் காற்றது வாமே.<br/>
<br/>
 19.. .(1). திருக்கோயில்.<br/>
 (1). திருக்கோயிலிழிவு.<br/>
<br/>
 515..<br/>
 தாவர லிங்கம் பறித்தொன்றில் தாபித்தால்<br/>
 ஆவதன் முன்னே அரசு நிலைகெடும்<br/>
 சாவதன் முன்னே பெருநோய் அடுத்திடும்<br/>
 காவலன் பேர்நந்தி கட்டுரைத் தானே.<br/>
<br/>
 516..<br/>
 கட்டுவித் தார்மதில் கல்லொன்று  வாங்கிடில்<br/>
 வெட்டுவிக் கும்அபி டேகத்து அரசரை<br/>
 முட்டுவிக் கும்முனி வேதிய ராயினும்<br/>
 வெட்டுவித் தேவிடும் விண்ணவன் ஆணையே.<br/>
<br/>
 517..<br/>
 ஆற்றரு நோய்மிக்கு அவனி மழையின்றிப்<br/>
 போற்றரு மன்னரும் போர்வலி குன்றுவர்<br/>
 கூற்றுதைத் தான்திருக் கோயில்கள் எல்லாம்<br/>
 சாற்றிய பூசைகள் தப்பிடில் தானே.<br/>
<br/>
 518..<br/>
 முன்னவ னார்கோயில் பூசைகள் முட்டிடின்<br/>
 மன்னர்க்குத் தீங்குள .(1).வாரி வளம்குன்றும்<br/>
 கன்னம் களவு மிகுத்திடும் காசினி<br/>
 என்னரு நந்தி எடுத்துரைத் தானே.<br/>
 (1). மாரி.<br/>
<br/>
 519..<br/>
 பேர்கொண்ட பார்ப்பான் பிரான்தன்னை அர்ச்சித்தால்<br/>
 போர்கொண்ட வேந்தர்க்குப் பொல்லா வியாதியாம்<br/>
 பார்கொண்ட நாட்டுக்குப் பஞ்சமு மாம்என்றே<br/>
 சீர்க்கொண்ட நந்தி தொ஢ந்துரைத் தானே.<br/>
<br/>
 20.. அதோமுக தொ஢சனம்.<br/>
<br/>
 520..<br/>
 எம்பெரு மான்இறை வாமுறை யோஎன்று<br/>
 வம்பவிழ் வானோர் அசுரன் வலிசொல்ல<br/>
 அம்பவள மேனி அறுமுகன் போயவர்<br/>
 தம்பகை கொல்லென்ற தற்பரன் தானே.<br/>
<br/>
 521..<br/>
 அண்டமொடு எண்டிசை தாங்கும் அதோமுகம்<br/>
 கண்டங் கறுத்த கருத்தறி வாரில்லை<br/>
 உண்டது நஞ்சென்று உரைப்பர் உணர்விலோர்<br/>
 வெண்டலை மாலை விரிசடை யோற்கே.<br/>
<br/>
 522..<br/>
 செய்தான் அறியுஞ் செழுங்கடல் வட்டத்துப்<br/>
 பொய்யே யுரைத்துப் புகழும் மனிதர்கள்<br/>
 மெய்யே உரைக்கில் விண்ணோர் தொழச்செய்வன்<br/>
 மைதாழ்ந்து இலங்கும் மிடறுடை யோனே.<br/>
<br/>
 523..<br/>
 நந்தி எழுந்து நடுவுற ஓங்கிய <br/>
 செந்தீக் கலந்துள் சிவனென நிற்கும்<br/>
 முந்திக் கலந்தங்கு உலகம் வலம்வரும்<br/>
 அந்தி இறைவன் அதோமுகம் ஆமே.<br/>
<br/>
 524..<br/>
 அதோமுகம் கீழண்ட மான புராணன்<br/>
 அதோமுகம் தன்னொடும் எங்கும் முயலும்<br/>
 சதோமுகத் து ஒண்மலர்க் கண்ணிப் பிரானும்<br/>
 அதோமுகன் ஊழித் தலைவனு மாமே.<br/>
<br/>
 525..<br/>
 அதோமுகம் மாமல ராயது கேளும்<br/>
 அதோமுகத் தால் ஒரு நூறாய் விரிந்து<br/>
 அதோமுகம் ஆகிய அந்தமில் சத்தி<br/>
 அதோமுகம் ஆகி அமர்ந்திருந் தானே.<br/>
<br/>
 21.. சிவ நிந்தை.<br/>
<br/>
 526..தெளிவுறு ஞானத்துச் சிந்தையின் உள்ளே<br/>
 அளிவுறு வார்அம ராபதி நாடி<br/>
 எளியனென்று ஈசனை நீசர் இகழில்<br/>
 கிளியொன்று பூஞையால் கீழது வாகுமே.<br/>
<br/>
 527..<br/>
 முளிந்தவர் வானவர் தானவர் எல்லாம்<br/>
 விளிந்தவர் மெய்ந்நின்ற ஞானம் உணரார்<br/>
 அளிந்தமுது ஊறிய ஆதிப் பிரானைத்<br/>
 தளிந்தவர்ககு அல்லது தாங்கஒண் ணாதே.<br/>
<br/>
 528..<br/>
 அப்பகை யாலே அசுரரும் தேவரும்<br/>
 நற்பகை செய்து நடுவே முடிந்தனர்<br/>
 எப்பகை யாகிலும் எய்தார் இறைவனைப்<br/>
 பொய்ப்பகை செய்யினும் ஒன்றுபத் தாமே.<br/>
<br/>
 529..<br/>
 போகமும் மாதர் புலவி அதுநினைந்து<br/>
 ஆகமும் உள்கலந்து அங்குஉள ராதலில்<br/>
 வேதிய ராயும் விகிர்தன்நாம் என்கின்ற<br/>
 நீதியுள் ஈசன் நினைப்பொழி வாரே.<br/>
<br/>
 22.. குரு நிந்தை.<br/>
<br/>
 530..<br/>
 பெற்றிருந் தாரையும் பேணார் கயவர்கள்<br/>
 உற்றிருந் தாரை உளைவன சொல்லுவர்<br/>
 கற்றிருந் தார்வழி உற்றிருந் தாரவர்<br/>
 பெற்றிருந் தார்அன்றி யார்பெறும் பேறே.<br/>
<br/>
 531..<br/>
 ஓரெழுத்து ஒருபொருள் உணரக் கூறிய<br/>
 சீரெழுத் தாளரைச் சிதையச் செப்பினோர்<br/>
 ஊரிடைச் சுணங்கனாய்ப் பிறந்தங் கு ஓர்உகம்<br/>
 .(1). வாரிடைக் கிருமியாய் .(2).மாய்வர் மண்ணிலே.<br/>
 (1). பாரிடைக்.<br/>
 (2). படிகுவர், பழகுவர்.<br/>
<br/>
 532..<br/>
 பத்தினி பத்தர்கள் தத்துவ ஞானிகள்<br/>
 சித்தங் கலங்கச் சிதைவுகள் செய்தவர்<br/>
 அத்தமும் ஆவியும் ஆண்டொன்றில் .(1). மாண்டிடும்<br/>
 சத்தியம் .(2).ஈது சதாநந்தி ஆணையே.<br/>
 (1). மாய்ந்திடுஞ்.<br/>
 (2). சொன்னோம்.<br/>
<br/>
 533..<br/>
 மந்திரம் ஓரெழுத்து உரைத்த மாதவர்<br/>
 சிந்தையில் நொந்திடத் தீமைகள் செய்தவர்<br/>
 நுந்திய சுணங்கனாய்ப் பிறந்து நூறுரு<br/>
 வந்திடும் புலையராய் மாய்வர் மண்ணிலே.<br/>
<br/>
 534.<br/>
 ஈசன் அடியார் இதயம் கலங்கிடத்<br/>
 தேசமும் நாடும் சிறப்பும் அழிந்திடும்<br/>
 வாசவன் பீடமும் மாமன்னர் பீடமும்<br/>
 நாசமது ஆகுமே நம்நந்தி ஆணையே.<br/>
<br/>
 535..<br/>
 சன்மார்க்க சற்குருச் சந்நிதி பொய்வா஢ன்<br/>
 நன்மார்க்க மும்குன்றி ஞானமும் தங்காது<br/>
 தொன்மார்க்க மாய துறையும் மறந்திட்டுப்<br/>
 பன்மார்க்க மும்கெட்டுப் பஞ்சமும் ஆமே.<br/>
<br/>
 536..<br/>
 கைப்பட்ட மாமணி தானிடை கைவிட்டு<br/>
 மெய்ப்பட்ட  கல்லைச் சுமப்போன் விதிபோன்றும்<br/>
 கைப்பட்ட நெய்பால் தயிர்நிற்கத் தானறக்<br/>
 கைப்பிட்டுண் பான்போன்றுங் கன்மிஞானிக் கொப்பே.<br/>
<br/>
 23.. மயேசுர நிந்தை.<br/>
<br/>
 537..<br/>
 ஆண்டான் அடியவர் ஆர்க்கும் விரோதிகள்<br/>
 ஆண்டான் அடியவர் ஐயமேற் .(1).றுண்பவர்<br/>
 ஆண்டான் அடியரை வேண்டாது பேசினோர்<br/>
 தாம்தாம் விழுவது தாழ்நர காமே.<br/>
 (1). றுண்பார்.<br/>
<br/>
 538..<br/>
 ஞானியை நிந்திப் பவனும் நலன் என்றே<br/>
 ஞானியை வந்திப் பவனுமே நல்வினை<br/>
 யான கொடுவினை தீர்வார் அவன்வயம்<br/>
 போன பொழுதே புகுஞ்சிவ போகமே.<br/>
<br/>
 24.. பொறையுடைமை.<br/>
<br/>
 539..<br/>
 பற்றிநின் றார்நெஞ்சில் பல்லிதான் ஒன்றுண்டு<br/>
 முற்றிக் கிடந்தது மூக்கையும் .(1). நாவையும்<br/>
 தெற்றிக் கிடந்து சிதைக்கின்ற சிந்தையுள்<br/>
 வற்றா தொழிவது மாகமை யாமே.<br/>
 (1). நாவியும்.<br/>
<br/>
 540..<br/>
 ஓலக்கம்  சூழ்ந்த உலப்பிலி தேவர்கள்<br/>
 பாலொத்த .(1).மேனியன் பாதம் பணிந்துய்ய<br/>
 மாலுக்கும் ஆதி பிரமற்கும் .(2).மன்னவன்.<br/>
 (3).ஞாலத் திவன்மிக நல்லன்என் றாரே<br/>
 .(1). மேனி பணிந்தடியேன் தொழ.<br/>
 (2). ஒப்புநீ.<br/>
 (3). ஞாலத்து நம்மடி நல்கிடென்றாலே.<br/>
<br/>
 541..<br/>
 ஞானம் விளைந்தவர் நம்மிடம் மன்னவர்<br/>
 சேனை வளைந்து திசைதொரும் கைதொழ<br/>
 ஊனை விளைத்திடும் உம்பர்தம் ஆதியை<br/>
 ஏனை .(1).விளைந்தருள் எட்டலு மாமே.<br/>
 (1). வளைந்தருள்.<br/>
<br/>
 542..<br/>
 வல்வகை யானும் மனையிலும் மன்றிலும்<br/>
 பல்வகை யானும் பயிற்றி பதஞ்செய்யும்<br/>
 கொல்லையி னின்று குதிகொள்ளும் கூத்தனுக்கு<br/>
 எல்லையி லாத இலயம்உண் டாமே.<br/>
<br/>
 25.. பெரியாரைத் துணைகோடல்.<br/>
<br/>
 543..<br/>
 ஓடவல் லார்தம ரோடு நடாவுவன்<br/>
 பாடவல் லாரொளி பார்மிசை வாழ்குவன்<br/>
 தேடவல் லார்க்கருள் தேவர் பிரானொடும்<br/>
 கூடவல் லாரடி கூடுவன் யானே.<br/>
<br/>
 544..<br/>
 தாமிடர்ப் பட்டுத் தளிர்போல் தயங்கினும்<br/>
 மாமனதது அங்குஅன்பு வைத்தது இலையாகும்<br/>
 நீஇடர்ப் பட்டிருநது என்செய்வாய் நெஞ்சமே<br/>
 போமிடத் து என்னொடும் போதுகண் டாயே.<br/>
<br/>
 545.<br/>
 அறிவார் அமரர் தலைவனை நாடிச்<br/>
 செறிவார் பெறுவர் .(1). சிலர்தத் துவத்தை<br/>
 நெறிதான் மிகமிக நின்றருள் செய்யும்<br/>
 பெரியார் உடன்கூடல் போ஢ன்ப மாமே.<br/>
 (1). சிவதத்துவத்தை.<br/>
<br/>
 546..<br/>
 தார்சடை யான்தன் தமராய் உலகினில்<br/>
 போர புகழா எந்தை பொன்னடி சேருவர்<br/>
 வாயடை யாவுள்ளம் தேர்வார்ககு அருள்செய்யும்<br/>
 கோவந்தடைந் து அந்நெறி கூடலு மாமே.<br/>
<br/>
 547..<br/>
 உடையான் அடியார் அடியா ருடன்போய்ப்<br/>
 படையார் அழல்மேனிப் பதிசென்று புக்கேன்<br/>
 கடையார நின்றவர் கண்டறி விப்ப<br/>
 உடையான் வருகென ஓலம் என் றாரே.<br/>
<br/>
 548..<br/>
 அருமைவல் லோன்கலை .(1).ஞானத்துள் தோன்றும்<br/>
 பெருமைவல் லோன்பிற விச்சுழி நீந்தும்<br/>
 உரிமைவல் லோன்உணர்ந்து ஊழி இருக்கும்<br/>
 திருமைவல் லாரொடு சேர்ந்தனன் யானே..<br/>
 (1). ஞாலத்துள்<br/>
<br/>
<br/>
 இரண்டாம் தந்திரம் முற்றிற்று<br/>
 ------------------<br/>
<hr noshade=""/>
<br/>
This etext was first put up in Inaimathi, Mylai versions on  July 16, 2001<br/> 
This unicode version was last revised on 13 Sept. 2002. <br/>
Please send your comments and corrections to the <a href="mailto:kalyan@geocities.com?subject=mp004-tirumantiram-part I">Webmaster(s) of this site</a><br/>
</dd></body></body></html>
