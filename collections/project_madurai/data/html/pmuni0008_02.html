<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>nAlAyira divya pirapantam -part V (3343-4000)  (in tamil script, unicode format)</title>
</head>
<body>
<body bgcolor="white" text="#800000">
<center><img src="pmdr0.gif"/></center>
<hr noshade="" width="50%"/><br/>
<center><h2>nAlAyira divya pirapantam -part V (3343-4000)<br/>
(in Tamil Script, unicode/utf-8 format) <p>
 நாலாயிரத் திவ்வியப் பிரபந்தம் (பாடல்கள் 3343-4000)  <br/>
</p></h2></center>
<hr noshade="" width="50%"/><br/> 
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>

Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.

In case of difficulties send an email request to <a href="mailto:kalyan@geocities.com">
kalyan@geocities.com</a> or <a href="mailto:kumar@vt.edu">
kumar@vt.edu</a><br/>
<br/>

C:  Project Madurai 2001<br/>
Project Madurai is an open, voluntary, worldwide initiative devoted to preparation of <br/>
electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<dd> <b><a href="http://www.projectmadurai.org/">http://www.projectmadurai.org/ </a></b><br/>
You are welcome to freely distribute this file, provided this header page is kept intact.<br/>
<hr noshade=""/><br/>
<br/>    நாலாயிரத் திவ்வியப் பிரபந்தம் (பாடல்கள் 3343-4000) <br/>
<br/>
<ul>
<strong>  திருவாய் மொழி ஆறாம் பத்து  </strong> <br/>
<br/>
3343<br/>
வைகல்பூங் கழிவாய் வந்து மேயும் குருகினங்காள்,<br/>
செய்கொள் செந்நெ லுயர்திருவண்வண் டூருறையும்,<br/>
கைகொள் சக்கரத் தென்கனி வாய்பெரு மானைக்கண்டு,<br/>
கைகள் கூப்பிச் சொல்லீர் வினையாட்டியேன் காதன்மையே. 6.1.1<br/>
<br/>
3344<br/>
காதல் மென்பெடை யோடுடன் மேயும் கருநாராய்,<br/>
வேத வேள்வி யொலிமுழங்கும் தண் டிருவண்வண்டூர்,<br/>
நாதன் ஞாலமெல் லாமுண்ட நம்பெரு மானைக்கண்டு,<br/>
பாதம் கைதொழுது பணியீ ரடியேன் திறமே. 6.1.2<br/>
<br/>
3345<br/>
திறங்க ளாகியெங் கும்செய்களூடுழல் புள்ளினங்காள்,<br/>
சிறந்த செல்வம் மல்கு திருவண்வண் டூருறையும்,<br/>
கறங்கு சக்கரக் கைக்கனி வாய்ப்பெரு மானைக்கண்டு,<br/>
இறங்கி நீர்தொழுது பணியீரடியே னிடரே. 6.1.3<br/>
<br/>
3346<br/>
இடரில் போகம் மூழ்கி யிணைந்தாடும் மடவன்னங்காள்,<br/>
விடலில் வேத வொலிமுழங்கும்தண் திருவண்வண்டூர்,<br/>
கடலில் மேனிப் பிரான்கண் ணணைநெடு மாலைக்கண்டு,<br/>
 உடலம் நைந்தொருத் தியுரு கும்  என் றுணர்த்துமினே. 6.1.4<br/>
<br/>
3347<br/>
உணர்த்த லூட லுணர்ந்துடன் மேயும் மடவன்னங்காள்,<br/>
திணர்த்த வண்டல்கள் மேல்சங்கு சேரும் திருவண்வண்டூர்,<br/>
புணர்த்த பூந்தண் டுழாய்முடி நம்பெரு மானைக்கண்டு,<br/>
புணர்த்த கையினரா யடியேனுக்கும் போற்றுமினே. 6.1.5<br/>
<br/>
3348<br/>
போற்றியான் இரந் தேன்புன்னை மேலுறை பூங்குயில்காள்,<br/>
சேற்றில் வாளை துள்ளும் திருவண்வண் டூருறையும்,<br/>
ஆற்ற லாழியங் கையம ரர்பெரு மானைக்கண்டு,<br/>
மாற்றங் கொண்டரு ளீர்மையல் தீர்வ தொருவண்ணமே. 6.1.6<br/>
<br/>
3349<br/>
ஒருவண் ணம்சென்று புக்கெனக்கு<br/>
     ஒன்றுரை யொண்கிளியே,<br/>
செருவொண் பூம்பொழில் சூழ்செக்கர்<br/>
      வேலை திருவண்வண்டூர்,<br/>
கருவண்ணம் செய்யவாய் செய்யகண்<br/>
     செய்யகை செய்யகால்,<br/>
செருவொண் சக்கரம் சங்கடை<br/>
     யாளம் திருந்தக் கண்டே. 6.1.7<br/>
<br/>
3350<br/>
திருந்தக் கண்டெனக் கொன்றுரை<br/>
     யாயொண் சிறுபூவாய்.<br/>
செருந்தி ஞாழல் மகிழ்புன்னை<br/>
     சூழ்தண் டிருவண்வண்டூர்,<br/>
பெருந்தண் தாமரைக் கண்பெரு<br/>
     நீண்முடி நாள்தடந்தோள்,<br/>
கருந்திண் மாமுகில் போல்திரு<br/>
     மேனி யடிகளையே. 6.1.8<br/>
<br/>
3351<br/>
அடிகள் கைதொழு தலர்மேல்<br/>
     அசையும் அன்னங்காள்,<br/>
விடிவை சங்கொலிக் கும்திரு<br/>
     வண்வண் டூருறையும்,<br/>
கடிய மாயன்தன் னைக்கண்ணனை<br/>
     நெடு மாலைக்கண்டு,<br/>
கொடிய வல்வினை யேன்திறம்<br/>
     கூறுமின் வேறுகொண்டே. 6.1.9<br/>
<br/>
3352<br/>
வேறு கொண்டும்மை யானிரந்<br/>
     தேன்வெறி வண்டினங்காள்,<br/>
தேறு நீர்ப்பம் பைவட<br/>
     பாலைத் திருவண்வண்டூர்,<br/>
மாறில் போரரக் கன்மதிள்<br/>
     நீறெழச்  செற்றுகந்த,<br/>
ஏறுசேவக னார்க்கென்னை<br/>
     யுமுளள் என்மின்களே. 6.1.10<br/>
<br/>
3353<br/>
மின்கொள் சேர்புரி நூல்குற<br/>
    ளாயகல் ஞாலம்கொண்ட,<br/>
வன்கள் வனடி மேல்குரு<br/>
     கூர்ச்சட கோபன்சொன்ன,<br/>
பண்கொள் ஆயிரத் துள்ளிவை<br/>
    பத்தும் திருவண்வண்டூர்க்கு,<br/>
இன்கொள் பாடல் வல்லார்<br/>
    மதனர்மின் னிடையவர்க்கே. 6.1.11<br/>
<br/>
3354<br/>
மின்னிடை மடவார்கள் நின்னருள் சூடுவார முன்புநா னதஞ்சுவன்,<br/>
மன்னுடை இலங்கை யரண்காய்ந்த மாயவனே,<br/>
   உன்னுடைய சுண்டாயம் நானறிவன் னினியது கொண்டு செய்வதென்,<br/>
என்னுடைய பந்தும் சுழலும் தந்து போகு நம்பீ. 6.2.1<br/>
<br/>
3355<br/>
போகுநம் பீ.உன்தாமரை புரைகண் ணிணையும்  செவ்வாய் முறுவலும்,<br/>
ஆகுலங்கள் செய்ய அழிதற்கே நோற்றோ மேயாம்?,<br/>
தோகைமா மயிலார்கள் நின்னருள் சூடுவார்  செவியோசை வைத்தெழ,<br/>
ஆகள் போகவிட்டுப் குழலூது போயிருந்தே. 6.2.2<br/>
<br/>
3356<br/>
போயி ருந்தும்நின் புள்ளுவம் அறியாத  வர்க்குரை நம்பி, நின்செய்ய<br/>
வாயிருங் கனியுங் கண்களும் விபரீத மிந்நாள்,<br/>
வேயி ருந்தடந் தோளினா ரித்திரு  வருள்பெறு வார்யவர் கொல்<br/>
மாயிருங் கடலைக் கடைந்த பெருமானாலே? 6.2.3<br/>
<br/>
3357<br/>
ஆலி னீளிலை யேழுலக முண்டன்று நீகிடந்  தாய்,உன் மாயங்கள்<br/>
மேலை வானவரு மறியா ரினியெம் பரமே?<br/>
வேலி னேர்த்தடங் கண்ணினார் விளையாடு  சூழலைச் சூழவே நின்று<br/>
காலி மேய்க்கவல் லாய்.எம்மைநீ கழறேலே. 6.2.4<br/>
<br/>
3358<br/>
கழறேல் நம்பீ.உன் கைதவம் மண்ணும் விண்ணும்  நன்கறியும், திண்சக்கர<br/>
நீழறு தொல்படை யாய்.உனக் கொன்றுணர்த் துவன் நான்,<br/>
மழறு தேன்மொழி யார்கள் நின்னருள்  சூடுவார் மனம் வாடி நிற்க,எம்<br/>
குழறு பூவையோடும் கிளியோடும் குழகேலே. 6.2.5<br/>
<br/>
3359<br/>
குழகி யெங்கள் குழமணன் கொண்டு  கோயின்மை செய்து கன்மமொன் றில்லை,<br/>
பழகி யாமிருப் போம்பர மேயித் திருவருள்கள்?,<br/>
அழகி யாரிவ் வுலகுமூன் றுக்கும்  தேவிதமை தகுவார் பலருளர்,<br/>
கழக மேறேல் நம்பீ.உனக்கும் இளைதே கன்மமே. 6.2.6<br/>
<br/>
3360<br/>
கன்மமன் றெங்கள் கையில் பாவை பறிப்பது  கடல்ஞா முண்டிட்ட,<br/>
நின்மலா. நெடியாய். உனக்கேலும் பிழைபிழையே,<br/>
வன்மமே சொல்லி யெம்மைநீ விளையாடுதி  அதுகேட்கில் என்னைமார்,<br/>
தன்ம பாவமென் னாரொரு நான்று தடிபிணக்கே. 6.2.7<br/>
<br/>
3361<br/>
பிணக்கி யாவையும் யாவரும் பிழையாமல்  பேதித்தும் பேதி யாதது,ஓர்<br/>
கணக்கில் கீர்த்தி வெள்ளக் கதிர்ஞான மூர்த்தியினாய்,<br/>
இணக்கி யெம்மையெந் தோழிமார்  விளையாடப்  போதுமின்  என போந்தோமை,<br/>
உணக்கி நீவளைத் தாலென்சொல் லாருக வாதவரே? 6.2.8<br/>
<br/>
3362<br/>
உகவையால் நெஞ்சம் உள்ளுருகி<br/>
  உன்தாமரைத் தடங்கண் விழிகளின்,<br/>
அகவலைப் படுப்பான் அழித்தாயுன் திருவடியால்,<br/>
தகவு செய்திலை எங்கள் சிற்றிலும் யாமடு<br/>
  சிறுசோறுங் கண்டு,நின்<br/>
முகவொளி திகழ முறுவல் செய்து நின்றிலையே. 6.2.9<br/>
<br/>
3363<br/>
நின்றிலங்கு முடியினாய். இருபத் தோர் கால்<br/>
  அரசு களை கட்ட,<br/>
வென்றி நீண்மழுவா. வியன்ஞாலம் முன்படைத்தாய்,<br/>
இன்றிவ் வாயர் குலத்தை வீடுய்யத்<br/>
  தோன்றிய கருமா ணிக்கச்சுடர்,<br/>
நின்றன்னால் நலிவே படுவோ மென்றும் ஆய்ச்சி யோமே. 6.2.10<br/>
<br/>
3364<br/>
ஆய்ச்சி யாகிய அன்னையால் அன்று வெண்ணெய்<br/>
  வார்த்தையுள், சீற்ற முண்டழு<br/>
கூத்த அப்பன் தன்னைக் குருகூர்ச் சடகோபன்,<br/>
ஏத்திய தமிழ்மாலை யாயிரத்துள் இவையு<br/>
  மோர்பத் திசையோடும்,<br/>
நாத்தன்னால் நவில வுரைப்பார்க் கில்லை நல்குரவே. 6.2.11<br/>
<br/>
3365<br/>
நல்குரவும் செல்வும் நரகும் சுவர்க்கமுமாய்,<br/>
வெல்பகையும் நட்பும் விடமும் அமுதமுமாய்,<br/>
பல்வகையும் பரந்தபெரு மானென்னை யாள்வானை, <br/>
செல்வம்மல்கு குடித்திரு விண்ணகர்க் கண்டேனே. 6.3.1<br/>
<br/>
3366<br/>
கண்டவின்பம் துன்பம் கலக்கங்களும் தேற்ற முமாய்,<br/>
தண்டமும் தண்மையும் தழலும் நிழலுமாய்,<br/>
கண்டுகோ டற்கரிய பெருமானென்னை யாள்வானூர்,<br/>
தெண்டிரைப் புனல்சூழ் திருவிண்ணகர் நன்னகரே. 6.3.2<br/>
<br/>
3367<br/>
நகரமும் நாடுகளும் ஞானமும் மூடமுமாய்,<br/>
நிகரில்சூழ் சுடராயிரு ளாய்நில னாய்விசும்பாய்,<br/>
சிகரமா டங்கள்சூழ் திருவிண்ணகர்ச் சேர்ந்தபிரான்,<br/>
புகர்கொள் கீர்த்தியல்லாலில்லை யாவர்க்கும் புண்ணியமே. 6.3.3<br/>
<br/>
3368<br/>
புண்ணியம் பாவம்<br/>
  புணர்ச்சிபிரி வென்றிவையாய்<br/>
எண்ணமாய் மறப்பாய் உண்மையாய்<br/>
  இன்மயாயல்லனாய்,<br/>
திண்ணமா டங்கள்சூழ்<br/>
  திருவிண்ணகர்ச் சேர்ந்தபிரான்,<br/>
கண்ணனின் னருளேகண்டு<br/>
  கொண்மின்கள் கைதவமே. 6.3.4<br/>
<br/>
3369<br/>
கைதவம் செம்மை<br/>
  கருமை வெளுமையுமாய்,<br/>
மெய்பொய் யிளமை<br/>
  முதுமைபுதுமை பழமையுமாய்,<br/>
செய்யதிண் மதிள்சூழ்<br/>
  திருவிண்ணகர்ச் சேர்ந்தபிரான்,<br/>
பெய்தகாவு கண்டீர்<br/>
  பெருந்தேவுடை மூவுலகே. 6.3.5<br/>
<br/>
3370<br/>
மூவுலகங் களுமாய்<br/>
  அல்லனாயுகப் பாய்முனிவாய்,<br/>
பூவில்வாழ் மகளாய்த்<br/>
  தவ்வையாய்ப்பு ழாய்பழியாய்,<br/>
தேவர்மே வித்தெழும்<br/>
  திருவிண்ணகர்ச் சேர்ந்தபிரான்,<br/>
பாவியேன் மனத்தே<br/>
  யுறைகின்ற பரஞ்சுடரே. 6.3.6<br/>
<br/>
3371<br/>
பரஞ்சுடர் உடம்பாய்<br/>
  அழுக்குபதித்த வுடம்பாய்,<br/>
கரந்தும்தோன் றியும்நின்றும்<br/>
  கைதவங்கள் செய்யும்,விண்ணோர்<br/>
சிரங்களால் வணங்கும்<br/>
  திருவிண்ணகர்ச் சேர்ந்தபிரான்,<br/>
வரங்கொள்பாத மல்லாலில்லை<br/>
  யாவர்க்கும் வன்சரணே. 6.3.7<br/>
<br/>
3372<br/>
வன்சரண் சுரர்க்காய்<br/>
  அசுரர்க்குவெங் கூற்றமுமாய்,<br/>
தன்சரண் நிழற்கீ<br/>
  ழுலகம்வைத்தும் வையாதும்,<br/>
தென்சரண் திசைக்குத்<br/>
  திருவிண்ணகர்ச் சேர்ந்தபிரான்,<br/>
என்சரணென் கண்ணன்<br/>
  என்னையாளுடை என்னப்பனே. 6.3.8<br/>
<br/>
3373<br/>
என்னப்பன் எனக்காயிகுளாய்<br/>
  என்னைப் பெற்றவளாய்,<br/>
பொன்னப்பன் மணியப்பன்<br/>
  முத்தப்பனென் அப்பனுமாய்,<br/>
மின்னப்பொன் மதிள்சூழ்திரு<br/>
  விண்ணகர்ச் சேர்ந்தவப்பன்,<br/>
தன்னொப்பா ரில்லப்பன்<br/>
  தந்தனன்தன தாள்நிழலே. 6.3.9<br/>
<br/>
3374<br/>
நிழல்வெயில் சிறுமைபெருமை<br/>
  குறுமை நெடுமையுமாய்,<br/>
சுழல்வனநிற் பனமற்று<br/>
  மாயவை அல்லனுமாய்,<br/>
மழலைவாழ் வண்டுவாழ்<br/>
  திருவிண்ணகர் மன்னுபிரான்,<br/>
கழல்களன்றி மற்றோர்<br/>
  களைகணிலம் காண்மின்களே. 6.3.10<br/>
<br/>
3375<br/>
 காண்மின்க ளுலகீர்.  என்று<br/>
  கண்முகப் பேநிமிர்ந்த,<br/>
தாளிணையன் தன்னைக் குருகூர்ச்<br/>
  சடகோபன் சொன்ன,<br/>
ஆணையா யிரத்துத்திரு<br/>
  விண்ணகர்ப்பத் தும்வல்லார்,<br/>
கோணையின்றி விண்ணோர்க்<br/>
  கொன்றுமாவர் குரவர்களே. 6.3.11<br/>
<br/>
&amp;நறஸபஇ<br/>
3376<br/>
குரவை யாய்ச்சிய ரோடு கோத்ததும்<br/>
  குன்றமொன் றேந்தியதும்<br/>
உரவுநீர்ப் பொய்கை நாகம் காய்ந்ததும்<br/>
  உட்பட மற்றும்பல,<br/>
அரவில் பள்ளிப் பிரான்தன் மாய<br/>
  வினைகளை யேயலற்றி,<br/>
இரவும் நன்பக லும்த விர்கிலம்<br/>
  என்ன குறைவெனக்கே? 6.4.1<br/>
<br/>
3377<br/>
கேயத் தீங்குழ லூதிற்றும் நிரைமேய்த்த<br/>
  தும்,கெண்டை யொண்கண்<br/>
வாசப் பூங்குழல் பின்னை தோள்கள்<br/>
  மணந்ததும் மற்றும்பல,<br/>
மாயக் கோலப் பிரான்தன் செய்கை<br/>
  நினைந்து மனம்குழைந்து,<br/>
நேயத் தோடு கழிந்த போதெனக்<br/>
  கெவ்வுல கம்நிகரே? 6.4.2<br/>
<br/>
3378<br/>
நிகரில் மல்லரைச் செற்ற தும்நிரை<br/>
  மேய்த்ததும் நீணெடுங்கைச்,<br/>
சிகர மாகளி றட்டதும் இவை<br/>
  போல்வனவும் பிறவும்,<br/>
புகர் கொள் சோதிப் பிரான்தன் செய்கை<br/>
  நினைந்து புலம்பி,என்றும்<br/>
நுகர் வைகல் வைகப்பெற் றேன் எனக்கு<br/>
  என்இ னி நோவதுவே? 6.4.3<br/>
<br/>
3379<br/>
நோவ ஆய்ச்சி யுரலோ டார்க்க<br/>
  இரங்கிற்றும் வஞ்சப்பெண்ணைச்,<br/>
சாவப் பாலுண் டதும்ஊ ர் சகடம்<br/>
  இறச்சா டியதும்,<br/>
தேவக் கோல பிரான்தன் செய்கை<br/>
  நினைந்து மனம்குழைந்து,<br/>
மேவக் காலங்கள் கூடி னேன்எ னக்கு<br/>
  என்இ னி வேண்டுவதே? 6.4.4<br/>
<br/>
3380<br/>
வேண்டி தேவ ரிரக்க வந்து<br/>
  பிறந்ததும் வீங்கிருள்வாய்,<br/>
பூண்டன் றன்னை புலம்பப் போயங்கோர்<br/>
  ஆய்க்குலம் புக்கதும்,<br/>
காண்ட லின்றி வளர்ந்து கஞ்சனைத்<br/>
  துஞ்சவஞ் சம்செய்ததும்,<br/>
ஈண்டு நான்அ லற் றப்பெற் றென்எ னக்கு<br/>
  என்ன இகலுளதே? 6.4.5<br/>
<br/>
3381<br/>
இகல்கொள் புள்ளை பிளந்த தும்இ மில்<br/>
  ஏறுகள் செற்றதுவும்,<br/>
உயர்கொள் சோலைக் குருந்தொ சித்ததும்<br/>
  உட்பட மற்றும்பல,<br/>
அகல்கொள் வையம் அளந்த மாயனென்<br/>
  அப்பன்றன் மாயங்களே,<br/>
பகலிராப் பரவப் பெற்றேன் எனக்கென்ன<br/>
  மனப்ப ரிப்பே? 6.4.6<br/>
<br/>
3382<br/>
மனப்பரி போட ழுக்கு மானிட<br/>
  சாதியில் தான்பிறந்து,<br/>
தனக்கு வேண்டுருக் கொண்டு தான்றன<br/>
  சீற்றத்தினை முடிக்கும்,<br/>
புனத்து ழாய்முடி மாலை மார்பனென்<br/>
  அப்பன்தன் மாயங்களே,<br/>
நினைக்கும் நெஞ்சுடை யேனெ னக்கினி<br/>
  யார்நிகர் நீணிலத்தே? 6.4.7<br/>
<br/>
3383<br/>
நீணிலத் தொடுவான் வியப்ப நிறைபெரும்<br/>
  போர்கள் செய்து,<br/>
வாண னாயிரம் தோள்து ணித்ததும்<br/>
  உட்பட மற்றும்பல,<br/>
மாணி யாய்நிலம் கொண்ட மாயனென்<br/>
  அப்பன்றன் மாயங்களே,<br/>
காணும் நெஞ்சுடை யேனெனக் கினியென<br/>
  கலக்க முண்டே? 6.4.8<br/>
<br/>
3384<br/>
கலக்க வேழ்கட லேழ்மலை யுலகே<br/>
  ழும்கழி யக்கடாய்,<br/>
உலக்கத் தேர் கொடு சென்ற மாயமும்<br/>
  உட்பட மற்றும்பல,<br/>
வலக்கை யாழி யிடக்கை சங்கம்<br/>
  இவையுடை மால்வண்ணனை,<br/>
மலக்குநா வுடையேற்கு மாறுள தோவிம்<br/>
  மண்ணின் மிசையே? 6.4.9<br/>
<br/>
3385<br/>
மண்மிசைப் பெரும்பாரம் நீங்கவோர்பாரத<br/>
  மாபெ ரும்போர்,<br/>
பண்ணி, மாயங்கள் செய்து, சேனையைப்<br/>
  பாழ்பட நூற்றிட்டுப்போய்,<br/>
விண்மி சைத்தன தாம மேபுக<br/>
  மேவிய சோதிதன்தாள்,<br/>
நண்ணி நான்வணங் கப்பெற் றென்எனக்<br/>
  கார்பிறர் நாயகரே? 6.4.10<br/>
<br/>
3386<br/>
நாய கன்முழு வேழுல குக்குமாய்<br/>
  முழுவே ழுலகும்,தன்<br/>
வாய கம்புக வைத்துமிழ்ந் தவையாய்<br/>
  அவையல் லனுமாம்,<br/>
கேசவன் அடியிணை மிசைக்குரு கூர்ச்சட<br/>
  கோபன் சொன்ன<br/>
தூய வாயிரத் திப்பத்தால்<br/>
  பத்தராவர் துவளின்றியே. 6.4.11<br/>
<br/>
3387<br/>
துவளில் மாமணி மாட மோங்கு<br/>
  தொலைவில் லிமங்க லம்தொழும்<br/>
இவளை, நீரினி யன்னை மீர்.உமக்<br/>
  காசை யில்லை விடுமினோ,<br/>
தவள வொண்சங்கு சக்க ரமென்றும்<br/>
  தாம ரைத்தடங் கணென்றும்,<br/>
குவளை யொண்மலர்க் கண்கள் நீர்மல்க<br/>
  நின்று நின்று குமுறுமே. 6.5.1<br/>
<br/>
3388<br/>
குமுறு மோசை விழவொ லித்தொலை<br/>
  வில்லி மங்கலம் கொண்டுபுக்கு,<br/>
அமுத மென்மொழி யாளை நீருமக்<br/>
  காசை யின்றி அகற்றினீர்,<br/>
திமிர்க்கொண் டாலொத்து நிற்கும் மற்றிவள்<br/>
  தேவ தேவபி ரானென்றே,<br/>
நிமியும் வாயொடு கண்கள் நீர்மல்க<br/>
  நெக்கொ சிந்து கரையுமே. 6.5.2<br/>
<br/>
3389<br/>
கரைகொள் பைம்பொழில் தண்ப ணைத்தொலை<br/>
  வில்லி மங்கலம் கொண்டுபுக்கு,<br/>
உரைகொ ளின்மொழி யாளை நீருமக்<br/>
  காசை யின்றி அகற்றினீர்,<br/>
திரைகொள் பௌவத்து சேர்ந்த தும்திசை<br/>
  ஞாலம் தாவி யளந்ததும்,<br/>
நிரைகள் மேய்த்தது மேபி தற்றி<br/>
  நெடுங்கண் ணீர்மல்க நிற்குமே. 6.5.3<br/>
<br/>
3390<br/>
நிற்கும் நான்மறை வாணர் வாழ்தொலை<br/>
  வில்லி மங்கலங் கண்டபின்,<br/>
அற்க மொன்றும் அறிவு றாள்மலிந்<br/>
  தாள்கண் டீரிவள் அன்னைமீர்,<br/>
கற்கும் கல்வியெல் லாம்க ருங்கடல்<br/>
  வண்ணன் கண்ணபி ரானென்றே,<br/>
ஒற்க மொன்றுமி லள்உகந்துகந்து<br/>
 உள்மகிழ்ந்து குழையுமே. 6.5.4<br/>
<br/>
3391<br/>
குழையும் வாள்முகத் தேழை யைத்தொலை<br/>
  வில்லி மங்கலம் கொண்டுபுக்கு,<br/>
இழைகொள் சோதிச்செந் தாம ரைக்கட்f<br/>
  பிரானி ருந்தமை காட்டினீர்,<br/>
மழைபெய் தாலொக்கும் கண்ண நீரினொடு<br/>
  அன்று தொட்டும்மை யாந்து,இவள்<br/>
நுழையும் சிந்தையள் அன்னை மீர்.தொழும்<br/>
  அத்தி சையுற்று நோக்கியே. 6.5.5<br/>
<br/>
3392<br/>
நோக்கும் பக்கமெல் லாம்க ரும்பொடு<br/>
  செந்நெ லோங்குசெந் தாமரை,<br/>
வாய்க்கும் தண்பொரு நல்வ டகரை<br/>
  வந்தொ லைவில்லி மங்கலம்,<br/>
நோக்கு மேல்அ த் திசையல் லால்மறு<br/>
  நோக்கி லள்வைகல் நாள்டொறும்,<br/>
வாய்க்கொள் வாசக மும்ம ணிவண்ணன்<br/>
  நாம மேயிவள் அன்னைமீர். 6.5.6<br/>
<br/>
3393<br/>
அன்னை மீர்.அணி மாம யில்சிறு<br/>
  மானி வள்நம்மைக் கைவலிந்து,<br/>
என்ன வார்த்தையும் கேட்கு றாள்தொலை<br/>
  வில்லி மங்கலம் என்றல்லால்,<br/>
முன்னம் நோற்ற விதிகொ லோமுகில்<br/>
  வண்ணன் மாயங்கொ லோ,அவன்<br/>
சின்ன மும்திரு நாம முமிவள்<br/>
  வாய னகள்தி ருந்தவே. 6.5.7<br/>
<br/>
3394<br/>
திருந்து வேதமும் வேள்வி யும்திரு<br/>
  மாம களிரும் தாம்,மலிந்,<br/>
திருந்து வாழ்பொரு நல்வ டகரை<br/>
  வண்தொ லைவில்லி மங்கலம்,<br/>
கருந்த டங்கண்ணி கைதொ ழுதஅ ந்<br/>
  நாள்தொ டங்கியிந் நாள்தொறும்,<br/>
இருந்தி ருந்து  தர விந்த லோசன. <br/>
  என்றேன் றேநைந்தி ரங்குமே. 6.5.8<br/>
<br/>
3395<br/>
இரங்கி நாள்தொறும் வாய்வெ ரீஇ யிவள்<br/>
  கண்ண நீர்கள் அலமர,<br/>
மரங்க ளுமிரங் குவ கை மணி<br/>
  வண்ண வோ. என்று கூவுமால்,<br/>
துரங்கம் வாய்பிளந் தானு றைதொலை<br/>
  வில்லி மங்கல மென்று,தன்<br/>
கரங்கள் கூப்பித் தொழுமவ் வூர்த்திரு<br/>
  நாமங் கற்றதற் பின்னையே. 6.5.9<br/>
<br/>
3396<br/>
பின்னை கொல்நில மாம கள்கொல்?<br/>
  திரும கள்கொல்? பிறந்திட்டாள்,<br/>
என்ன மாயங்கொ லோ?இ  வள்நெடு<br/>
  மாலென் றேநின்று கூவுமால்,<br/>
முன்னி வந்தவன் நின்றி ருந்துறை<br/>
  யும்தொ லைவில்லி மங்கலம்<br/>
சென்னி யால்வணங் கும்அ வ் வூர்த்திரு<br/>
  நாமம் கேட்பது சிந்தையே. 6.5.10<br/>
<br/>
3397<br/>
சிந்தை யாலும்சொல் லாலும் செய்கையினாலும்<br/>
  தேவ பிரானையே,<br/>
தந்தை தாயென் றடைந்த வண்குரு<br/>
  கூர வர்சட கோபன்சொல்,<br/>
முந்தை யாயிரத் துள்ளி வைதொலை<br/>
  வில்லி மங்கலத் தைச்சொன்ன,<br/>
செந்தமிழ்பத்தும் வல்லாரடிமை<br/>
  செய் வார்திரு மாலுக்கே. 6.5.11<br/>
<br/>
3398<br/>
மாலுக்கு வையம் அளந்த மணாளற்கு,<br/>
நீலக் கருநிற மேக நியாயற்கு,<br/>
கோலச்செந் தாமரைக் கண்ணற்கு,என் கொங்கலர்<br/>
ஏலக் குழலி யிழந்தது சங்கே. 6.6.1<br/>
<br/>
3399<br/>
சங்குவில் வாள்தண்டு சக்கரக் கையற்கு,<br/>
செங்கனி வாய்ச்செய்ய தாமரை கண்ணற்கு,<br/>
கொங்கலர் தண்ணந் துழாய்முடி யானுக்கு,என்<br/>
மங்கை யிழந்தது மாமை நிறமே. 6.6.2<br/>
<br/>
3400<br/>
நிறங்கரி யானுக்கு நீடுல குண்ட,<br/>
திறம்கிளர் வாய்ச்சிறு கள்ள னவற்கு,<br/>
கறங்கிய சக்கரக் கையவ னுக்கு,என்<br/>
பிறங்கிருங் கூந்தல் இழந்தது பீடே. 6.6.3<br/>
<br/>
3401<br/>
பீடுடை நான்முக னைப்படைத் தானுக்கு,<br/>
மாடுடை வையம் அளந்த மணாளற்கு,<br/>
நாடுடை மன்னர்க்குத் தூதுசெல் நம்பிக்கு,என்<br/>
பாடுடை அல்குல் இழந்தது பண்பே. 6.6.4<br/>
<br/>
3402<br/>
பண்புடை வேதம் பயந்த பரனுக்கு,<br/>
மண்புரை வையம் இடந்த வராகற்கு,<br/>
தெண்புனல் பள்ளியெந் தேவப் பிரானுக்கு,என்<br/>
கண்புனை கோதை இழந்தது கற்பே. 6.6.5<br/>
<br/>
3403<br/>
கற்பகக் காவன நற்பல தோளற்கு,<br/>
பொற்சுடர்க் குன்றன்ன பூந்தண் முடியற்கு,<br/>
நற்பல தாமரை நாண்மலர்க் கையற்கு,என்<br/>
விற்புரு வக்கொடி தோற்றது மெய்யே. 6.6.6<br/>
<br/>
3404<br/>
மெய்யமர் பல்கலன் நன்கணிந் தானுக்கு,<br/>
பையர வினணைப் பள்ளியி னானுக்கு,<br/>
கையொடு கால்செய்ய கண்ண பிரானுக்கு,என்<br/>
தையல் இழந்தது தன்னுடைச் சாயே. 6.6.7<br/>
<br/>
3405<br/>
சாயக் குருந்தம் ஒசித்த தமியற்கு,<br/>
மாயச் சகடம் உதைத்த மணாளற்கு,<br/>
பேயைப் பிணம்படப் பாலுண் பிரானுக்கு,என்<br/>
வாசக் குழலி இழந்தது மாண்பே. 6.6.8<br/>
<br/>
3406<br/>
மாண்பமை கோலத்தெம் மாயக் குறளற்கு,<br/>
சேண்சுடர்க் குன்றன்ன செஞ்சுடர் மூர்த்திக்கு,<br/>
காண்பெருந் தோற்றத்தெங் காகுத்த நம்பிக்கு,என்<br/>
பூண்புனை மென்முலை தோற்றது பொற்பே. 6.6.9<br/>
<br/>
3407<br/>
பொற்பமை நீண்முடிப் பூந்தண் டுழாயற்கு,<br/>
மற்பொரு தோளுடை மாயப் பிரானுக்கு,<br/>
நிற்பன பல்லுரு வாய்நிற்கு மாயற்கு,என்<br/>
கற்புடை யாட்டி யிழந்தது கட்டே. 6.6.10<br/>
<br/>
3408<br/>
கட்டெழில் சோலைநல் வேங்கட வாணனை,<br/>
கட்டெழில் தென்குரு கூர்ச்சட கோபன்சொல்,<br/>
கட்டெழில் ஆயிரத் திப்பத்தும் வல்லவர்,<br/>
கட்டெழில் வானவர் போகமுண் பாரே. 6.6.11<br/>
<br/>
3409<br/>
உண்ணுஞ் சோறு பருகுநீர்<br/>
  தின்னும்வெற் றிலையுமெல்லாம்<br/>
கண்ணன், எம்பெருமான் னென்றென்<br/>
  றேகண்கள் நீர்மல்கி,<br/>
மண்ணினுள் அவன்சீர் வளம்மிக்<br/>
  கவனூர் வினவி,<br/>
திண்ண மென்னிள மான்புகு<br/>
  மூர்திருக் கோளூரே. 6.7.1<br/>
<br/>
3410<br/>
ஊரும் நாடும் உலகும்<br/>
  தன்னைப்போல், அவனுடைய<br/>
பேரும் தார்களு மேபிதற்றக்<br/>
  கற்பு வானிடறி,<br/>
சேருநல் வளஞ்சேர் பழனத்<br/>
  திருகோ ளூர்க்கே,<br/>
போருங் கொலுரை யீர்க்கொடி<br/>
  யேன்கொடி பூவைகளே. 6.7.2<br/>
<br/>
3411<br/>
பூவை பைங்கிளிகள் பந்து<br/>
  தூதைபூம் புட்டில்கள்,<br/>
யாவையும் திருமால் திருநாமங்<br/>
  களேகூவி யெழும்,என்<br/>
பாவை போயினித் தண்பழனத்<br/>
  திருக்கோ ளூர்க்கே,<br/>
கோவைவாய் துடிப்ப மழைக்கண்ணோ<br/>
  டென்செய் யுங்கொலோ? 6.7.3<br/>
<br/>
3412<br/>
கொல்லை யென்பர்கொ லோகுணம்<br/>
  மிக்கனள் என்பர்கொலோ,<br/>
சிலலை வாய்ப்பெண் டுகளயற்<br/>
  சேரியுள் ளாருமெல்லே,<br/>
செல்வம் மல்கி யவன்கிடந்த<br/>
  திருக்கோ ளூர்க்கே,<br/>
மெல்லிடை நுடங்க இளமான்<br/>
  செல்ல மேவினளே. 6.7.4<br/>
<br/>
3413<br/>
மேவி நைந்து நைந்துவிளை<br/>
  யாடலுறா ளென்சிறுத்<br/>
தேவிபோய், இனித்தன்<br/>
  திருமால் திருக்கோ ளூரில்,<br/>
பூவியல் பொழிலும் தடமும்<br/>
  அவன்கோ யிலுங்கண்டு,<br/>
ஆவியுள் குளிர எங்ஙனே<br/>
  யுகக்குங்கொல் இன்றே? 6.7.5<br/>
<br/>
3414<br/>
இன்றெனக் குதவா தகன்ற<br/>
  இளமான் இனிப்போய்,<br/>
தென்திசைத் திலத மனைய<br/>
  திருக்கோ ளூர்க்கே<br/>
சென்று,தன் திருமால் திருக்கண்ணும்<br/>
  செவ்வாயும் கண்டு,<br/>
நின்று நின்று நையும்<br/>
  நெடுங்கண்கள் பனிமல்கவே. 6.7.6<br/>
<br/>
3415<br/>
மல்குநீர் கண்ணோடு மையலுற்ற மனத்தனளாய்,<br/>
அல்லுநன் பகலும் நெடுமாலென்றழைத் தினிப்போய்,<br/>
செல்வம் மல்கி அவன்கிடந்த திருக்கோ ளூர்க்கே,<br/>
ஒல்கி யொல்கி நடந்தெங்ஙனே புகுங்கொ லோசிந்தே? 6.7.7<br/>
<br/>
3416<br/>
ஒசிந்த நுண்ணிடை மேல்கையை<br/>
  வைத்து நொந்துநொந்து,<br/>
கசிந்த நெஞ்சின ளாய்க்கண்ண<br/>
  நீர்த்துளும்பச் செல்லுங்கொல்,<br/>
ஒசிந்த வொண்மல ராள்கொழுநன்<br/>
  திருக்கோ ளூர்க்கே,<br/>
கசிந்த நெஞ்சின ளாயெம்மை<br/>
  நீத்தஎ ம் காரிகையே? 6.7.8<br/>
<br/>
3417<br/>
காரியம் நல்லன களவை காணிலென்<br/>
  கண்ணனுக்கென்று,<br/>
ஈரியா யிருப்பாளி தெல்லாம்<br/>
  கிடக்க இனிப்போய்,<br/>
சேரி பல்பழி தூயிரைப்பத்<br/>
  திருக்கோ ளூர்க்கே,<br/>
நேரிழை நடந்தா ளெம்மை<br/>
  யொன்றும் நினைத்திலளே. 6.7.9<br/>
<br/>
3418<br/>
நினைக்கிலேன் தெய்வங்காள் நெடுங்கண்<br/>
  இளமான் இனிப்போய்,<br/>
அனைத்து லகுமு டைய<br/>
  அரவிந்த லோசனனை,<br/>
தினைத்தனை யும்விடா ளவன்சேர்<br/>
  திருக்கோ ளூர்க்கே,<br/>
மனைக்கு வான்பழியும் நினையாள்<br/>
  செல்ல வைத்தனளே. 6.7.10<br/>
<br/>
3419<br/>
வைத்த மாநிதி யாம்மது<br/>
  சூதனை யேயலற்றி,<br/>
கொத்த லர்பொழில் சூழ்குரு<br/>
  கூர்ச்சட கோபன்சொன்ன,<br/>
பத்து நூறு ளிப்பத்<br/>
  தவன்சேர் திருக்கோளூர்க்கே,<br/>
சித்தம் வைத்து ரைப்பார்<br/>
  திகழ்பொன் னுலகாள்வாரே. 6.7.11<br/>
<br/>
3420<br/>
பொன்னுல காளீரோ? புவனிமுழு தாளீரோ?,<br/>
நன்னலப் புள்ளினங்காள். வினையாட்டியேன்நானிரந்தேன்,<br/>
முன்னுல கங்களெல்லாம் படைத்தமுகில்வண்ணன்கண்ணன்,<br/>
என்னலங் கொண்டபிரான் தனக்கென் நிலைமையுரைத்தே? 6.8.1<br/>
<br/>
3421<br/>
மையமர் வாள்நெடுங்கண் மங்கைமார்முன்பென் கையிருந்து,<br/>
நெய்யம ரின்னடிசில் நிச்சல்பாலோடு மேவீரோ,<br/>
கையமர் சக்கரத்தென் கனிவாய்ப்பெரு மானைக்கண்டு<br/>
மெய்யமர் காதல்சொல்லிக் கிளிகாள்.விரைந் தோடிவந்தே? 6.8.2<br/>
<br/>
3422<br/>
ஓடிவந் தென்குழல்மேல் ஒளிமாமல ரூதீரோ,<br/>
கூடிய வண்டினங்காள். குருநாடுடை ஐவர்கட்காய்<br/>
ஆடிய மாநெடுந்தேர்ப் படைநீறெழ செற்றபிரான்,<br/>
சூடிய தண்டுளவ முண்டதூமது வாய்கள்கொண்டே? 6.8.3<br/>
<br/>
3423<br/>
தூமது வாய்கள்கொண்டு<br/>
  வந்தென்முல்லைகள் மேல்தும்பிகாள்,<br/>
பூமது வுண்ணச்செல்லில்<br/>
  வினையேனைப் பொய்செய்தகன்ற,<br/>
மாமது வார்தண்டுழாய்<br/>
  முடிவானவர் கோனைக்கண்டு,<br/>
யாமிது வோதக்கவா<br/>
  றென்னவேண்டும்கண் டீர்நுங்கட்கே. 6.8.4<br/>
<br/>
3424<br/>
நுங்கட்கி யானுரைக்கேன்<br/>
  வம்மின்யான்வளர்த் தகிளிகாள்,<br/>
வெங்கட்புள் ளூர்ந்துவந்து<br/>
  வினையேனைநெஞ் சம்கவர்ந்த,<br/>
செங்கட் கருமுகிலைச்<br/>
  செய்யவாய்ச்செழுங் கற்பகத்தை,<br/>
எங்குச்சென் றாகிலும்கண்<br/>
  டிதுவோதக்க வாறென்மினே. 6.8.5<br/>
<br/>
3425<br/>
என்மின்னு நூல்மார்வ<br/>
  னென்கரும்பெரு மானென்கண்ணன்,<br/>
தன்மன்னு நீள்கழல்மேல்<br/>
  தண்டுழாய்நமக் கன்றிநல்கான்,<br/>
கன்மின்க ளென்றும்மையான்<br/>
  கற்பியாவைத்த மாற்றம்சொல்லி,<br/>
சென்மின்கள் தீவினையேன்<br/>
  வளர்த்தசிறு பூவைகளே. 6.8.6<br/>
<br/>
3426<br/>
பூவைகள் போல்நிறத்தன்<br/>
  புண்டரீகங்கள் போலும்கண்ணன்,<br/>
யாவையும் யாவருமாய்<br/>
  நின்றமாயனென் ஆழிபிரான்,<br/>
மாவைவல் வாய்பிளந்த<br/>
  மதுசூதற்கென் மாற்றம்சொல்லி,<br/>
பாவைகள். தீர்க்கிற்றிரே<br/>
  வினையாட்டியேன் பாசறவே. 6.8.7<br/>
<br/>
3427<br/>
பாசற வெய்தியின்னே<br/>
  வினையேனெனை யூழிநைவேன்?,<br/>
ஆசறு தூவிவெள்ளைக்<br/>
  குருகே.அருள் செய்யொருநாள்,<br/>
மாசறு நீலச்சுடர்<br/>
  முடிவானவர் கோனைக்கண்டு,<br/>
ஏசறும் நும்மையல்லால்<br/>
  மறுநோக்கிலள் பேர்த்துமற்றே. 6.8.8<br/>
<br/>
3428<br/>
பேர்த்துமற் றோர்களைகண்<br/>
  வினையாட்டியேன் நானொன்றிலேன்,<br/>
நீர்த்திரை மேலுலவி<br/>
  யிரைதேரும்பு தாவினங்காள்,<br/>
கார்த்திரள் மாமுகில்போல்<br/>
  கண்ணன்விண்ணவர் கோனைக்கண்டு,<br/>
வார்த்தைகள் கொண்டருளி<br/>
  யுரையீர்வைகல் வந்திருந்தே. 6.8.9<br/>
<br/>
3429<br/>
வந்திருந் தும்முடைய<br/>
  மணிச்சேவலும் நீருமெல்லாம்,<br/>
அந்தர மொன்றுமின்றி<br/>
  யலர்மேலசை யுமன்னங்காள்,<br/>
என்திரு மார்வற்கென்னை<br/>
  யின்னாவாறிவள் காண்மினென்று,<br/>
மந்திரத் தொன்றுணர்த்தி<br/>
  யுரையீர்வைகல் மறுமாற்றங்களே. 6.8.10<br/>
<br/>
3430<br/>
மாற்றங்க ளாய்ந்துகொண்டு<br/>
  மதுசூதபி ரானடிமேல்,<br/>
நாற்றங்கொள் பூம்பொழில்சூழ்<br/>
  குருகூர்ச்சட கோபன்சொன்ன,<br/>
தோற்றங்க ளாயிரத்துள்<br/>
  இவையுமொரு பத்தும்வல்லார்,<br/>
ஊற்றின்கண் நுண்மணல்போல்<br/>
  உருகாநிற்பர் நீராயே. 6.8.11<br/>
<br/>
3431<br/>
நீராய் நிலனாய் தீயாய்க் காலாய் நெடுவானாய்,<br/>
சீரார் சுடர்க்க ளிரண்டாய்ச் சிவனாய் அயனாய்,<br/>
கூரார் ஆழி வெண்சங் கேந்திக் கொடியேன்பால்<br/>
வாராய், ஒருநாள் மண்ணும் விண்ணும் மகிழவே. 6.9.1<br/>
<br/>
3432<br/>
மண்ணும் விண்ணும் மகிழக் குறளாய் வலங்காட்டி,<br/>
மண்ணும் விண்ணும் கொண்ட மாய அம்மானே,<br/>
நண்ணி யுனைநான் கண்டு கந்து கூத்தாட,<br/>
நண்ணி யொருநாள் ஞாலத் தூடே நடவாயே. 6.9.2<br/>
<br/>
3433<br/>
ஞாலத் தூடே நடந்தும் நின்றும் கிடந்திருந்தும்,<br/>
சாலப் பலநாள் உகந்தோ றுயிர்கள் காப்பானே,<br/>
கோலத் திருமா மகளோ டுன்னைக் கூடாதே,<br/>
சாலப் பலநாள் அடியேன் இன்னம் தளர்வேனோ? 6.9.3<br/>
<br/>
3434<br/>
தளர்ந்தும் முறிந்தும் சகட வசுரர் உடல்வேறா,<br/>
பிளந்து வீயத் திருக்கா லாண்ட பெருமானே,<br/>
கிளர்ந்து பிரமன் சிவனிந் திரன்விண் ணவர்சூழ,<br/>
விளங்க வொருநாள் காண வாராய் விண்மீதே. 6.9.4<br/>
<br/>
3435<br/>
விண்மீதிருப்பாய். மலைமேல் நிற்பாய். கடல்சேர்ப்பாய்,<br/>
மண்மீதுழல்வாய். இவற்றுளெங்கும் மறைந்துறைவாய்,<br/>
எண்மீதியன்ற புறவண்டத்தாய். எனதாவி,<br/>
உண்மீதாடி உருக்காட்டாதே யொளிப்பாயோ? 6.9.5<br/>
<br/>
3436<br/>
பாயோர் அடிவைத் ததன்கீழ்ப் பரவை நிலமெல்லாம்<br/>
தாய்,ஓர் அடியாய் எல்லா வுலகும் தடவந்த<br/>
மாயோன், உன்னைக் காண்பான் வருந்தி யெனைநாளும்,<br/>
தீயோடுடன்சேர் மெழுகாய் உலகில் திரிவேனோ? 6.9.6<br/>
<br/>
3437<br/>
உலகில் திரியும் கரும கதியாய் உலகமாய்,<br/>
உலகுக் கேயோ ருயிரு மானாய் புறவண்டத்து,<br/>
அலகில் பொலிந்த திசைபத் தாய அருவேயோ,<br/>
அலகில் பொலிந்த அறிவி லேனுக் கருளாயே. 6.9.7<br/>
<br/>
3438<br/>
அறிவி லேனுக் கருளாய் அறிவா ருயிரானாய்,<br/>
வெறிகொள் சோதி மூர்த்தி. அடியேன் நெடுமாலே,<br/>
கிறிசெய் தென்னைப் புறதிட் டின்னம் கெடுப்பாயோ,<br/>
பிறிதொன் றறியா அடியே னாவி திகைக்கவே? 6.9.8<br/>
<br/>
3439<br/>
ஆவி திகைக்க ஐவர் குமைக்கும் சிற்றின்பம்,<br/>
பாவி யேனைப் பலநீ காட்டிப் படுப்பாயோ,<br/>
தாவி வையம் கொண்ட தடந்தா மரைகட்கே,<br/>
கூவிக் கொள்ளும் கால மின்னம் குறுகாதோ? 6.9.9<br/>
<br/>
3440<br/>
குறுகா நீளா இறுதி கூடா எனையூழி,<br/>
சிறுகா பெருகா அளவி லின்பம் சேர்ந்தாலும்,<br/>
மறுகா லின்றி மாயோ னுனக்கே யாளாகும்,<br/>
சிறுகா லத்தை யுறுமோ அந்தோ தெரியிலே? 6.9.10<br/>
<br/>
3441<br/>
தெரிதல் நினைதல் எண்ணல் ஆகாத் திருமாலுக்கு,<br/>
உரிய தொண்டர் தொண்டர் தொண்டன் சடகோபன்,<br/>
தெரியச் சொன்ன ஓரா யிரத்து ளிப்பத்தும்<br/>
உரிய தொண்ட ராக்கும் உலகம் உண்டாற்கே. 6.9.11<br/>
<br/>
3442<br/>
உலகம் உண்ட பெருவாயா.<br/>
  உலப்பில் கீர்த்தி யம்மானே,<br/>
நிலவும் சுடர்சூ ழொளிமூர்த்தி.<br/>
  நெடியாய். அடியே னாருயிரே,<br/>
திலதம் உலகுக் காய்நின்ற<br/>
  திருவேங் கடத்தெம் பெருமானே,<br/>
குலதொல் லடியேன் உன்பாதம்<br/>
  கூடு மாறு கூறாயே. 6.10.1<br/>
<br/>
3443<br/>
கூறாய் நீறாய் நிலனாகிக்<br/>
  கொடுவல் லசுரர் குலமெல்லாம்<br/>
சீறா எறியும் திருநேமி<br/>
  வலவா. தெய்வக் கோமானே,<br/>
சேறார் சுனைத்தா மரைசெந்தீ<br/>
  மலரும் திருவேங் கடத்தானே,<br/>
ஆறா அன்பில் அடியேனுன்<br/>
  அடிசேர் வண்ணம் அருளாயே. 6.10.2<br/>
<br/>
3444<br/>
வண்ண மருள்கொள் அணிமேக<br/>
  வண்ணா. மாய அம்மானே,<br/>
எண்ணம் புகுந்து தித்திக்கும்<br/>
  அமுதே. இமையோர் அதிபதியே,<br/>
தெண்ணல் அருவி மணிபொன்முத்<br/>
  தலைக்கும் திருவேங் கடத்தானே,<br/>
அண்ண லே.உன் அடிசேர<br/>
  அடியேற் காவா வென்னாயே. 6.10.3<br/>
<br/>
3445<br/>
ஆவா வென்னா துலகத்தை<br/>
  அலைக்கும் அசுரர் வாணாள்மேல்,<br/>
தீவாய் வாளி மழைபொழிந்த<br/>
  சிலையா. திருமா மகள்கேள்வா,<br/>
தேவா சுரர்கள் முனிக்கணங்கள்<br/>
  விரும்பும் திருவேங் கடத்தானே,<br/>
பூவார் கழல்கள் அருவினையேன்<br/>
  பொருந்து மாறு புணராயே. 6.10.4<br/>
<br/>
3446<br/>
புணரா நின்ற மரமேழன்<br/>
  றெய்த வொருவில் வலவாவோ,<br/>
புணரேய் நின்ற மரமிரண்டின்<br/>
  நடுவே போன முதல்வாவோ,<br/>
திணரார் மேகம் எனக்களிறு<br/>
  சேரும் திருவேங் கடத்தானே,<br/>
திணரார் சார்ங்கத் துன்பாதம்<br/>
  சேர்வ தடியே னெந்நாளே? 6.10.5<br/>
<br/>
3447<br/>
 எந்நா ளேநாம் மண்ணளந்த<br/>
  இணைத்தா மரைகள் காண்பதற்கெ ன்று,<br/>
எந்நா ளும்நின் றிமையோர்கள்<br/>
  ஏத்தி யிறைஞ்சி யினமினமாய்,<br/>
மெய்ந்நா மனத்தால் வழிபாடு<br/>
  செய்யும் திருவேங் கடத்தானே,<br/>
மெய்ந்நா னெய்தி யெந்நாளுன்<br/>
  அடிக்கண் அடியேன் மேவுவதே? 6.10.6<br/>
<br/>
3448<br/>
அடியேன் மேவி யமர்கின்ற<br/>
  அமுதே. இமையோர் அதிபதியே,<br/>
கொடியா அடுபுள் ளுடையானே.<br/>
  கோலக் கனிவாய்ப் பெருமானே,<br/>
செடியார் வினைகள் தீர்மருந்தே.<br/>
  திருவேங் கடத்தெம் பெருமானே,<br/>
நொடியார் பொழுதும் உன்பாதம்<br/>
  காண நோலா தாற்றேனே. 6.10.7<br/>
<br/>
3449<br/>
நோலா தாற்றேன் நுன்பாதம்<br/>
  காண வென்று நுண்ணுணர்வில்,<br/>
நீலார் கண்டத் தம்மானும்<br/>
  நிறைநான் முகனு மிந்திரனும்,<br/>
சேலேய் கண்ணார் பலர்சூழ<br/>
  விரும்பும் திருவேங் கடத்தானே,<br/>
மாலாய் மயக்கி யடியேன்பால்<br/>
  வந்தாய் போல வாராயே. 6.10.8<br/>
<br/>
3450<br/>
வந்தாய் போலே வாராதாய்.<br/>
  வாரா தாய்போல் வருவானே,<br/>
செந்தா மரைக்கண் செங்கனிவாய்<br/>
  நால்தோ ளமுதே. எனதுயிரே,<br/>
சிந்தா மணிகள் பகரல்லைப்<br/>
  பகல்செய் திருவேங் கடத்தானே,<br/>
அந்தோ. அடியேன் உன்பாதம்<br/>
  அகல கில்லேன் இறையுமே. 6.10.9<br/>
<br/>
3451<br/>
 அகல கில்லேன் இறையும் என்<br/>
  றலர்மேல் மங்கை யுறைமார்பா,<br/>
நிகரில் புகழாய். உலகமூன்<br/>
  றுடையாய். என்னை ஆள்வானே,<br/>
நிகரில் அமரர் முனிக்கணங்கள்<br/>
  விரும்பும் திருவேங் கடத்தானே,<br/>
புகலொன் றில்லா அடியேனுன்<br/>
  அடிக்கீ ழமர்ந்து புகுந்தேனே. 6.10.10<br/>
<br/>
3452<br/>
 அடிக்கீ ழமர்ந்து புகுந்தடியீர்.<br/>
  வாழ்மின்  என்றென் றருள்கொடுக்கும்<br/>
படிக்கே ழில்லாப் பெருமானைப்<br/>
  பழனக் குருகூர்ச் சடகோபன்,<br/>
முடிப்பான் சொன்ன ஆயிரத்துத்<br/>
  திருவேங் கடத்துக் கிவைபத்தும்,<br/>
பிடித்தார் பிடித்தார் வீற்றிருந்து<br/>
  பெரிய வானுள் நிலாவுவரே. 6.10.11<br/>
<br/>
<strong>   திருவாய் மொழி ஏழாம் பத்து </strong> <br/>
<br/>
3453<br/>
உண்ணி லாவிய ஐவ ரால்குமை<br/>
  தீற்றி யென்னையுன் பாத பங்கயம்,<br/>
நண்ணிலா வகையே நலிவா னின்ன மெண்ணு கின்றாய்,<br/>
எண்ணி லாப்பெரு மாயனே. இமையோர்கள்<br/>
  ஏத்து முலக மூன்றுடை,<br/>
அண்ண லே.அமு தே.அப்ப னே.என்னை யாள்வானே. (2) 7.1.1<br/>
<br/>
3454<br/>
என்னை யாளும் வங்கோ வோரைந் திவைபெய்<br/>
  திராப்பகல் மோது வித்திட்டு,<br/>
உன்னை நானணு காவகை செய்து போதி கண்டாய்,<br/>
கன்ன லே.அமு தே.கார் முகில்வண்ண<br/>
  னே.கடல் ஞாலம் காக்கின்ற,<br/>
மின்னு நேமியி னாய்.வினை யேனுடை வேதியனே. 7.1.2<br/>
<br/>
3455<br/>
வேதியா நிற்கும் ஐவரால் வினையேனை<br/>
  மோது வித்து,உன் திருவடிச்<br/>
சாதி யாவகை நீதடுத் தென்பெறு தியந்தோ,<br/>
ஆதி யாகி யகலி டம்படைத் துண்டு மிழந்து<br/>
  கடந்திடந் திட்ட,<br/>
சோதி நீண்முடி யாய்.தொண்ட னேன்மது சூதனனே. 7.1.3<br/>
<br/>
3456<br/>
சூது நானறி யாவகை சுழற்றியோர்<br/>
  ஐவரைக் காட்டி,உன் அடிப்<br/>
போது நானணு காவகை செய்து போதி கண்டாய்,<br/>
யாதும் யாவரு மின்றிநின் னகம்பால்<br/>
  ஒடுக்கியோ ராலி னீளிலை,<br/>
மீது சேர்குழவி. வினையேன் வினைதீர் மருந்தே. 7.1.4<br/>
<br/>
3457<br/>
தீர்மருந் தின்றி யைந்து நோயடும்<br/>
  செக்கி லிட்டுத் திரிக்கும் ஐவரை,<br/>
நேர்ம ருங்குடைத் தாவடைத்து நெகிழிப்பான்<br/>
  ஒக்கின்றாய்,<br/>
ஆர்ம ருந்தினி யாகுவர்? அடலாழி<br/>
  யேந்தி யசுரர் வன்குலம்,<br/>
வேர்ம ருங்கறுத் தாய்.விண்ணு ளார்பெரு மானேயோ. 7.1.5<br/>
<br/>
3458<br/>
விண்ணு ளார்பெரு மாற்க டிமைசெய்<br/>
  வாரை யும்செறும் ஐம்பு லனிவை,<br/>
மண்ணு ளென்னைப் பெற்றா லெஞ்செய்<br/>
  யாமற்று நீயும்விட்டால்?<br/>
பண்ணு ளாய்.கவி தன்னு ளாய்.<br/>
  பத்தியினுள் ளாய்.பர மீசனே, வந்தென்<br/>
கண்ணுளாய். நெஞ்சுளாய். சொல்லுளாய்.<br/>
  ஒன்று சொல்லாயே. 7.1.6<br/>
<br/>
3459<br/>
ஒன்று சொல்லி ஒருத்தினில் நிற்கிலாத<br/>
  ஒரைவர் வன்கயவரை,<br/>
என்று யான்வெல் கிற்பனுன் திருவரு ளில்லையேல்?,<br/>
அன்று தேவர் அசுரர் வாங்க<br/>
  அலைகட லரவம் அளாவி,ஓர்<br/>
குன்றம் வைத்த எந்தாய்.கொடியேன் பருகின் னமுதே. 7.1.7<br/>
<br/>
3460<br/>
இன்ன முதெனத் தோன்றி யோரைவர்<br/>
  யாவரையும் மயக்க, நீவைத்த<br/>
முன்ன மாயமெல் லால்முழு வேரரிந்து, என்னையுன்<br/>
சின்ன மும்திரு மூர்த்தியும் சிந்தித் தேத்திக்<br/>
  கைதொழ வேயரு ளெனக்கு,<br/>
என்னம் மா.என் கண்ணா. இமையோர்தம் குலமுதலே. 7.1.8<br/>
<br/>
3461<br/>
குலமுத லிடும்தீ வினைக்கொடு வன்குழியினில்<br/>
  வீழ்க்கும் ஐவரை<br/>
வலமுதல் கெடுக்கும் வரமே தந்தருள் கண்டாய்,<br/>
நிலமுத லினீவ் வுலகுக்கும் நிற்பன<br/>
  செல்வன என,பொருள்<br/>
பலமுதல் படைத்தாய்.என் கண்ணா.என் பரஞ்சுடரே. 7.1.9<br/>
<br/>
3462<br/>
 என்பரஞ் சுடரே.  என்றுன்னை அலற்றியுன்<br/>
  இணைத்தா மரைகட்கு,<br/>
அன்புருகி நிற்கும் அதுநிற்கச் சுமடு தந்தாய்,<br/>
வன்பரங்க ளெடுத்துஐவர் திசைதிசை<br/>
  வலித்தெற்று கின்றனர்<br/>
முன்பரவை கடைந்தமுதங் கொண்ட மூர்த்தியோ. 7.1.10<br/>
<br/>
3463<br/>
கொண்ட மூர்த்தியோர் மூவராய்க் குணங்கள்<br/>
  படைத்தளித் துக்கெடுக் கும்,அப்<br/>
புண்ட ரீகப்கொப் பூழ்ப்புனற் பள்ளி யப்பனுக்கே,<br/>
தொண்டர் தொண்டர் தொண்டர் தொண்டன் சடகோபன்<br/>
  சொல்லா யிரத்து ளிப்பத்தும்,<br/>
கண்டு பாடவல் லார்வினை போம்கங்கு லும்பகலே. (2) 7.1.11<br/>
<br/>
3464<br/>
கங்குலும் பகலும் கண் துயி லறியாள்<br/>
  கண்ணநீர் கைகளால் இறைக்கும்,<br/>
சங்குசக் கரங்க ளென்றுகை கூப்பும்<br/>
   தாமரைக் கண்  என்று தளரும்,<br/>
 எங்ஙனே தரிக்கே னுன்னைவிட்டு  என்னும்<br/>
  இருநிலம் கைதுழா விருக்கும்,<br/>
செங்கயல் பாய்நீர்த் திருவரங் கத்தாய்.<br/>
  இவள்திறத் தெஞ்செய்கின் றாயே?  (2) 7.2.1<br/>
<br/>
3465<br/>
 எஞ்செய்கின் றாயென் தாமரைக் கண்ணா.<br/>
  என்னும்கண் ணீர்மல்க இருக்கும்,<br/>
 எஞ்செய்கே னெறிநீர்த் திருவரங் கத்தாய்? <br/>
  என்னும்வெவ் வுயிர்த்துயிர்த் துருகும்<br/>
 முன்செய்த வினையே. முகப்படாய்  என்னும்<br/>
   முகில்வண்ணா. தகுவதோ?  என்னும்,<br/>
முஞ்செய்திவ் வுலகம் உண்டுமிழந் தளந்தாய்.<br/>
  எங்கொலோ முடிகின்ற திவட்கே? 7.2.2<br/>
<br/>
3466<br/>
வட்கிலள் இறையும்  மணிவண்ணா.  என்னும்<br/>
  வானமே நோக்கும்மை யாக்கும்,<br/>
 உட்குடை யசுரர் உயிரெல்லா முண்ட<br/>
  ஒருவனே.  என்னுமுள் ளுருகும்,<br/>
 கட்கிலீ. உன்னைக் காணுமா றருளாய்<br/>
  காகுத்தா. கண்ணனே.  என்னும்,<br/>
திட்கொடி மதிள்சூழ் திருவரங்கத்தாய்.<br/>
  இவள்திறத் தென்செய்திட் டாயே? 7.2.3<br/>
<br/>
3467<br/>
இட்டகால் இட்ட கையளாய் இருக்கும்<br/>
  எழுந்துலாய் மயங்கும்கை கூப்பும்,<br/>
 கட்டமே காதல்.  என்றுமூர்ச் சிக்கும்<br/>
   கடல்வண்ணா. கடியைகாண்  என்னும்,<br/>
 வட்டவாய் நேமி வலங்கையா.  என்னும்<br/>
   வந்திடாய்  என்றென்றே மயங்கும்,<br/>
சிட்டனே. செழுநீர்த் திருவரங் கத்தாய்.<br/>
  இவள்திறத் தெஞ்சிந்தித் தாயே? 7.2.4<br/>
<br/>
3468<br/>
சிந்திக்கும் திசைக்கும் தேறும்கை கூப்பும்<br/>
   திருவரங் கத்துள்ளாய்.  என்னும்<br/>
வந்திக்கும், ஆங்கே மழைக்கண்ணீர் மல்க<br/>
   வந்திடாய்  என்றென்றே மயங்கும்,<br/>
அந்திப்போ தவுணன் உடலிடந் தானே.<br/>
  அலைகடல் கடைந்தவா ரமுதே,<br/>
சந்தித்துன் சரணம் சார்வதே வலித்த<br/>
  தையலை மையல்செய் தானே. 7.2.5<br/>
<br/>
3469<br/>
 மையல்செய் தென்னை மனம்கவர்ந் தானே. <br/>
  என்னும் மா மாயனே.  என்னும்,<br/>
 செய்யவாய் மணியே.  என்னும் தண் புனல்சூழ்<br/>
  திருவரங் கத்துள்ளாய்.  என்னும்,<br/>
 வெய்யவாள் தண்டு சங்குசக் கரம்வில்<br/>
  ஏந்தும்விண் ணோர்முதல்.  என்னும்,<br/>
பைகொள்பாம் பணையாய். இவள்திறத் தருளாய்<br/>
  பாவியேன் செய்யற்பா லதுவே. 7.2.6<br/>
<br/>
3470<br/>
 பாலதுன் பங்கள் இன்பங்கள் படைத்தாய்.<br/>
  பற்றிலார் பற்றநின் றானே,<br/>
காலசக் கரத்தாய். கடலிடங் கொண்ட<br/>
  கடல்வண்ணா. கண்ணணே.  என்னும்,<br/>
 சேல்கொள்தண் புனல்சூழ் திருவரங் கத்தாய். <br/>
  என்னும் என் தீர்த்தனே.  என்னும்,<br/>
கோலமா மழைக்கண் பனிமல்க இருக்கும்<br/>
  என்னுடைக் கோமளக் கொழுந்தே. 7.2.7<br/>
<br/>
3471<br/>
 கொழுந்துவா னவர்கட்கு  என்னும் குன்றேந்திக்<br/>
  கோநிரை காத்தவன். என்னும்,<br/>
அழுந்தொழும் ஆவி அனலவெவ் வுயிர்க்கும்<br/>
   அஞ்சன வண்ணனே.  என்னும்,<br/>
எழுந்துமேல் நோக்கி யிமைப்பிலள் இருக்கும்<br/>
   எங்ஙனே நோக்குகேன்?  என்னும்,<br/>
செழுந்தடம் புனல்சூழ் திருவரங் கத்தாய்.<br/>
  என்செய்கேன் என்திரு மகட்கே? 7.2.8<br/>
<br/>
3472<br/>
 என்திரு மகள்சேர் மார்வனே.  என்னும்<br/>
   என்னுடை யாவியே.  என்னும்,<br/>
 நின்திரு எயிற்றால் இடந்துநீ கொண்ட<br/>
  நிலமகள் கேள்வனே.  என்னும்,<br/>
 அன்றுரு வேழும் தழுவிநீ கொண்ட<br/>
  ஆய்மகள் அன்பனே.  என்னும்,<br/>
தென்திரு வரங்கம் கோயில்கொண் டானே.<br/>
  தெளிகிலேன் முடிவிவள் தனக்கே. (2) 7.2.9<br/>
<br/>
3473<br/>
 முடிவிவள் தனக்கொன் றறிகிலேன்  என்னும்<br/>
   மூவுல காளியே.  என்னும்,<br/>
 கடிகமழ் கொன்றைச் சடையனே.  என்னும்<br/>
   நான்முகக் கடவுளே.  என்னும்,<br/>
 வடிவுடை வானோர் தலைவனே.  என்னும்<br/>
   வண்திரு வரங்கனே.  என்னும்,<br/>
அடியடை யாதாள் போலிவள் அணுகி<br/>
  அடைந்தனள் முகில்வண்ணன் அடியே. 7.2.10<br/>
<br/>
3474<br/>
முகில்வண்ணன் அடியை அடைந்தருள் சூடி<br/>
  உய்ந்தவன் மொய்புனல் பொருநல்,<br/>
துகில்வண்ணத் தூநீர்ச் சேர்ப்பன்வண்பொழில்சூழ்<br/>
  வண்குரு கூர்ச்சட கோபன்,<br/>
முகில்வண்ணன் அடிமேல் சொன்னசொன்மாலை<br/>
  ஆயிரத் திப்பத்தும் வல்லார்,<br/>
முகில்வண்ண வானத் திமையவர் சூழ<br/>
  இருப்பர்பே ரின்பவெள் ளத்தே. (2) 7.2.11<br/>
<br/>
3475<br/>
வெள்ளைச் சுரிசங்கொ டாழி யேந்தித்<br/>
  தாமரைக் கண்ணனென் னெஞ்சி னூடே,<br/>
புள்ளைக் கடாகின்ற வாற்றைக் காணீர்<br/>
  எஞ்சொல்லிச் சொல்லுகேன் அன்னை மீர்காள்,<br/>
வெள்ளச் சுகமவன் வீற்றி ருந்த<br/>
  வேத வொலியும் விழா வொலியும்,<br/>
பிள்ளைக் குழாவிளை யாட்டொலி யும் அறாத்<br/>
  திருப்பே ரையில் சேர்வன் நானே. (2) 7.3.1<br/>
<br/>
3476<br/>
நானக் கருங்குழல் தோழி மீர்காள்.<br/>
  அன்னை யர்காள்.அயல் சேரியீர்காள்,<br/>
நானித் தனிநெஞ்சம் காக்க மாட்டேன்<br/>
  என்வசம் அன்றிதி ராப்ப கல்போய்,<br/>
தேன்மொய்த்த பூம்பொழில் தண்ப ணைசூழ்<br/>
  தெந்திருப் பேரையில் வீற்றி ருந்த,<br/>
வானப்பி ரான்மணி வண்ணன் கண்ணன்<br/>
  செங்கனி வாயின் திறத்த துவே. 7.3.2<br/>
<br/>
3477<br/>
செங்கனி வாயின் திறத்த தாயும்<br/>
  செஞ்சுடர் நீண்முடித் தாழ்ந்த தாயும்,<br/>
சங்கொடு சக்கரம் கண்டு கந்தும்<br/>
  தாமரைக் கண்களுக் கற்றுத் தீர்ந்தும்,<br/>
திங்களும் நாளும் விழாவ றாத<br/>
  தெந்திருப் பேரையில் வீற்றி ருந்த,<br/>
நங்கள் பிரானுக்கென் னெஞ்சம் தோழீ.<br/>
  நாணும் நிரையு மிழந்த துவே. 7.3.3<br/>
<br/>
3478<br/>
இழந்தவெம் மாமை திறத்துப் போன<br/>
  என்னெஞ்சி னாருமங் கே ஒழிந்தார்,<br/>
உழந்தினி யாரைக்கொண் டெனு சாகோ?<br/>
  ஓதக் கடலொலி போல எங்கும்,<br/>
எழுந்தநல் வேதத் தொலிநின் றோங்கு<br/>
  தெந்திருப் பேரையில் வீற்றி ருந்த,<br/>
முழங்குசங் கக்கையன் மாயத் தாழ்ந்தேன்<br/>
  அன்னையர் காள்.என்னை யென்மு னிந்தே? 7.3.4<br/>
<br/>
3479<br/>
முனிந்து சகடம் உதைத்து மாயப்<br/>
  பேய்முலை யுண்டு மருதி டைப்போய்,<br/>
கனிந்த விளவுக்குக் கன்றெ றிந்த<br/>
  கண்ண பிரானுக்கென் பெண்மை தோற்றேன்,<br/>
முனிந்தினி யென்செய்தீர் அன்னை மீர்காள்.<br/>
  முன்னி யவன்வந்து வீற்றி ருந்த,<br/>
கனிந்த பொழில்திருப் பேரை யிற்கே<br/>
  காலம் பெறவென்னைக் காட்டு மினே. 7.3.5<br/>
<br/>
3480<br/>
காலம் பெறவென்னைக் காட்டு மின்கள்<br/>
  காதல் கடலின் மிகப் பெரிதால்,<br/>
நீல முகில்வண் ணத்தெம் பெருமான்<br/>
  நிற்குமுன் னேவந்தென் கைக்கும் எய்தான்,<br/>
ஞாலத் தவன்வந்து வீற்றி ருந்த<br/>
  நான்மறை யாளரும் வேள்வி யோவா,<br/>
கோலச் செந்நெற்கள் கவரி வீசும்<br/>
  கூடு புனல்திருப் பேரை யிற்கே. 7.3.6<br/>
<br/>
3481<br/>
பேரெயில் சூழ்கடல் தென்னி லங்கை<br/>
  செற்ற பிரான்வந்து வீற்றி ருந்த,<br/>
பேரையிற் கேபுக்கென் னெஞ்சம் நாடிப்<br/>
  பேர்த்து வரவெங்கும் காண மாட்டேன்,<br/>
ஆரை யினிங் குடையம் தோழி.<br/>
  என்னெஞ்சம் கூவ வல்லாரு மில்லை,<br/>
ஆரை யினிக்கொண்டென் சாதிக் கின்றது?<br/>
  என்னெஞ்சம் கண்டது வேகண் டேனே. 7.3.7<br/>
<br/>
3482<br/>
கண்டது வேகொண்டெல் லாருங் கூடிக்<br/>
  கார்க்கடல் வண்ணனோ டெந்தி றத்துக்<br/>
கொண்டு,அலர் தூற்றிற் றதுமுத லாக்<br/>
  கொண்டவென் காத லுரைக்கில் தோழீ,<br/>
மண்டிணி ஞால முமேழ் கடலும்<br/>
  நீள்வி சும்பும் கழியப் பெரிதால்,<br/>
தெண்திரை சூழ்ந்தவன் வீற்றி ருந்த<br/>
  தெந்திருப் பேரையில் சேர்வன் சென்றே. 7.3.8<br/>
<br/>
3483<br/>
சேர்வஞ்சென் றென்னுடைத் தோழி மீர்காள்.<br/>
  அன்னையர் காள்.என்னைத் தேற்ற வேண்டா,<br/>
நீர்கள் உரைக்கின்ற தென்னி தற்கு?<br/>
  நெஞ்சும் நிறைவும் எனக்கிங் கில்லை,<br/>
கார்வண்ணன் கார்க்கடல் ஞால முண்ட<br/>
  கண்ண பிரான்வந்து வீற்றி ருந்த,<br/>
ஏர்வள வொண்கழ னிப்பழ னத்துத்<br/>
  தென்திருப் பேரை யின்மா நகரே. 7.3.9<br/>
<br/>
3484<br/>
நகரமும் நாடும் பிறவும் தேர்வேன்<br/>
  நாணெனக் கில்லையென் தோழி மீர்காள்,<br/>
சிகரம் அணிநெடு மாடம் நீடு<br/>
  தென்திருப் பேரையில் வீற்றி ருந்த,<br/>
மகர நெடுங்குழைக் காதன் மாயன்<br/>
  நூற்றுவ ரையன்று மங்க நூற்ற,<br/>
நிகரில் முகில்வண்ணன் நேமி யானென்<br/>
  னெஞ்சம் கவர்ந்தெனை யூழி யானே? 7.3.10<br/>
<br/>
3485<br/>
ஊழிதோ றூழி யுருவம் பேரும்<br/>
  செய்கையும் வேறவன் வையங் காக்கும்,<br/>
ஆழிநீர் வண்ணனை யச்சு தன்னை<br/>
  அணிகுரு கூர்ச்சட கோபன் சொன்ன,<br/>
கேழிலந் தாதியோ ராயி ரத்துள்<br/>
  இவைதிருப் பேரையில் மேய பத்தும்,<br/>
ஆழியங் கையனை யேத்த வல்லார்<br/>
  அவரடி மைத்திறத் தாழி யாரே. (2) 7.3.11<br/>
<br/>
3486<br/>
ஆழி யெழச்சங்கும் வில்லு மெழ,திசை<br/>
வாழி யெழத்தண்டும் வாளு மெழ,அண்டம்<br/>
மோழை யெழமுடி பாத மெழ,அப்பன்<br/>
ஊழி யெழவுல கங்கொண்ட வாறே. (2) 7.4.1<br/>
<br/>
3487<br/>
ஆறு மலைக்கெதிர்ந் தோடு மொலி,அர<br/>
வூறு சுலாய்மலை தேய்க்கு மொலி,கடல்<br/>
மாறு சுழன்றழைக் கின்ற வொலி, அப்பன்<br/>
சாறு படவமு தங்கொண்ட நான்றே. 7.4.2<br/>
<br/>
3488<br/>
நான்றில வேழ்மண்ணும் தானத்த, வே,பின்னும்<br/>
நான்றில வேழ்மலை தானத்த வே,பின்னும்<br/>
நான்றில வேழ்கடல் தானத்த வே,அப்பன்<br/>
ஊன்றி யிடந்தெயிற் றில்கொண்ட நாளே. 7.4.3<br/>
<br/>
3489<br/>
நாளு மெழநில நீரு மெழவிண்ணும்<br/>
கோளு மெழேரி காலு மெழ,மலை<br/>
தாளு மெழச்சுடர் தானு மெழ,அப்பன்<br/>
ஊளி யெழவுல கமுண்ட வூணே. 7.4.4<br/>
<br/>
3490<br/>
ஊணுடை மல்லர் ததர்ந்த வொலி,மன்னர்<br/>
ஆணுடை சேனை நடுங்கு மொலி,விண்ணுள்<br/>
ஏணுடைத் தேவர் வெளிப்பட்ட வொலி,அப்பன்<br/>
காணுடைப் பாரதம் கையரைப் போழ்தே. 7.4.5<br/>
<br/>
3491<br/>
போழ்து மெலிந்தபுன் செக்கரில்,வான்திசை<br/>
சூழு மெழுந்துதி ரப்புன லா,மலை<br/>
கீழ்து பிளந்தசிங் கமொத்த தால்,அப்பன்<br/>
ஆழ்துயர் செய்தசு ரரைக்கொல்லு மாறே. 7.4.6<br/>
<br/>
3492<br/>
மாறு நிரைத்திரைக் கும்சரங் கள்,இன<br/>
நூறு பிணம்மலை போல்புர ள,கடல்<br/>
ஆறு மடுத்துதி ரப்புன லா,அப்பன்<br/>
நீறு படவிலங் கைசெற்ற நேரே. 7.4.7<br/>
<br/>
3493<br/>
நேர்சரிந் தாங்கொடிக் கோழிகொண் டான்,பின்னும்<br/>
நேர்சரிந் தானெரி யுமன லோன்,பின்னும்<br/>
நேர்சரிந் தான்முக்கண் மூர்த்திகண் டீர்,அப்பன்<br/>
நேர்சரி வாணந்திண் டோ ள்கொண்ட அன்றே. 7.4.8<br/>
<br/>
3494<br/>
அன்றுமண் நீரெரி கால்விண் மலைமுதல்,<br/>
அன்று சுடரிரண் டும்பிற வும்,பின்னும்<br/>
அன்று மழையுயிர் தேவும்மற் றும்,அப்பன்<br/>
அன்று முதலுல கம்செய் ததுமே. 7.4.9<br/>
<br/>
3495<br/>
மேய்நிரை கீழ்புக மாபுர ள,சுனை<br/>
வாய்நிறை நீர்பிளி றிச்சொரி ய,இன<br/>
ஆநிரை பாடியங் கேயொடுங் க,அப்பன்<br/>
தீமழை காத்துக் குன்ற மெடுத்தானே. 7.4.10<br/>
<br/>
3496<br/>
குன்ற மெடுத்த பிரானடி யாரொடும்,<br/>
ஒன்றிநின் றசட கோப னுரைசெயல்,<br/>
நன்றி புனைந்த ஓராயிரத் துள்ளிவை<br/>
வென்றி தரும்பத்தும் மேவிக்கற் பார்க்கே. (2) 7.4.11<br/>
<br/>
3497<br/>
கற்பார் இராம பிரானையல்லால்மற்றும் கற்பரோ?,<br/>
புற்பா முதலாப் புல்லெறும் பாதியொன் றின்றியே,<br/>
நற்பால் அயோத்தியில் வாழும் சராசரம் முற்றவும்,<br/>
நற்பாலுக் குய்த்தனன் நான்முக னார்பெற்ற நாட்டுளே. (2) 7.5.1<br/>
<br/>
3498<br/>
நாட்டில் பிறந்தவர் நாரணற் காளன்றி யாவரோ,<br/>
நாட்டில் பிறந்து படாதன பட்டு மனிசர்க்கா,<br/>
நாட்டை நலியும் அரக்கரை நாடித் தடிந்திட்டு,<br/>
நாட்டை யளித்துய்யச் செய்து நடந்தமை கேட்டுமே? 7.5.2<br/>
<br/>
3499<br/>
கேட்பார்கள் கேசவன் கீர்த்தியல் லால்மற்றூம் கேட்பரோ,<br/>
கேட்பார் செவிசுடு கீழ்மை வசவுக ளேவையும்,<br/>
சேட்பால் பழம்பகைவன் சிசு பாலன், திருவடி<br/>
தாட்பால் அடைந்த தன்மை யறிவாரை யறிந்துமே? 7.5.3<br/>
<br/>
3500<br/>
தன்மை யறிபவர் தாமவற் காளன்றி யாவரோ,<br/>
பன்மைப் படர்பொருள் ஆதுமில் பாழ்நெடுங் காலத்து,<br/>
நன்மைப் புனல்பண்ணி நான்முகனைப்பண்ணி, தன்னுள்ளே<br/>
தொன்மை மயக்கிய தோற்றிய சூழல்கள் சிந்தித்தே? 7.5.4<br/>
<br/>
3501<br/>
சூழல்கள் சிந்திக்கில் மாயன் கழலன்றிச் சூழ்வரோ,<br/>
ஆழப் பெரும்புனல் தன்னுள் அழுந்திய ஞாலத்தை,<br/>
தாழப் படாமல்தன் பாலொரு கோட்டிடைத் தான்கொண்ட,<br/>
கேழல் திருவுரு வாயிற்றுக் கேட்டும் உணர்ந்துமே? 7.5.5<br/>
<br/>
3502<br/>
கேட்டும் உணர்ந்தவர் கேசவற் காளன்றி யாவரோ,<br/>
வாட்டமி லாவண்கை மாவலி வாதிக்க வாதிப்புண்டு,<br/>
ஈட்டங்கொள் தேவர்கள் சென்றிரந் தார்க்கிடர் நீக்கிய,<br/>
கோட்டங்கை வாமன னாயச்செய்த கூத்துகள் கண்டுமே? 7.5.6<br/>
<br/>
3503<br/>
கண்டும் தெளிந்தும்கற் றார்க்கண்ணற் காளன்றி யாவரோ,<br/>
வண்டுன் மலர்த்தொங்கல் மார்க்கண்டேயனுக்கு வாழுநாள்<br/>
இண்டைச் சடைமுடி யீசனுடன்கொண்டு சாச்சொல்ல,<br/>
கொண்டங்குத் தன்னொடும் கொண்டுடன்சென்றதுணர்ந்துமே? 7.5.7<br/>
<br/>
3504<br/>
செல்ல வுணர்ந்தவர் செல்வன்றன் சீரன்றிக் கற்பரோ,<br/>
எல்லை யிலாத பெருந்தவத் தால்பல செய்மிறை,<br/>
அல்லல் அமரரைச் செய்யும் இரணிய னாகத்தை,<br/>
மல்லல் அரியுரு வாய்ச்செய்த மாயம் அறிந்துமே? 7.5.8<br/>
<br/>
3505<br/>
மாயம் அறிபவர் மாயவற் காளன்றி யாவரோ,<br/>
தாயம் செறுமொரு நூற்றுவர் மங்கவோ ரைவர்க்காய்,<br/>
தேச மறியவோர் சாரதி யாய்ச்சென்று சேனையை<br/>
நாசம்செய் திட்டு, நடந்தநல் வார்த்தை யறிந்துமே? 7.5.9<br/>
<br/>
3506<br/>
வார்த்தை யறிபவர் மாயவற் காளன்றி யாவரோ,<br/>
போர்த்த பிறப்பொடு நோயோடு மூப்பொடு இறப்பிவை<br/>
பேர்த்து, பெருந்துன்பம் வேரற நீக்கித்தன் தாளிங்கீழ்ச்<br/>
சேர்த்து,அவன் செய்யும் சேமத்தையெண்ணித் தெளிவுற்றே? (2) 7.5.10<br/>
<br/>
3507<br/>
தெளிவுற்று வீவன்றி நின்றவர்க் கின்பக் கதிசெய்யும்,<br/>
தெளிவுற்ற கண்ணனை தென்குரு கூர்ச்சட கோபன்fசொல்,<br/>
தெளிவுற்ற ஆயிரத் துள்ளிவை பத்தும்வல் லாரவர்,<br/>
தெளிவுற்ற சிந்தையர் பாமரு மூவுல கத்துள்ளே. (2) 7.5.11<br/>
<br/>
3508<br/>
பாமரு மூவுலகும் படைத்த<br/>
  பற்ப நாபாவோ,<br/>
பாமரு மூவுலகும் அளந்த<br/>
  பற்ப பாதாவோ,<br/>
தாமரைக் கண்ணாவோ. தனியேன்<br/>
  தனியா ளாவோ,<br/>
தாமரைக் கையாவோ. உன்னை<br/>
  யென்றுகொல் சார்வதுவே? (2) 7.6.1<br/>
<br/>
3509<br/>
என்றுகொல் சேர்வதந் தோஅரன்<br/>
  நான்முக னேத்தும்,செய்ய<br/>
நின்திருப் பாதத்தை யான்நிலம்<br/>
  நீரெரி கால்,விண்ணுயிர்<br/>
என்றிவை தாம்முத லாமுற்று<br/>
  மாய்நின்ற எந்தாயோ,<br/>
குன்றெடுத் தாநிரை மேய்த்தவை<br/>
  காத்தவெங் கூத்தாவோ. 7.6.2<br/>
<br/>
3510<br/>
காத்தவெங் கூத்தாவோ. மலையேந்திக்<br/>
  கன்மாரி தன்னை,<br/>
பூத்தண் டுழாய்முடி யாய்.புனை<br/>
  கொன்றையஞ் செஞ்சடையாய்,<br/>
வாய்த்தவென் நான்முக னே.வந்தென்<br/>
  னாருயிர் நீயானால்,<br/>
ஏத்தருங் கீர்த்தியி னாய்.உன்னை<br/>
  யெங்குத் தலைப்பெய்வனே? 7.6.3<br/>
<br/>
3511<br/>
எங்குத் தலைப்பெய்வன் நான்?எழில்<br/>
  மூவுல கும்நீயே,<br/>
அங்குயர் முக்கட்fபிரான்<br/>
  பிரமன்பெரு மானவன்நீ,<br/>
வெங்கதிர் வச்சிரக் கையிந்<br/>
 திரன்முத லாத்தெய்வம்நீ,<br/>
கொங்கலர் தண்ணந் துழாய்முடி<br/>
  யென்னுடைக் கோவலனே. 7.6.4<br/>
<br/>
3512<br/>
என்னுடைக் கோவல னே.என்<br/>
  பொல்லாக்கரு மாணிக்கமே,<br/>
உன்னுடை யுந்தி மலருலகம்<br/>
  அவைமூன் றும்பரந்து,<br/>
உன்னுடைச் சோதிவெள் ளத்தகம்<br/>
  பாலுன்னைக் கண்டுகொண்டிட்டு,<br/>
என்னுடை யாருயிரார் எங்ஙனே<br/>
  கொல்வந் தெய்துவரே? 7.6.5<br/>
<br/>
3513<br/>
வந்தெய்து மாறறி யேன்மல்கு<br/>
  நீலச் சுடர்தழைப்ப,<br/>
செஞ்சுடர்ச் சோதிகள் பூத்தொரு<br/>
  மாணிக்கம் சேர்வதுபோல்,<br/>
அந்தர மேல்செம்பட் டோ டடி<br/>
  உந்திகை மார்வுகண்வாய்,<br/>
செஞ்சுடர்ச் சோதி விடவுறை<br/>
  என்திரு மார்பனையே. 7.6.6<br/>
<br/>
3514<br/>
என்திரு மார்பன் தன்னையென்<br/>
  மலைமகள் கூறன்தன்னை,<br/>
என்றுமென் நாமக ளையகம்<br/>
  பால்கொண்ட நான்முகனை,<br/>
நின்ற சசிபதி யைநிலங்<br/>
  கீண்டெயில் மூன்றெரித்த,<br/>
வென்று புலம்துரந் தவிசும்<br/>
  பாளியைக் காணேனோ. 7.6.7<br/>
<br/>
3515<br/>
ஆளியைக் காண்பரி யாயரி<br/>
  காண்நரி யாய்,அரக்கர்<br/>
ஊளையிட் டன்றிலங்கைகடந்<br/>
  துபிலம் புக்கொளிப்ப,<br/>
மீளியம் புள்ளைக் கடாய்விறல்<br/>
  மாலியைக் கொன்று,பின்னும்<br/>
ஆளுயர் குன்றங்கள் செய்தடர்த்<br/>
  தானையும் காண்டுங்கொலோ? 7.6.8<br/>
<br/>
3516<br/>
காண்டுங்கொ லோநெஞ்ச மே.கடி<br/>
  யவினை யேமுயலும்,<br/>
ஆண்டிறல் மீளிமொய்ம் பிலரக்f<br/>
  கன்fகுலத் தைத்தடிந்து,<br/>
மீண்டுமவன் தம்பிக்கே விரி<br/>
  நீரிலங்கையருளி,<br/>
ஆண்டுதன் சோதிபுக் கவம<br/>
  ரர்அரி யேற்றினையே? 7.6.9<br/>
<br/>
3517<br/>
ஏற்றரும் வைகுந்தத் தையருளும்<br/>
  நமக்கு, ஆயர்குலத்து<br/>
ஈற்றிளம் பிள்ளையொன் றாய்ப்புக்கு<br/>
  மாயங்க ளேயியற்றி,<br/>
கூற்றியல் கஞ்சனைக் கொன்றுஐவர்க்<br/>
  காயக்கொடுஞ் சேனைதடிந்து,<br/>
ஆற்றல்மிக் கான்பெரி யபரஞ்<br/>
  சோதிபுக் கஅரியே. 7.6.10<br/>
<br/>
3518<br/>
புக்க அரியுரு வாயவுணனுடல் கீண்டுகந்த,<br/>
சக்கரச் செல்வன்தன்னைக் குருகூர்ச்சட கோபஞ்சொன்ன,<br/>
மிக்கவோ ராயிரத் துளிவைபத்தும்வல் லாரவரை,<br/>
தொக்குப்பல் லாண்டிசைத் துக்கவரி செய்வ ரேழையரே. (2) 7.6.11<br/>
<br/>
3519<br/>
ஏழையர் ஆவியுண் ணுமிணைக்<br/>
  கூற்றங்கொ லோவறியேன்,<br/>
ஆழியுங் கண்ண பிராந்திருக்<br/>
  கண்கள்கொ லோவறியேன்,<br/>
சூழவும் தாமரை நாண்மலர்<br/>
  போல்வந்து தோன்றும்கண்டீர்,<br/>
தோழியர் காள்.அன்னை மீர்.என்fசெய்<br/>
  கேந்துய ராட்டியேனே? (2) 7.7.1<br/>
<br/>
3520<br/>
ஆட்டியும் தூற்றியும் நின்றன்னை<br/>
  மீரென்னை நீர்நலிந்தென்?<br/>
மாட்டுயர் கற்பகத் தின்வல்லி<br/>
  யோகொழுந் தோ?அறியேன்,<br/>
ஈட்டிய வெண்ணெயுண் டாந்திரு<br/>
  மூக்கென தாவியுள்ளே,<br/>
மாட்டிய வல்விளக் கின்<br/>
  சுடரய்நிற்கும் வாலியதே. 7.7.2<br/>
<br/>
3521<br/>
வாலிய தோர்கனி கொல்வினை<br/>
  யாட்டியேன் வல்வினைகொல்,<br/>
கோலம் திரள்பவ ளக்கொழுந்<br/>
  துண்டங்கொ லோவறியேன்,<br/>
நீல நெடுமுகில் போல்திரு<br/>
  மேனியம் மான்தொண்டைவாய்,<br/>
ஏலும் திசையுளெல் லாம்வந்து<br/>
  தோன்றுமென் னின்னுயிர்க்கே. 7.7.3<br/>
<br/>
3522<br/>
இன்னுயிர்க் கேழையர் மேல்வளையும்<br/>
  இணை நீலவிற்கொல்,<br/>
மன்னிய சீர்மத னங்கருப்புச்<br/>
  சிலை கொல்,மதனன்<br/>
தன்னுயிர்த் தாதைகண் ணபெருமான்<br/>
  புரு வமவையே,<br/>
என்னுயிர் மேலன வாய்<br/>
   அடுகின்றன என்று நின்றே. 7.7.4<br/>
<br/>
3523<br/>
என்று நின்றேதிக ழும்செய்ய<br/>
  வீன்சுடர் வெண்மின்னுக்கொல்,<br/>
அன்றியென் னாவி யடுமணி<br/>
  முத்தங்கொ லோவறியேன்,<br/>
குன்றம் எடுத்தபி ரான்<br/>
  முறுவலெனதாவியடும்,<br/>
ஒன்றும் அறிகின்றி லேனன்னை<br/>
  மீர்.எனக் குய்விடமே. 7.7.5<br/>
<br/>
3524<br/>
 உய்விடம் ஏழையர்க் கும்<br/>
  அசுரர்க்கும் அரக்கர்கட்கும்<br/>
எவ்விடம்?  என்றிலங் கிமகரம்<br/>
  தழைக் கும்தளிர்கொல்,<br/>
பைவிடப் பாம்பணை யான்<br/>
  திருக்குண்டலக் காதுகளே?<br/>
கைவிட லொன்றுமின் றிய்<br/>
  அடுகின்றன காண்மின்களே. 7.7.6<br/>
<br/>
3525<br/>
காண்மின்கள் அன்னையர் காள்.என்று<br/>
  காட்டும் வகையறியேன்,<br/>
நாண்மன்னு வெண்திங்கள் கொல்.<br/>
  நயந்தார்கட்கு நச்சிலைகொல்,<br/>
சேண்மன்னு நால்தடந் தோள்<br/>
  பெருமான்தன் திருநுதலே?,<br/>
கோள்மன்னி யாவி யடும்கொடியேன்<br/>
  உயிர் கோளிழைத்தே. 7.7.7<br/>
<br/>
3526<br/>
கோளிழைத் தாமரையும்<br/>
  கொடியும் பவளமும் வில்லும்,<br/>
கோளிழைத்தண் முத்தமும்<br/>
  தளிரும் குளிர்வான் பிறையும்,<br/>
கோளிழையாவுடைய கொழுஞ்<br/>
  சோதி வட்டங்கொல், கண்ணன்,<br/>
கோளிழைவாள் முகமாய்க் கொடியேன்<br/>
  உயிர் கொள்கின்றதே? 7.7.8<br/>
<br/>
3527<br/>
கொள்கின்ற கோளிரு ளைச்சுகிர்ந்<br/>
  திட்ட கொழுஞ்சுருளின்,<br/>
உள்கொண்ட நீலநன் னூல்தழை<br/>
  கொல்?அன்று மாயங்குழல்,<br/>
விள்கின்ற பூந்தண் டுழாய்விரை<br/>
  நாறவந் தென்னுயிரை,<br/>
கள்கின்ற வாறறி யீரன்னை<br/>
  மீர்.கழ றாநிற்றிரே. 7.7.9<br/>
<br/>
3528<br/>
 நிற்றிமுற் றத்துள் என் றுநெரித்<br/>
  தகைய ராயென்னைநீர்<br/>
சுற்றியும் சூழ்ந்தும் வைதிர்சுடர்ச்<br/>
  சோதி மணிநிறமாய்,<br/>
முற்றவிம் மூவுல கும்விரி<br/>
  கின்ற சுடர்முடிக்கே,<br/>
ஒற்றுமைக் கொண்டதுள் ளமன்னை<br/>
  மீர்.நசை யென்நுங்கட்கே? 7.7.10<br/>
<br/>
3529<br/>
கட்கரி யபிர மஞ்சிவன் இந்திரன் என்றிவர்க்கும்,<br/>
கட்கரி யகண்ண னைக்குரு கூர்ச்சடகோபன்fசொன்ன,<br/>
உட்குடை யாயிரத் தூளிவை யுமொரு பத்தும்வல்லார்,<br/>
உட்குடை வானவ ரோடுட னாயென்றும் மாயாரே. (2) 7.7.11<br/>
<br/>
3530<br/>
மாயா. வாமன னே.மது சூதா. நீயருளாய்,<br/>
தீயாய் நீராய் நிலனாய் விசும்பாய்க் காலாய்,<br/>
தாயாய் தந்தையாய் மக்களாய் மற்றுமாய் முற்றுமாய்,<br/>
நீயாய் நீநின்ற வாறிவை யென்ன நியாயங்களே. (2) 7.8.1<br/>
<br/>
3531<br/>
அங்கண் மலர்த்தண் டுழாய்முடி அச்சுத னே.அருளாய்,<br/>
திங்களும் ஞாயிறு மாய்ச்செழும் பல்சுட ராயிருளாய்,<br/>
பொங்கு பொழிமழை யாய்ப்புக ழாய்பழி யாய்ப்பின்னும்நீ,<br/>
வெங்கண்வெங் கூற்றமு மாவிவை யென்ன விசித்திரமே. 7.8.2<br/>
<br/>
3532<br/>
சித்திரத் தேர்வல வா.திருச் சக்கரத் தாய்.அருளாய்,<br/>
எத்தனை யோருக முமவை யாயவற் றுள்ளியுலும்,<br/>
ஒத்தவொண் பல்பொருள் களுலப் பில்லன வாய்வியவாய்,<br/>
வித்தகத் தாய்நிற்றி நீயவை யென்ன விடமங்களே. 7.8.3<br/>
<br/>
3533<br/>
கள்ளவிழ் தாமரைக்கண்கண்ண னே.எனக் கொன்றருளாய்,<br/>
உள்ளது மில்லது மாயுலப் பில்லன வாய்வியவாய்,<br/>
வெள்ளத் தடங்கட லுள்விட நாகணை மேல்மருவி,<br/>
உள்ளப்பல் யோகுசெய் தியிவை யென்ன உபாயங்களே. 7.8.4<br/>
<br/>
3534<br/>
பாசங்கள் நீக்கியென் னையுனக் கேயுறக் கொண்டிட்டு,நீ<br/>
வாச மலர்த்தண் டுழாய்முடி மாயவ னே.அருளாய்,<br/>
காயமும் சீவனு மாய்க்கழி வாய்ப்பிறப் பாய்ப்பின்னும்நீ,<br/>
மாயங்கள்செய்துவைத் தியிவை யென்ன மயக்குகளே. 7.8.5<br/>
<br/>
3535<br/>
மயக்கா. வாமன னே.மதி யாம்வண்ணம் ஒன்றருளாய்,<br/>
அயர்ப்பாய்த் தேற்றமு மாயழ லாய்க்குளி ராய்வியவாய்,<br/>
வியப்பாய் வென்றிகளாய்வினை யாய்ப்பய னாய்ப்பின்னும்நீ,<br/>
துயக்காய் நீநின்ற வாறிவை யென்ன துயரங்களே. 7.8.6<br/>
<br/>
3536<br/>
துயரங்கள் செய்யுங்கண்ணா.சுடர் நீண்முடி யாயருளாய்,<br/>
துயரம்செய் மானங்க ளாய்மத னாகி உகவைகளாய்,<br/>
துயரம்செய் காமங்க ளாய்த்துலையாய்நிலை யாய்நடையாய்,<br/>
துயரங்கள் செய்துவைத் தியிவை யென்னசுண் டாயங்களே. 7.8.7<br/>
<br/>
3537<br/>
என்னச்சுண்டாயங்களால் நின்றிட்டாயென்னையாளும்கண்ணா,<br/>
இன்னதோர் தன்மையை என்றுன்னையாவர்க்கும் தேற்றரியை,<br/>
முன்னிய மூவுல குமவை யாயவற் றைப்படைத்து,<br/>
பின்னுமுள் ளாய்.புறத் தாய்.இவை யென்ன இயற்கைகளே. 7.8.8<br/>
<br/>
3538<br/>
என்ன இயற்கைகளால் எங்ஙனேநின்றிட் டாயென்கண்ணா,<br/>
துன்னு கரசர ணம்முத லாகவெல் லாவுறுப்பும்<br/>
உன்னு சுவையொளி யூறொலி நாற்றம் முற்றும்நீயே,<br/>
உன்னை யுணர வுறிலுலப் பில்லை நுணுக்கங்களே. 7.8.9<br/>
<br/>
3539<br/>
இல்லை நுணுக்கங்க ளேயித னில்பிறி தென்னும்வண்ணம்<br/>
தொல்லைநன் னூலில் சொன்ன வுருவும் அருவும்நியே<br/>
அல்லித் துழாயலங் கலணி மார்ப.என் அச்சுதனே,<br/>
வல்லதோர் வண்ணம்சொன்னாலதுவேயுனக் காம்வண்ணமே. 7.8.10<br/>
<br/>
3540<br/>
ஆம்வண்ண மின்னதொன் றென்றறி வதரி யஅரியை,<br/>
ஆம்வண்ணத் தால்குரு கூர்ச்சட கோபன் அறிந்துரைத்த<br/>
ஆம்வண்ண வொண்டமிழ்களிவை யாயிரத் துளிப்பத்தும்,<br/>
ஆம்வண்ணத் தாலுரைப்பாரமைந் தார்தமக்கென்றைக்குமே. (2) 7.8.11<br/>
<br/>
3541<br/>
என்றைக்கும் என்னையுய் யக்கொண்டு போகிய,<br/>
அன்றைக்கன் றென்னைத்தன் னாக்கியென் னால்தன்னை,<br/>
இன்றமிழ் பாடிய ஈசனை யாதியாய்<br/>
நின்றவென் சோதியை, எஞ்சொல்லி நிற்பனோ? (2) 7.9.1<br/>
<br/>
3542<br/>
என்சொல்லி நிற்பனென் இன்னுயி ரின்றொன்றாய்,<br/>
என்சொல்லால் யான்சொன்ன இன்கவி யென்பித்து,<br/>
தன்சொல்லால் தான்தன்னைக் கீர்த்தித்த மாயன்,என்<br/>
முன்சொல்லும் மூவுரு வாம் முதல்வனே. 7.9.2<br/>
<br/>
3543<br/>
ஆம்முதல் வனிவ னென்றுதற் றேற்றி,என்<br/>
நாமுதல் வந்து புகுந்துநல் லின்கவி,<br/>
தூமுதல் பத்தர்க்குத் தான்தன்னைச் சொன்ன,என்<br/>
வாய்முதல் அப்பனை என்று மறப்பனோ? 7.9.3<br/>
<br/>
3544<br/>
அப்பனை யென்று மறப்பனென் னாகியே,<br/>
தப்புத லின்றித் தனைக் கவி தான்சொல்லி,<br/>
ஒப்பிலாத் தீவினை யேனையுய் யக்கொண்டு<br/>
செப்பமே செய்து திரிகின்ற சீர்கண்டே? 7.9.4<br/>
<br/>
3545<br/>
சீர்கண்டு கொண்டு திருந்துநல் லின்கவி,<br/>
நேற்பட யான்சொல்லும் நீர்மை யிலாமையில்,<br/>
ஏர்விலா என்னைத்தன் னாக்கி என் னால்தன்னை,<br/>
பார்பரவு இன்கவி பாடும் பரமரே. 7.9.5<br/>
<br/>
3546<br/>
இன்கவி பாடும் பரம கவிகளால்,<br/>
தன்கவி தான்தன்னைப் பாடுவி யாது,இன்று<br/>
நன்குவந் தென்னுட னாக்கியென் னால்தன்னை,<br/>
வன்கவி பாடுமென் வைகுந்த நாதனே. 7.9.6<br/>
<br/>
3547<br/>
வைகுந்த நாதனென் வல்வினை மாய்ந்தறச்,<br/>
செய்குந்தன் றன்னையென் னாக்கியென் னால்தன்னை,<br/>
வைகுந்த னாகப் புகழ்வண் தீங்கவி,<br/>
செய்குந்தன் தன்னையெந் நாள்சிந்தித் தார்வனோ. 7.9.7<br/>
<br/>
3548<br/>
ஆர்வனோ ஆழியங் கையெம்பி ரான்புகழ்,<br/>
பார்விண்நீர் முற்றும் கலந்து பருகிலும்,<br/>
ஏர்விலா என்னைத்தன் னாக்கியென் னால்தன்னை,<br/>
சீர்பெற இன்கவி சொன்ன திறத்துக்கே? 7.9.8<br/>
<br/>
3549<br/>
திறத்துக்கே துப்புர வாம்திரு மாலின்சீர்,<br/>
இறப்பெதிர் காலம் பருகிலும் ஆர்வனோ,<br/>
மறப்பிலா வென்னைத்தன் னாக்கியென் னால்தன்னை,<br/>
உறப்பல இன்கவி சொன்ன வுதவிக்கே? 7.9.9<br/>
<br/>
3560<br/>
உதவிக்கைம் மாறென் னுயிரென்ன வுற்றெண்ணில்,<br/>
அதுவும்மற் றாங்கவன் றன்னதென் னால்தன்னை,<br/>
பதவிய இன்கவி பாடிய அப்பனுக்கு,<br/>
எதுவுமொன் றுமில்லை செய்வதிங் குமங்கே. 7.9.10<br/>
<br/>
3551<br/>
இங்குமங் கும்திரு மாலன்றி இன்மைகண்டு,<br/>
அங்ஙனே வண்குரு கூர்ச்சட கோபன் சொல்,<br/>
இங்ஙனே சொன்னவோ ராயிரத் திப்பத்தும்,<br/>
எங்ஙனே சொல்லினும் இன்பம் பயக்குமே. (2) 7.9.11<br/>
<br/>
3552<br/>
இன்பம் பயக்க எழில்மலர்<br/>
  மாதரும் தானுமிவ் வேழுலகை,<br/>
இன்பம் பயக்க இனிதுடன்<br/>
  வீற்றிருந் தாள்கின்ற எங்கள்பிரான்,<br/>
அன்புற் றமர்ந்துறை கின்றா<br/>
  ணிபொழில் சூழ்திரு வாறன்விளை,<br/>
அன்புற் றமர்ந்து வலம்செய்து<br/>
  கைதொழும் நாள்களும் ஆகுங்கொலோ. (2) 7.10.1<br/>
<br/>
3553<br/>
ஆகுங்கொல் ஐயமொன் றின்றி<br/>
  அகலிடம் முற்றவும், ஈரடியே<br/>
ஆகும் பரிசு நிமிர்ந்த<br/>
  திருக்குறள் அப்பன் அமர்ந்துறையும்,<br/>
மாகம் திகழ்கொடி மாடங்கள்<br/>
  நீடும் மதிள்திரு வாறன்விளை,<br/>
மாகந்த நீர்கொண்டு தூவி<br/>
  வலஞ்செய்து கைதொழுங் கூடுங்கொலோ. 7.10.2<br/>
<br/>
3554<br/>
கூடுங்கொல் வைகலும் கோவிந்த<br/>
  னைமது சூதனைக் கோளரியை,<br/>
ஆடும் பறவை மிசைக்கண்டு<br/>
  கைதொழு தன்றி யவனுறையும்,<br/>
பாடும் பெரும்புகழ் நான்மறை<br/>
  வேள்வியைந் தாறங்கம் பன்னினர்வாழ்,<br/>
நீடு பொழில்திரு வாறன்<br/>
  விளைதொழ வாய்க்குங்கொல் நிச்சலுமே. 7.10.3<br/>
<br/>
3555<br/>
வாய்க்குங்கொல் நிச்சலும் எப்பொழு<br/>
  தும்மனத்து ஈங்கு நினைக்கப்பெற<br/>
வாய்க்கும் கரும்பும் பெருஞ்செந்<br/>
  நெலும்வயல் சூழ்திரு வாறன்விளை,<br/>
வாய்க்கும் பெரும்புகழ் மூவுல<br/>
  கீசன் வடமது ரைப்பிறந்த,<br/>
வாய்க்கும் மணிநிறக் கண்ணபி<br/>
  ரான்றன் மலரடிப் போதுகளே. 7.10.4<br/>
<br/>
3556<br/>
மலரடிப் போதுகள் என்னெஞ்சத்<br/>
  தெப்பொழு துமிருத் திவணங்க,<br/>
பலரடி யார்முன் பருளிய<br/>
  பாம்பணை யப்பன் அமர்ந்துறையும்,<br/>
மலரில் மணிநெடு மாடங்கள்<br/>
  நீடு மதில்திரு வாறன்விளை,<br/>
உலகம் மலிபுகழ் பாடநம்<br/>
  மேல்வினை ஒன்றும்நில் லாகெடுமே. 7.10.5<br/>
<br/>
3557<br/>
ஒன்றும்நில் லாகெடும் முற்றவும்<br/>
  தீவினை யுள்ளித் தொழுமிந்தொண்டீர்,<br/>
அன்றங் கமர்வென் றுருப்பிணி<br/>
  நங்கை யணிநெடுந் தோள்புணர்ந்தான்,<br/>
என்றுமெப் போதுமென் னெஞ்சம்<br/>
  துதிப்பவுள் ளேயிருக் கின்றபிரான்,<br/>
நின்ற அணிதிரு வாறன்<br/>
  விளையென்னும் நீணக ரமதுவே. 7.10.6<br/>
<br/>
3558<br/>
நீணக ரமது வேமலர்ச்<br/>
  சோலைகள் சூழ்திரு வாறன்விளை,<br/>
நீணக ரத்துறை கின்றபி<br/>
  ரான்நெடு மால்கண்ணன் விண்ணவர்கோன்<br/>
வாண புரம்புக்கு முக்கட்பி<br/>
  ரானைத் தொலையவெம் போர்கள்செய்து,<br/>
வாணனை யாயிரந் தோள்துணித்<br/>
  தாஞ்சரண் அன்றிமற் றொன்றிலமே. 7.10.7<br/>
<br/>
3559<br/>
 அன்றிமற் றொன்றிலம் நின்சர<br/>
  ணே. என் றகலிரும் பொய்கையின்வாய்,<br/>
நின்றுதன் நீள்கழ லேத்திய<br/>
  ஆனையின் நெஞ்சிடர் தீர்த்தபிரான்,<br/>
சென்றங் கினிதுறை கின்ற<br/>
  செழும்பொழில் சூழ்திரு வாறன்விளை,<br/>
ஒன்றி வலஞ்செய்ய ஒன்றுமோ?<br/>
  தீவினை யுள்ளத்தின் சார்வல்லவே. 7.10.8<br/>
<br/>
3560<br/>
தீவினை யுள்ளத்தின் சார்வல்ல<br/>
  வாகித் தெளிவிசும் பேறலுற்றால்,<br/>
நாவினுள் ளுமுள்ளத் துள்ளும்<br/>
  அமைந்த தொழிலினுள் ளும்நவின்று,<br/>
யாவரும் வந்து வணங்கும்<br/>
  பொழில்திரு வாறன் விளையதனை,<br/>
மேவி வலஞ்செய்து கைதொழக்<br/>
  கூடுங்கொல் என்னுமென் சிந்தனையே. 7.10.9<br/>
<br/>
3561<br/>
சிந்தைமற் றொன்றின் திறத்ததல்<br/>
  லாத்தன்மை தேவபி ரானறியும்,<br/>
சிந்தையி னால்செய்வ தானறி<br/>
  யாதன மாயங்கள் ஒன்றுமில்லை,<br/>
சிந்தையி னால்சொல்லி னால்செய்கை<br/>
  யால்நிலத் தேவர் குழுவணங்கும்,<br/>
சிந்தை மகிழ்திரு வாறன்<br/>
  விளையுறை தீர்த்தனுக் கற்றபின்னே. 7.10.10<br/>
<br/>
3562<br/>
தீர்த்தனுக் கற்றபின் மற்றோர்<br/>
  சரணில்லை யென்றெண்ணி, தீர்த்தனுக்கே<br/>
தீர்த்த மனத்தன னாகிச்<br/>
  செழுங்குரு கூர்ச்சட கோபன்fசொன்ன,<br/>
தீர்த்தங்க ளாயிரத் துள்ளிவை<br/>
  பத்தும்வல் லார்களை, தேவர்வைகல்<br/>
தீர்த்தங்க ளேயென்று பூசித்து<br/>
  நல்கி யுரைப்பார்தம் தேவியர்க்கே. (2) 7.10.11<br/>
<br/>
<strong>    திருவாய் மொழி எட்டாம் பத்து   </strong> <br/>
<br/>
3563<br/>
தேவிமா ராவார் திருமகள் பூமி<br/>
  யேவமற் றமரராட் செய்வார்,<br/>
மேவிய வுலகம் மூன்றவை யாட்சி<br/>
  வேண்டுவேண் டுருவம்நின் னுருவம்,<br/>
பாவியேன் தன்னை யடுகின்ற கமலக்<br/>
  கண்ணதோர் பவளவாய் மணியே,<br/>
ஆவியே. அமுதே. அலைகடல் கடைந்த<br/>
  அப்பனே. காணுமா றருளாய். 8.1.1<br/>
<br/>
3564<br/>
 காணுமா றருளாய்  என்றென்றே கலங்கிக்<br/>
  கண்ணநீர் அலமர வினையேன்<br/>
பேணுமா றெல்லாம் பேணிநின் பெயரே<br/>
  பிதற்றுமா றருளெனக் கந்தோ,<br/>
காணுமா றருளாய் காகுத்தா. கண்ணா.<br/>
  தொண்டனேன் கற்பகக் கனியே,<br/>
பேணுவார் அமுதே. பெரியதண் புனல்சூழ்<br/>
  பெருநிலம் எடுத்தபே ராளா. 8.1.2<br/>
<br/>
3565<br/>
எடுத்தபே ராளன் நந்தகோ பன்றன்<br/>
  இன்னுயிர்ச் சிறுவனே, அசோதைக்<br/>
கடுத்தபே ரின்பக் குலவிளங் களிறே.<br/>
  அடியனேன் பெரியவம் மானே,<br/>
கடுத்தபோர் அவுணன் உடலிரு பிளவாக்<br/>
  கையுகி ராண்டவெங் கடலே,<br/>
அடுத்ததோர் உருவாய் இன்றுநீ வாராய்<br/>
  எங்ஙனம் தேறுவர் உமரே? 8.1.3<br/>
<br/>
3566<br/>
உமருகந் துகந்த வுருவம்நின் னுருவம்<br/>
  ஆகியுன் தனக்கன்ப ரானார்<br/>
அவர்,உகந் தமர்ந்த செய்கையுன் மாயை<br/>
  அறிவொன்றும் சங்கிப்பன் வினையேன்,<br/>
அமரது பண்ணி அகலிடம் புடைசூழ்<br/>
  அடுபடை அவித்தாம் மானே,<br/>
அமரர்தம் அமுதே. அசுரர்கள் நஞ்சே.<br/>
  என்னுடை ஆருயி ரேயோ. 8.1.4<br/>
<br/>
3567<br/>
ஆருயி ரேயோ. அகலிடம் முழுதும்<br/>
  படைத்திடந் துண்டுமிழ்ந் தளந்த,<br/>
பேருயி ரேயோ. பெரியநீர் படைத்தங்<br/>
  குறைந்தது கடைந்தடைத் துடைத்த,<br/>
சீரிய ரேயோ.மனிசர்க்குத் தேவர்<br/>
  போலத்தே வர்க்கும்தே வாவோ,<br/>
ஒருயி ரேயோ. உலகங்கட் கெல்லாம்<br/>
  உன்னைநான் எங்குவந் துறுகோ? 8.1.5<br/>
<br/>
3568<br/>
எங்குவந் துறுகோ என்னையாள் வானே.<br/>
  ஏழுல கங்களும் நீயே,<br/>
அங்கவர்க் கமைத்த தெய்வமும் நீயே<br/>
  அவற்றவை கருமமும் நீயே,<br/>
பொங்கிய புறம்பால் பொருளுள வேலும்<br/>
  அவையுமோ நீயின்னே யானால்<br/>
மங்கிய அருவாம் நேர்ப்பமும் நீயே<br/>
  வான்புலம் இறந்ததும் நீயே. 8.1.6<br/>
<br/>
3569<br/>
இறந்ததும் நீயே எதிர்ந்ததும் நீயே<br/>
  நிகழ்வதோ நீயின்னே யானால்,<br/>
சிறந்தநின் தன்மை யதுவிது வுதுவென்<br/>
  றறிவொன்றும் சங்கிப்பன் வினையேன்,<br/>
கறந்தபால் நெய்யே. நெய்யின் சுவையே.<br/>
  கடலினுள் அமுதமே, அமுதில்<br/>
பிறந்தவின் சுவையே. சுவையது பயனே.<br/>
  பின்னைதோள் மணந்தபே ராயா. 8.1.7<br/>
<br/>
3570<br/>
மணந்தபே ராயா. மாயத்தால் முழுதும்<br/>
  வல்வினை யேனையீர் கின்ற,<br/>
குணங்களை யுடையாய். அசுரர்வன் கையர்<br/>
  கூற்றமே. கொடியபுள் ளுயர்த்தாய்,<br/>
பணங்களா யிரமும் உடையபைந் நாகப்<br/>
  பள்ளியாய். பாற்கடல் சேர்ப்பா,<br/>
வணங்குமா றாறியேன். மனமும்வா சகமும்<br/>
  செய்கையும் யானும்நீ தானே. 8.1.8<br/>
<br/>
3571<br/>
யானும்நீ தானே யாவதோ மெய்யே<br/>
  அருநர கவையும் நீயானால்,<br/>
வானுய ரின்பம் எய்திலென் மற்றை<br/>
  நரகமே யெய்திலென்? எனிலும்,<br/>
யானும்நீ தானாய்த் தெளிதொறும் நன்றும்<br/>
  அஞ்சுவன் நரகம்நா னடைதல்,<br/>
வானுய ரின்பம் மன்னிவீற் றிருந்தாய்.<br/>
  அருளுநின் தாள்களை யெனக்கே. 8.1.9<br/>
<br/>
3572<br/>
தாள்களை யெனக்கே தலைத்தலை சிறப்பத்<br/>
  தந்தபே ருதவிக்கைம் மாறா,<br/>
தோள்களை யாரத் தழுவிதென் னுயிரை<br/>
  அறவிலை செய்தனன் சோதீ,<br/>
தோள்களா யிரத்தாய். முடிகளா யிரத்தாய்.<br/>
  துணைமலர்க் கண்களா யிரத்தாய்,<br/>
தாள்களா யிரத்தாய். பேர்களா யிரத்தாய்.<br/>
  தமியனேன் பெரிய அப்பனே. 8.1.10<br/>
<br/>
3573<br/>
பெரிய அப்பனைப் பிரமன் அப்பனை<br/>
  உருத்திரன் அப்பனை, முனிவர்க்<br/>
குரிய அப்பனை அமரர் அப்பனை<br/>
  உலகுக்கோர் தனியப்பன் தன்னை,<br/>
பெரியவண் குருகூர் வண்சட கோபன்<br/>
  பேணின ஆயிரத் துள்ளும்,<br/>
உரியசொல் மாலை இவையும்பத் திவற்றால்<br/>
  உய்யலாம் தொண்டீர்.நங் கட்கே. (2) 8.1.11<br/>
<br/>
3574<br/>
நங்கள் வரிவளை யாயங் காளோ.<br/>
  நம்முடை ஏதலர் முன்பு நாணி,<br/>
நுங்கட் கியானொன்று ரைக்கும் மாற்றம்<br/>
  நோக்குகின் றேனெங்கும் காண மாட்டேன்,<br/>
சங்கம் சரிந்தன சாயி ழந்தேன்<br/>
  தடமுலை பொன்னிற மாய்த்த ளர்ந்தேன்,<br/>
வெங்கண் பறவையின் பாக னெங்கோன்<br/>
  வேங்கட வாணணை வேண்டிச் சென்றே. (2) 8.2.1<br/>
<br/>
3575<br/>
வேண்டிச்சென் றொன்று பெறுகிற் பாரில்<br/>
  என்னுடைத் தோழியர் நுங்கட் கேலும்,<br/>
ஈண்டிது ரைக்கும் படியை யந்தோ.<br/>
  காண்கின்றி லேனிட ராட்டி யேன்நான்,<br/>
காண்தகு தாமரைக் கண்ணன் கள்வன்<br/>
  விண்ணவர் கோன்நங்கள் கோனைக் கண்டால்,<br/>
ஈண்டிய சங்கும் நிறைவும் கொள்வான்<br/>
  எத்தனை காலம் இளைக்கின் றேனே. 8.2.2<br/>
<br/>
3576<br/>
காலம் இளைக்கிலல் லால்வி னையேன்<br/>
  நானிளைக் கின்றிலன் கண்டு கொண்மின்,<br/>
ஞாலம் அறியப் பழிசு மந்தேன்<br/>
  நன்னுத லீர்.இனி நாணித் தானென்,<br/>
நீல மலர்நெடுஞ் சோதி சூழ்ந்த<br/>
  நீண்ட முகில்வண்ணன் கண்ணன் கொண்ட,<br/>
கோல வளையொடு மாமை கொள்வான்<br/>
  எத்தனை காலம்கூ டச்சென்றே? 8.2.3<br/>
<br/>
3577<br/>
கூடச்சென் றேனினி என்கொ டுக்கேன்?<br/>
  கோல்வளை நெஞ்சத் தொடக்க மெல்லாம்,<br/>
பாடற் றொழிய இழந்து வைகல்<br/>
  பல்வளை யார்முன் பரிச ழிந்தேன்,<br/>
மாடக் கொடிமதிள் தென்கு ளந்தை<br/>
  வண்குட பால்நின்ற மாயக் கூத்தன்,<br/>
ஆடல் பறவை உயர்த்த வெல்போர்<br/>
  ஆழி வலவினை யாதரித்தே. 8.2.4<br/>
<br/>
3578<br/>
ஆழி வலவினை ஆதரிப்பும் ஆங்கவன்<br/>
  நம்மில் வரவும் எல்லாம்,<br/>
தோழியர் காள்.நம் முடைய மேதான்?<br/>
  சொல்லுவ தோவிங் கரியதுதான்,<br/>
ஊழிதோ றூழி ஒருவ னாக<br/>
  நன்குணர் வார்க்கும் உணர லாகா,<br/>
சூழ லுடைய சுடர்கொ ளாதித்<br/>
  தொல்லையஞ் சோதி நினைக்குங் காலே. 8.2.5<br/>
<br/>
3579<br/>
தொல்லையஞ் சோதி நினைக்குங் காலென்<br/>
  சொல்லள வன்றிமை யோர்த மக்கும்,<br/>
எல்லையி லாதன கூழ்ப்புச் செய்யும்<br/>
  அத்திறம் நிற்கவெம் மாமை கொண்டான்,<br/>
அல்லி மலர்த்தண் டுழாயும் தாரான்<br/>
  ஆர்க்கிடு கோவினிப் பூசல் சொல்லீர்,<br/>
வல்லி வளவயல் சூழ்கு டந்தை<br/>
  மாமலர்க் கண்வளர் கின்ற மாலே. 8.2.6<br/>
<br/>
3580<br/>
 மாலரி கேசவன் நார ணஞ்சீ<br/>
  மாதவன் கோவிந்தன் வைகுந்தன்  என்றென்று,<br/>
ஒல மிடவென்னைப் பண்ணி விட்டிட்<br/>
  டொன்று முருவும் சுவடும் காட்டான்,<br/>
ஏல மலர்குழல் அன்னை மீர்காள்.<br/>
  என்னுடைத் தோழியர் காள்.என் செய்கேன்?<br/>
காலம் பலசென்றும் காண்ப தாணை<br/>
  உங்களோ டெங்க ளிடையில் லையே. 8.2.7<br/>
<br/>
3581<br/>
இடையில் லையான் வளர்த்த கிளிகாள்.<br/>
  பூவைகள் காள்.குயில் காள்.ம யில்காள்,<br/>
உடையநம் மாமையும் சங்கும் நெஞ்சும்<br/>
  ஒன்றும் ஒழியவொட் டாது கொண்டான்,<br/>
அடையும் வைகுந்த மும்பாற் கடலும்<br/>
  அஞ்சன வெற்பும் அவைந ணிய,<br/>
கடையறப் பாசங்கள் விட்ட பின்னை<br/>
  அன்றி யவனவை காண்கொ டானே. 8.2.8<br/>
<br/>
3582<br/>
காண்கொடுப் பானல்ல னார்க்கும் தன்னைக்<br/>
  கைசெயப் பாலதோர் மாயந் தன்னால்,<br/>
மாண்குறல் கோல வடிவு காட்டி<br/>
  மண்ணும் விண்ணும் நிறைய மலர்ந்த,<br/>
சேண்சுடர்த் தோள்கள் பலத ழைத்த<br/>
  தேவ பிராற்கென் நிரைவினோடு,<br/>
நாண்கொடுத் தேனினி யென்கொடுக்கேன்<br/>
  என்னுடை நன்னுதல் நங்கை மீர்காள். 8.2.9<br/>
<br/>
3583<br/>
என்னுடை நன்னுதல் நங்கை மீர்காள்.<br/>
  யானினச் செய்வதென்? என்நெஞ் சென்னை,<br/>
 நின்னிடை யேனல்லேன்  என்று நீங்கி<br/>
  நேமியும் சங்கும் இருகைக் கொண்டு,<br/>
பன்னெடுஞ் சூழ்சுடர் ஞாயிற் றோடு<br/>
  பான்மதி ஏந்தியொர் கோல நீல,<br/>
நன்னெடுங் குன்றம் வருவ தொப்பான்<br/>
  நாண்fம லர்ப்பா தமடைந் ததுவே. 8.2.10<br/>
<br/>
3584<br/>
பாதம் அடைவதன் பாசத் தாலே<br/>
  மற்றவன் பாசங்கள் முற்ற விட்டு,<br/>
கோதில் புகழ்க்கண் ணன்தன் னடிமேல்<br/>
  வண்குரு கூர்ச்சட கோபன் சொன்ன,<br/>
தீதிலந்தாதியோ ராயி ரத்துள்<br/>
  இவையுமோர் பத்திசை யோடும் வல்லார்,<br/>
ஆதுமோர் தீதில ராகி யிங்கும்<br/>
  அங்குமெல் லாமமை வார்கள் தாமே. (2) 8.2.11<br/>
<br/>
3585<br/>
அங்கு மிங்கும் வானவர் தானவர் யாவரும்,<br/>
எங்கும் இனையையென் றுன்னை அறியகிலா தலற்றி,<br/>
அங்கம் சேரும் பூமகள் மண்மகள் ஆய்மகள்,<br/>
சங்கு சக்கரக் கையவ னென்பர் சரணமே. (2) 8.3.1<br/>
<br/>
3586<br/>
சரண மாகிய நான்மறை நூல்களும் சாராதே,<br/>
மரணம் தோற்றம் வான்பிணி மூப்பென் றிவைமாய்த்தோம்,<br/>
கரணப் பல்படை பற்றற வோடும் கனலாழி,<br/>
அரணத் திண்படை யேந்திய ஈசற் காளாயே. 8.3.2<br/>
<br/>
3587<br/>
ஆளும் ஆளார் ஆழியும் சங்கும் சுமப்பார்தாம்,<br/>
வாளும் வில்லுங் கொண்டுபின் செல்வார் மாற்றில்லை,<br/>
தாளும் தோளும் கைகளை யாரத் தொழக்காணேன்,<br/>
நாளும் நாளும் நாடுவன் அடியேன் ஞாலத்தே. 8.3.3<br/>
<br/>
3588<br/>
ஞாலம் போனகம் பற்றியோர் முற்றா வுருவாகி,<br/>
ஆலம் பேரிலை யன்னவ சஞ்செய்யும் அம்மானே,<br/>
காலம் பேர்வதோர் காரிரு ளுழியொத் துளதால்,உன்<br/>
கோலங் காரேழில் காணலுற் றாழும் கொடியேற்கே. 8.3.4<br/>
<br/>
3589<br/>
கொடியார் மாடக் கோளு ரகத்தும் புளிங்குடியும்,<br/>
மடியா தின்னே நீதுயில் மேவி மகிழ்ந்ததுதான்,<br/>
அடியார் அல்லல் தவிர்த்த அசைவோ? அன்றேல்,இப்<br/>
படிதான் நீண்டு தாவிய அசைவோ? பணியாயே. 8.3.5<br/>
<br/>
3590<br/>
பணியா அமரர் பணிவும் பண்பும் தாமேயாம்,<br/>
அணியார் ஆழியும் சங்கமு மேந்தும் அவர்காண்மின்,<br/>
தணியா வெந்நோ யுலகில் தவிர்ப்பான், திருநீல<br/>
மணியார் மேனியோ டென்மனம் சூழ வருவாரே. 8.3.6<br/>
<br/>
3591<br/>
வருவார் செல்வார் வண்பரி சாரத் திருந்த,என்<br/>
திருவாழ் மார்வற் கென்திறம் சொல்லார் செய்வதென்,<br/>
உருவார் சக்கரம் சங்கு சுமந்திங் கும்மோடு,<br/>
ஒருபா டுழல்வா னோரடி யானு முளனென்றே. 8.3.7<br/>
<br/>
3592<br/>
என்றே யென்னையுன் ஏரார் கோலத் திருந்தடிக்கீழ்,<br/>
நின்றே யாட்செய்ய நீகொண் டருள நினைப்பதுதான்,<br/>
குன்றெழ் பாரேழ் சூழ்கடல் ஞாலம் முழுவேழும்,<br/>
நின்றே தாவிய நீள்கழல் ஆழித் திருமாலே. 8.3.8<br/>
<br/>
3593<br/>
திருமால் நான்முகன் செஞ்சடை யானென் றிவர்கள்,எம்<br/>
பெருமான் தன்மையை யாரறி கிற்பார் பேசியென்,<br/>
ஒருமா முதல்வா. ஊழிப் பிரானென் னையாளுடை,<br/>
கருமா மேனியன் என்பனென் காதல் கலக்கவே. 8.3.9<br/>
<br/>
3594<br/>
கலக்க மில்லா நல்தவ முனிவர் கரைகண்டோ ர்,<br/>
துளக்க மில்லா வானவ ரெல்லாம் தொழுவார்கள்,<br/>
மலக்க மெய்த மாகடல் தன்னைக் கடைந்தானை,<br/>
உலக்க நாம்புகழ் கிற்பதென் செய்வ துரையீரே. 8.3.10<br/>
<br/>
3595<br/>
உரையா வெந்நோய் தவிர அருள்நீண் முடியானை,<br/>
வரையார் மாடம் மன்னு குருகூர்ச் சடகோபன்,<br/>
உரையேய் சொல்தொடை ஓரா யிரத்து ளிப்பத்தும்,<br/>
நிரையே வல்லார் நீடுல கத்துப் பிறவாரே. (2) 8.3.11<br/>
<br/>
3596<br/>
வார்கடா அருவி யானைமா மலையின்<br/>
  மருப்பிணைக் குவடிறுத் துருட்டி,<br/>
ஊர்கொள்திண் பாகன் உயிர்செகுத் தரங்கின்<br/>
  மல்லரைக் கொன்றுசூழ் பரண்மேல்,<br/>
போர்கடா வரசர் புறக்கிட மாட<br/>
  மீமசைக் கஞ்சனைத் தகர்த்த,<br/>
சீர்கொள்சிற் றாயன் திருச்செங்குன் றூரில்<br/>
  திருச்சிற்றா றெங்கள்செல் சார்வே. (2) 8.4.1<br/>
<br/>
3597<br/>
எங்கள்செல் சார்வு யாமுடை அமுதம்<br/>
  இமையவர் அப்பனென் அப்பன்,<br/>
பொங்குமூ வுலகும் படைத்தளித் தழிக்கும்<br/>
  பொருந்துமூ வுருவனெம் அருவன்,<br/>
செங்கயல் உகளும் தேம்பணை புடைசூழ்<br/>
  திருச்செங்குன் றூர்த்திருச் சிற்றாறு<br/>
அங்கமர் கின்ற, ஆதியான் அல்லால்<br/>
  யாவர்மற் றெனமர் துணையே? 8.4.2<br/>
<br/>
3598<br/>
என்னமர் பெருமான் இமையவர் பெருமான்<br/>
  இருநிலம் இடந்தவெம் பெருமான்,<br/>
முன்னைவல் வினைகள் முழுதுடன் மாள<br/>
  என்னையாள் கின்றேம் பெருமான்,<br/>
தென்திசைக் கணிகொள் திருச்செங்குன் றூரில்<br/>
  திருச்சிற்றா றங்கரை மீபால்<br/>
நின்றவெம் பெருமான், அடியல்லால் சரணம்<br/>
  நினைப்பிலும் பிறிதில்லை எனக்கே. 8.4.3<br/>
<br/>
3599<br/>
பிறிதில்லை யெனக்குப் பெரியமூ வுலகும்<br/>
  நிறையப்பே ருருவமாய் நிமிர்ந்த,<br/>
குறியமாண் எம்மான் குரைகடல் கடைந்த<br/>
  கோலமா ணிக்கமென் எம்மான்,<br/>
செறிகுலை வாழை கமுகுதெங் கணிசூழ்<br/>
  திருச்செங்குன் றூர்த்திருச் சிற்றாறு<br/>
அறிய,மெய்ம் மையே நின்றவெம் பெருமான்<br/>
  அடியிணை யல்லதோர் அரணே. 8.4.4<br/>
<br/>
3600<br/>
அல்லதோர் அரணும் அவனில்வே றில்லை<br/>
  அதுபொரு ளாகிலும், அவனை<br/>
அல்லதென் ஆவி அமர்ந்தணை கில்லா<br/>
  தாதலால் அவனுறை கின்ற,<br/>
நல்லநான் மறையோர் வேள்வியுள் மடுத்த<br/>
  நறும்புகை விசும்பொளி மறைக்கும்,<br/>
நல்லநீள் மாடத் திருச்செங்குன் றூரில்<br/>
  திருச்சிற்றா றெனக்குநல் லரணே. 8.4.5<br/>
<br/>
3601<br/>
எனக்குநல் லரணை எனதா ருயிரை<br/>
  இமையவர் தந்தைதாய் தன்னை,<br/>
தனக்குன்தன் தன்மை அறிவரி யானைத்<br/>
  தடங்கடல் பள்ளியம் மானை,<br/>
மனக்கொள்சீர் மூவா யிரவர்வண் சிவனும்<br/>
  அயனும் தானுமொப் பார்வாழ்,<br/>
கனக்கொள்திண் மாடத் திருச்செங்குன் றூரில்<br/>
  திருச்சிற்றா றதனுள்கண் டேனே. 8.4.6<br/>
<br/>
3602<br/>
திருச்செங்குன் றூரில் திருச்சிற்றா றதனுள்<br/>
  கண்டவத் திருவடி யென்றும்,<br/>
திருச்செய்ய கமலக் கண்ணூம்செவ் வாயும்<br/>
  செவ்வடி யும்செய்ய கையும்,<br/>
திருச்செய்ய கமல வுந்தியும் செய்ய<br/>
  கமலமார் பும்செய்ய வுடையும்,<br/>
திருச்செய்ய முடியும் ஆரமும் படையும்<br/>
  திகழவென் சிந்தையு ளானே. 8.4.7<br/>
<br/>
3603<br/>
திகழவென் சிந்தை யுள்ளிருந் தானைச்<br/>
  செழுநிலத் தேவர்நான் மறையோர்,<br/>
திசைகைகூப்பி யேத்தும் திருச்செங்குன் றூரில்<br/>
  திருச்சிற்றா றங்கரை யானை,<br/>
புகர்கொள்வா னவர்கள் புகலிடந் தன்னை<br/>
  அசுரர்வன் கையர்வெங் கூற்றை,<br/>
புகழுமா றறியேன் பொருந்துமூ வுலகும்<br/>
  படைப்பொடு கெடுப்புக்காப் பவனே. 8.4.8<br/>
<br/>
3604<br/>
படைப்பொடு கெடுப்புக் காப்பவன் பிரம<br/>
  பரம்பரன் சிவபெருமான் அவனே,<br/>
இடைப்புக்கோ ருருவும் ஒழிவில்லை யவனே<br/>
  புகழ்வில்லை யாவையும் தானே,<br/>
கொடைப்பெரும் புகழார் இனையர்தன் னானார்<br/>
  கூறிய விச்சையோ டொழுக்கம்,<br/>
நடைப்பலி யியற்கைத் திருச்செங்குன் றூரில்<br/>
  திருச்சிற்றா றமர்ந்த நாதனே. 8.4.9<br/>
<br/>
3605<br/>
அமர்ந்த நாதனை யவரவ ராகி<br/>
  அவர்க்கருள் அருளுமம் மானை<br/>
அமர்ந்ததண் பழனத் திருச்செங்குன் றூரில்<br/>
  திருச்சிற்றாற் றங்கரை யானை,<br/>
அமர்ந்தசீர் மூவா யிரவர்வே தியர்கள்<br/>
  தம்பதி யவனிதே வர்வாழ்வு,<br/>
அமர்ந்தமா யோனை முக்கணம் மானை<br/>
  நான்முக னையமர்ந் தேனே. 8.4.10<br/>
<br/>
3606<br/>
தேனைநன் பாலைக் கன்னலை யமுதைத்<br/>
  திருந்துல குண்டவம் மானை,<br/>
வானநான் முகனை மலர்ந்தண் கொப்பூழ்<br/>
  மலர்மிசைப் படைத்தமா யோனை,<br/>
கோனைவண் குருகூர்ச் வண்சட கோபன்<br/>
  சொன்னவா யிரத்துளிப் பத்தும்,<br/>
வானின்மீ தேற்றி யருள்செய்து முடிக்கும்<br/>
  பிறவிமா மாயக்கூத் தினையே. (2) 8.4.11<br/>
<br/>
3607<br/>
மாயக் கூத்தா. வாமனா.<br/>
  வினையேன் கண்ணா. கண்கைகால்<br/>
தூய செய்ய மலர்களாச்<br/>
  சோதிச் செவ்வாய் முகிழதா,<br/>
சாயல் சாமத் திருமேனி<br/>
  தண்பா சடையா, தாமரைநீள்<br/>
வாசத் தடம்போல் வருவானே.<br/>
  ஒருநாள் காண வாராயே. (2) 8.5.1<br/>
<br/>
3608<br/>
 காண வாராய்  என்றென்று<br/>
  கண்ணும் வாயும் துவர்ந்து,அடியேன்<br/>
நாணி நன்னாட் டலமந்தால்<br/>
  இரங்கி யொருநாள் நீயந்தோ,<br/>
காண வாராய் கருநாயி<br/>
  றுதிக்கும் கருமா மாணிக்க,<br/>
நாணல் மலைபோல் சுடர்ச்சோதி<br/>
  முடிசேர் சென்னி யம்மானே. 8.5.2<br/>
<br/>
3609<br/>
 முடிசேர் சென்னி யம்மா.நின்<br/>
  மொய்பூந் தாமத் தண்டுழாய்,<br/>
கடிசேர் கண்ணிப் பெருமானே. <br/>
  என்றென் றேங்கி யழுதக்கால்,<br/>
படிசேர் மகரக் குழைகளும்<br/>
  பவள வாயும் நால்தோளும்,<br/>
துடிசே ரிடையும் அமைந்ததோர்<br/>
  தூநீர் முகில்போல் தோன்றாயே. 8.5.3<br/>
<br/>
3610<br/>
தூநீர் முகில்போல் தோன்றும்நின்<br/>
  சுடர்க்கொள் வடிவும் கனிவாயும்,<br/>
தேநீர்க் கமலக் கண்களும்<br/>
  வந்தென் சிந்தை நிறைந்தவா,<br/>
மாநீர் வெள்ளீ மலைதன்மேல்<br/>
  வண்கார் நீல முகில்போல,<br/>
தூநீர்க் கடலுள் துயில்வானே.<br/>
  எந்தாய். சொல்ல மாட்டேனே. 8.5.4<br/>
<br/>
3611<br/>
சொல்ல மாட்டேன் அடியேனுன்<br/>
  துளங்கு சோதித் திருப்பாதம்,<br/>
எல்லை யில்சீ ரிளஞாயி<br/>
  றிரண்டு போலென் னுள்ளவா.,<br/>
அல்லல் என்னும் இருள்சேர்தற்<br/>
  குபாயம் என்னே?, ஆழிசூழ்<br/>
மல்லல் ஞால முழுதுண்ட<br/>
  மாநீர்க் கொண்டல் வண்ணனே. 8.5.5<br/>
<br/>
3612<br/>
 கொண்டல் வண்ணா. குடக்கூத்தா.<br/>
  வினையேன் கண்ணா. கண்ணா,என்<br/>
அண்ட வாணா.  என்றென்னை<br/>
  ஆளக் கூப்பிட் டழைத்தக்கால்,<br/>
விண்டன் மேல்தான் மண்மேல்தான்<br/>
  விரிநீர்க் கடல்தான் மற்றுத்தான்,<br/>
தொண்ட னேனுள் கழல்லாண<br/>
  ஒருநாள் வந்து தோன்றாயே. 8.5.6<br/>
<br/>
3613<br/>
வந்து தோன்றா யன்றேலுன்<br/>
  வையம் தாய மலரடிக்கீழ்,<br/>
முந்தி வந்து யான்நிற்ப<br/>
  முகப்பே கூவிப் பணிகொள்ளாய்,<br/>
செந்தண் கமலக் கண்கைகால்<br/>
  சிவந்த வாயோர் கருநாயிறு,<br/>
அந்த மில்லாக் கதிர்பரப்பி<br/>
  அலர்ந்த தொக்கும் அம்மானே. 8.5.7<br/>
<br/>
3614<br/>
ஒக்கும் அம்மா னுருவமென்<br/>
  றுள்ளம் குழைந்து நாணாளும்,<br/>
தொக்க மேகப் பல்குழாங்கள்<br/>
  காணுந் தோறும் தொலைவன்நான்,<br/>
தக்க ஐவர் தமக்காயன்று<br/>
  றீரைம் பதின்மர் தாள்சாய,<br/>
புக்க நல்தேர்த் தனிப்பாகா.<br/>
  வாராய் இதுவோ பொருத்தமே? 8.5.8<br/>
<br/>
3615<br/>
 இதுவோ பொருத்தம் மின்னாழிப்<br/>
  படையாய். ஏறும் இருஞ்சிசிறைப்புள்,<br/>
அதுவே கொடியா வுயர்த்தானே. <br/>
  என்றென் றேங்கி யழுதக்கால்,<br/>
எதுவே யாகக் கருதுங்கொல்<br/>
  இம்மா ஞாலம் பொறைதீர்ப்பான்,<br/>
மதுவார் சோலை யுத்தர<br/>
  மதுரைப் பிறந்த மாயனே? 8.5.9<br/>
<br/>
3616<br/>
பிறந்த மாயா. பாரதம்<br/>
  பொருத மாயா. நீயின்னே,<br/>
சிறந்த கால்தீ நீர்வான்மண்<br/>
  பிறவு மாய பெருமானே,<br/>
கறந்த பாலுள் நெய்யேபோல்<br/>
  இவற்று ளெங்கும் கண்டுகொள்,<br/>
இறந்து நின்ற பெருமாயா.<br/>
  உன்னை எங்கே காண்கேனே? 8.5.10<br/>
<br/>
3617<br/>
 எங்கே காண்கேன் ஈன்துழாய்<br/>
  அம்மான் றன்னை யான்? என்றென்று<br/>
அங்கே தாழ்ந்த சொற்களால்<br/>
  அந்தண் குருகூர்ச் சடகோபன்,<br/>
செங்கேழ் சொன்ன வாயிரத்துள்<br/>
  இவையும் பத்தும் வல்லார்கள்,<br/>
இங்கே காண இப்பிறப்பே<br/>
  மகிழ்வர் எல்லியும் காலையே. (2) 8.5.11<br/>
<br/>
3618<br/>
எல்லியும் காலையும் தன்னை நினைந்தெழ,<br/>
நல்ல அருள்கள் நமக்கேதந் தருள்செய்வான்,<br/>
அல்லியந் தண்ணந் துழாய்முடி யப்பனூர்,<br/>
செல்வர்கள் வாழும் திருக்கடித் தானமே. (2) 8.6.1<br/>
<br/>
3619<br/>
திருக்கடித் தானமும் என்னுடைச் சிந்தையும்,<br/>
ஒருக்கடுத் துள்ளே உறையும் பிரான்கண்டீர்,<br/>
செருக்கடுத் தன்று திகைத்த அரக்கரை,<br/>
உருக்கெட வாளி பொழிந்த ஒருவனே. 8.6.2<br/>
<br/>
3620<br/>
ஒருவ ரிருவரோர் மூவ ரெனநின்று,<br/>
உருவு கரந்துள் ளுந்தோறும் தித்திப்பான்,<br/>
திருவமர் மார்வன் திருக்கடித் தானத்தை,<br/>
மருவி யுரைகின்ற மாயப் பிரானே. 8.6.3<br/>
<br/>
3621<br/>
மாயப் பிரானென வல்வினை மாய்ந்தற,<br/>
நேயத்தி னால்நெஞ்சம் நாடு குடிகொண்டான்,<br/>
தேசத் தமரர் திருக்கடித் தானத்தை,<br/>
வாசப் பொழில்மன்னு கோயில்கொண் டானே. 8.6.4<br/>
<br/>
3622<br/>
கோயில்கொண் டான்தன் திருக்கடித் தானத்தை,<br/>
கோயில்கொண் டானத னேடுமென் னெஞ்சகம்,<br/>
கோயில்கொள் தெய்வமெல் லாம்தொழ, வைகுந்தம்<br/>
கோயில்கொண் டகுடக் கூத்தவம் மானே. 8.6.5<br/>
<br/>
3623<br/>
கூத்தவம் மான்கொடி யேனிடர் முற்றவும்,<br/>
மாய்த்தவம் மான்மது சூதவம் மானுறை,<br/>
பூத்த பொழில்தண் திருக்கடித் தானத்தை,<br/>
ஏத்தநில் லாகுறிக் கொண்டமின் இடரே. 8.6.6<br/>
<br/>
3624<br/>
கொண்டமின் இடர்கெட வுள்ளத்துக் கோவிந்தன்,<br/>
மண்விண் முழுதும் அளந்தவொண் டாமரை,<br/>
மண்ணவர் தாம்தொழ வானவர் தாம்வந்து,<br/>
நண்ணு திருக்கடித் தான நகரே. 8.6.7<br/>
<br/>
3625<br/>
தான நகர்கள் தலைசிறந் தெங்கெங்கும்,<br/>
வானிந் நிலம்கடல் முற்றுமெம் மாயற்கே,<br/>
ஆன விடத்துமென் நெஞ்சும் திருக்கடித்<br/>
தான நகரும், தனதாயப் பதியே. 8.6.8<br/>
<br/>
3626<br/>
தாயப் பதிகள்தலைசிறந் தெங்கெங்கும்,<br/>
மாயத்தி னால்மன்னி வீற்றிருந் தானுறை,<br/>
தேயத் தமரர் திருக்கடித் தானத்துள்,<br/>
ஆயர்க் கதிபதி அற்புதன் தானே. 8.6.9<br/>
<br/>
3627<br/>
அற்புதன் நாரா யணனரி வாமனன்,<br/>
நிற்பது மேவி யிருப்பதென் னெஞ்சகம்,<br/>
நற்புகழ் வேதியர் நான்மறை நின்றதிர்,<br/>
கற்பகச் சோலைத் திருக்கடித் தானமே. 8.6.10<br/>
<br/>
3628<br/>
சோலை திருக்கடித் தானத் துறைதிரு<br/>
மாலை, மதிள்குரு கூர்ச்சடகோபன்fசொல்,<br/>
பாலோ டமுதன்ன ஆயிரத் திப்பத்தும்,<br/>
மேலைவை குந்தத் திருத்தும் வியந்தே. (2) 8.6.11<br/>
<br/>
3629<br/>
இருத்தும் வியந்தென்னைத் தன்பொன் னடிக்கீழென்று,<br/>
அருத்தித் தெனைத்தோர் பலநாள் அழைத்தேற்கு,<br/>
பொருத்த முடைவா மனன்தான் புகுந்து,என்தன்<br/>
கருத்தை யுறவீற் றிருந்தான் கண்டுகொண்டே. (2)  8.7.1<br/>
<br/>
3630<br/>
இருந்தான் கண்டுகொண் டெனதேழை நெஞ்சாளும்,<br/>
திருந்தாத வோரைவ ரைத்தேய்ந் தறமன்னி,<br/>
பெருந்தாள் களிற்றுக் கருள்செய்த பெருமான்,<br/>
தருந்தான் அருள்தான் இனியான் அறியேனே. 8.7.2<br/>
<br/>
3631<br/>
அருள்தா னினியான் அறியேன் அவனென்னுள்,<br/>
இருள்தான் அறவீற் றிருந்தான் இதுவல்லால்,<br/>
பொருள்தா னெனில்மூ வுலகும் பொருளல்ல,<br/>
மருள்தானீ தோ?மாய மயக்கு மயக்கே. 8.7.3<br/>
<br/>
3632<br/>
மாய மயக்குமயக் கானென்னை வஞ்சித்து,<br/>
ஆயன் அமரர்க் கரியே றெனதம்மான்,<br/>
தூய சுடர்ச்சோதி தனதென்னுள் வைத்தான்,<br/>
தேயம் திகழும்தன் திருவருள் செய்தே. 8.7.4<br/>
<br/>
3633<br/>
திகழுந்தன் திருவருள் செய்துல கத்தார்,<br/>
புகழும் புகழ்தா னதுகாட்டித் தந்து,என்னுள்<br/>
திகழும் மணிக்குன்ற மொன்றே யொத்துநின்றான்,<br/>
புகழும் புகழ்மற் றெனக்குமோர் பொருளே? 8.7.5<br/>
<br/>
3634<br/>
பொருள்மற் றெனக்குமோர் பொருள்தன்னில் சீர்க்கத்<br/>
தருமேல்,பின் யார்க்கவன் தன்னைக் கொடுக்கும்?,<br/>
கருமா ணிக்கக் குன்றத்துத் தாமரைபோல்,<br/>
திருமார்பு கால்கண்கை செவ்வாய் உந்தியானே. 8.7.6<br/>
<br/>
3635<br/>
செவ்வாயுந்தி வெண்பல் சுடர்க்குழை, தன்னோடு<br/>
எவ்வாய்ச் சுடரும் தம்மில்முன் வளாய்க்கொள்ள,<br/>
செவ்வாய் முறுவலோ டெனதுள்ளத் திருந்த,<br/>
அவ்வா யன்றியான் அறியேன்மற் றருளே. 8.7.7<br/>
<br/>
3636<br/>
அறியேன்மற் றருளென்னை யாளும் பிரானார்,<br/>
வெறிதே யருள்செய்வர் செய்வார்கட் குகந்து,<br/>
சிறியே னுடைச்சிந்தை யுள்மூ வுலகும்,தம்<br/>
நெறியா வயிற்றிற்கொண்டு நின்றொழிந் தாரே. 8.7.8<br/>
<br/>
3637<br/>
வயிற்றிற்கொண்டு நின்றொழிந் தாரும் யவரும்,<br/>
வயிற்றிற்கொண்டு நின்றொரு மூவுல கும்,தம்<br/>
வயிற்றிற்கொண்டு நின்றவண் ணம்நின்ற மாலை,<br/>
வயிற்றிற்கொண்டு மன்னவைத் தேன்மதி யாலே. 8.7.9<br/>
<br/>
3638<br/>
வைத்தேன் மதியா லெனதுள்ளத் தகத்தே,<br/>
எய்த்தே யொழிவேனல் லேனென்றும் எப்பொதும்,<br/>
மொய்த்தேய் திரைமோது தண்பாற் கடலுளால்,<br/>
பைத்தேய் சுடர்ப்பாம் பணைநம் பரனையே. 8.7.10<br/>
<br/>
3639<br/>
சுடர்ப்பாம் பணைநம் பரனைத் திருமாலை,<br/>
அடிச்சேர் வகைவண் குருகூர்ச் சடகோபன்,<br/>
முடிப்பான் சொன்னவா யிரத்திப்பத் தும்சன்மம்<br/>
விட,தேய்ந் தறநோக்கும் தன்கண்கள் சிவந்தே. (2) 8.7.11<br/>
<br/>
3640<br/>
கண்கள் சிவந்து பெரியவாய்<br/>
  வாயும் சிவந்து கனிந்து,உள்ளே<br/>
வெண்பல் இலகு சுடரிலகு<br/>
  விலகு மகர குண்டலத்தன்,<br/>
கொண்டல் வண்ணன் சுடர்முடியன்<br/>
  நான்கு தோளன் குனிசார்ங்கன்,<br/>
ஒண்சங் கதைவா ளாழியான்<br/>
  ஒருவன் அடியே னுள்ளானே. (2) 8.8.1<br/>
<br/>
3641<br/>
அடியே னுள்ளான் உடலுள்ளான்<br/>
  அண்டத் தகத்தான் புறத்துள்ளான்,<br/>
படியே யிதுவென் றுரைக்கலாம்,<br/>
  படியன் அல்லன் பரம்பரன்,<br/>
கடிசேர் நாற்றத் துள்ளாலை<br/>
  இன்பத் துன்பக் கழிநேர்மை,<br/>
ஒடியா இன்பப் பெருமையோன்<br/>
  உணர்வி லும்ப ரொருவனே. 8.8.2<br/>
<br/>
3652<br/>
உணர்வி லும்ப ரொருவனை<br/>
  அவன தருளா லுறல்பொருட்டு,என்<br/>
உணர்வி னுள்ளே யிருத்தினேன்<br/>
  அதுவும் அவன தின்னருளே,<br/>
உணர்வும் உயிரும் உடம்பும்மற்<br/>
றுலப்பி லனவும் பழுதேயாம்,<br/>
உணர்வைப் பெறவூர்ந் திறவேறி<br/>
  யானும் தானா யொழிந்தானே.  8.8.3<br/>
<br/>
3643<br/>
யானும் தானா யொழிந்தானை<br/>
  யாதும் யவர்க்கும் முன்னோனை,<br/>
தானும் சிவனும் பிரமனும்<br/>
  ஆகிப் பணைத்த தனிமுதலை,<br/>
தேனும் பாலும் கன்னலும்<br/>
  அமுதும் ஆகித் தித்தித்து,என்<br/>
ஊனி லுயிரி லுணர்வினில்<br/>
  நின்ற வொன்றை யுணர்ந்தேனே.   8.8.4<br/>
<br/>
3644<br/>
நின்ற ஒன்றை யுணர்ந்தேனுக்<br/>
  கதனுள் நேர்மை அதுவிதுவென்று,<br/>
ஒன்றும் ஒருவர்க் குணரலாகா<br/>
  துணர்ந்தும் மேலும் காண்பரிது<br/>
சென்று சென்று பரம்பரமாய்<br/>
  யாது மின்றித் தேய்ந்தற்று,<br/>
நன்று தீதென் றறிவரிதாய்<br/>
  நன்றாய் ஞானம் கடந்ததே.  8.8.5<br/>
<br/>
3645<br/>
நன்றாய் ஞானம் கடந்துபோய்<br/>
  நல்லிந் திரிய மெல்லாமீர்த்து,<br/>
ஒன்றாய்க் கிடந்த அரும்பெரும்பாழ்<br/>
  உலப்பி லதனை யுணர்ந்துணர்ந்து,<br/>
சென்றாங் கின்ப துன்பங்கள்<br/>
  செற்றுக் களைந்து பசையற்றால்,<br/>
அன்றே யப்போ தேவீடு<br/>
  அதுவே வீடு வீடாமே. 8.8.6<br/>
<br/>
3646<br/>
அதுவே வீடு வீடு<br/>
  பேற்றின்பந் தானும் அதுதேறி,<br/>
எதுவே தானும் பற்றின்றி<br/>
  யாது மிலிக ளாகிற்கில்,<br/>
அதுவே வீடு வீடு<br/>
  பேற்றின்பந் தானும் அதுதேறாது,<br/>
 எதுவே வீடே தின்பம்? என்<br/>
  றெய்த்தா ரெய்த்தா ரெய்த்தாரே.  8.8.7<br/>
<br/>
3647<br/>
எய்த்தா ரெய்த்தா ரெய்த்தாரென்<br/>
  றில்லாத் தாரும் புறத்தாரும்<br/>
மொய்த்து,ஆங் கலறி முயங்கத்தாம்<br/>
  போகும் போது,உன் மத்தர்போல்<br/>
பித்தே யேறி யனுராகம்<br/>
  பொழியும் போதெம் பெம்மானோடு<br/>
ஒத்தே சென்று,அங் குளம்கூடக்<br/>
  கூடிற் றாகில் நல்லுறைப்பே. 8.8.8<br/>
<br/>
3648<br/>
கூடிற் றாகில் நல்லுறைப்புக்<br/>
  கூடா மையைக் கூடினால்,<br/>
ஆடல் பறவை யுயர்கொடியெம்<br/>
  ஆய னாவ ததுவதுவே,<br/>
வீடைப் பண்ணி யொருபரிசே<br/>
  எதிர்வும் நிகழ்வும் கழிவுமாய்,<br/>
ஓடித் திரியும் யோகிகளும்<br/>
  உளரு மில்லை யல்லரே. 8.8.9<br/>
<br/>
3649<br/>
உளரு மில்லை யல்லராய்<br/>
  உளரா யில்லை யாகியே,<br/>
உளரெம் மொருவர் அவர்வந்தென்<br/>
  உள்ளத் துள்ளே யுறைகின்றார்<br/>
வளரும் பிறையும் தேய்பிறையும்<br/>
  போல் அசைவும் ஆக்கமும்,<br/>
வளரும் சுடரும் இருளும்போல்<br/>
  தெருளும் மருளும் மாய்த்தோமே. 8.8.10<br/>
<br/>
3650<br/>
தெருளும் மருளும் மாய்த்துத்தன்<br/>
  திருந்து செம்பொற் கழலடிக்கீழ்<br/>
அருளி யிருத்தும் அம்மானாம்<br/>
  அயனாம் சிவனாம்,திருமாலால்<br/>
அருளப் பட்ட சடகோபன்<br/>
  ஓரா யிரத்து ளிப்பத்தால்,<br/>
அருளி யடிக்கீ ழிருத்தும்நம்<br/>
  அண்ணல் கருமா ணிக்கமே. (2) 8.8.11<br/>
<br/>
3651<br/>
கருமா ணிக்க மலைமேல்மணித்<br/>
  தடந்தாமரைக் காடுகள்போல்,<br/>
திருமார்வு வாய்கண்கை யுந்திகாலுடை<br/>
  யாடைகள் செய்யபிரான்<br/>
திருமா லெம்மான் செழுநீர்வயல்<br/>
  குட்டநாட்டுத் திருப்புலியூர்,<br/>
அருமாயன் பேரன்றிப் பேச்சிலள்<br/>
  அன்னைமீரிதற் கென்செய்கேனா. (2)8.9.1<br/>
<br/>
3652<br/>
அன்னைமீ ரிதற்கென் செய்கேன்?<br/>
  அணிமேருவின் மீதுலவும்,<br/>
துன்னு சூழ்சுடர் ஞாயிறும்<br/>
  அன்றியும்பல் சுடர்களும்போல்,<br/>
மின்னு நீண்முடி யாரம்பல்கலன்<br/>
  றானுடை யெம்பெருமான்,<br/>
புன்னை யம்பொழில் சூழ்திருப்<br/>
  புலியூர் புகழுமிவளே.  8.9.2<br/>
<br/>
3653<br/>
புகழு மிவள்நின் றிராப்பகல்<br/>
  பொருநீர்க்கடல் தீப்பட்டு,எங்கும்<br/>
திகழு மெரியோடு செல்வதொப்பச்<br/>
  செழுங்கதி ராழிமுதல்<br/>
புகழும் பொருபடை யேந்திப்போர்<br/>
  புக்கசுரரைப் பொன்றுவித்தான்<br/>
திகழு மணிநெடு மாடம்நீடு<br/>
  திருப்பூலி யுர்வளமே.  8.9.3<br/>
<br/>
3654<br/>
ஊர்வ ளம்கிளர் சோலையும்<br/>
  கரும்பும்பெருஞ் செந்நெலும்சூழ்ந்து<br/>
ஏர்வ ளம்கிளர் தண்பணைக்<br/>
  குட்டநாட்டுத் திருப்பூலியுர்,<br/>
சீர்வ ளம்கிளர் மூவுல<br/>
  குண்டுமிழ் தேவபிரான்,<br/>
பேர்வ ளம்கிளர்ந் தன்றிப்<br/>
  பேச்சிலளின்றிப் புனையிழையே.  8.9.4<br/>
<br/>
3655<br/>
புனையிழைகள் அணிவும் ஆடையுடையும் புதுக்க ணிப்பும்,<br/>
நினையும் நீர்மைய தன்றிவட்கிது நின்று நினைக்கப்புக்கால்,<br/>
சுனுயி னுள்தடந் தாமரை மலரும்தண் திருப்புலியுர்,<br/>
முனைவன் மூவுல காளியப்பன் திருவருள் மூழ்கினளே.8.9.5<br/>
<br/>
3656<br/>
திருவருள் மூழ்கி வைகளும் செழுநீர்நிறக் கண்ணபிரான்,<br/>
திருவருள் களும்சேர்ந் தமைக்கடை யாளம் திருந்தவுள,<br/>
திருவருள் அருளால் அவன்fசென்று சேர்தண் திருப்பூலியுர்,<br/>
திருவருள் கமுகொண் பழத்தது மெல்லியல் செவ்விதழே.8.9.6<br/>
<br/>
3657<br/>
மெல்லிலைச் செல்வண் கொடிபுல்க வீங்கிளந் தாள்கமுகின்,<br/>
மல்லிலை மடல்வாழை யீங்கனி சூழ்ந்து மணம்கமழ்ந்து,<br/>
புல்லிலைத் தெங்கி னூடுகால் உலவும்தண் திருப்பூலியுர்,<br/>
மல்லலம் செல்வக் கண்ணந்தாள் அடைந்தாள் இம் மடவரலே.   8.9.7<br/>
<br/>
3658<br/>
மடவரல் அன்னைமீர்கட் கெஞ்சொல்லிச்<br/>
  சொல்லுகேன்? மல்லைச்செல்வ<br/>
வடமொழி மறைவாணர் வேள்வியுள்<br/>
  நெய்யழல் வான்புகைபோய்<br/>
திடவிசும் பிலமரர் நாட்டை<br/>
  மறைக்கும்தண் திருப்பூலியுர்,<br/>
படவர வணையான் றன்நாமம்<br/>
  அல்லால் பரவா ளிவளே.  8.9.8<br/>
<br/>
3659<br/>
பரவா ளிவள்நின் றிராப்பகல்<br/>
  பனிநீர்நிறக் கண்ணபிரான்,<br/>
விரவா ரிசைமறை வேதியரொலி<br/>
  வேலையின் நின்றொலிப்ப,<br/>
கரவார் தடந்தொறும் தாமரைக்<br/>
  கயந்தீவிகை நின்றலரும்,<br/>
புரவார் கழனிகள் சூழ்திருப்<br/>
  புலியூர்ப்புக ழன்றிமற்றே.   8.9.9<br/>
<br/>
3660<br/>
அன்றிமற் றோருபாய மென்னிவ<br/>
  ளந்தண்டு ழாய்கமழ்தல்,<br/>
குன்ற மாமணி மாடமாளிகைக்<br/>
  கோலக்கு ழாங்கள்மல்கி,<br/>
தென்தி சைத்தில தம்புரைக்<br/>
  குட்டநாட்டுத் திருப்பூலியுர்,<br/>
நின்ற மாயப்பி ராந்திரு<br/>
  வருளாமிவள் நேர்ப்பட்டதே.   8.9.10<br/>
<br/>
3661<br/>
நேர்ப்பட்ட நிறைமூ வுலகுக்கும்<br/>
  நாயகன் றன்னடிமை,<br/>
நேர்ப்பட்ட தொண்டர்தொண்டர்<br/>
  தொண்டர்தொண்டன் சடகோ பன்,சொல்<br/>
நேர்ப்பட்ட தமிழ்மாலை யாயிரத்துள்<br/>
  இவையு மோர்பத்தும்<br/>
நேர்ப்பட் டாரவர், நேர்ப்பட்டார்<br/>
  நெடுமாற்கடி மைசெய்யவே. (2)  8.9.11<br/>
<br/>
அறுசீர் ஆசிரிய விருத்தம்<br/>
<br/>
3662<br/>
நெடுமாற் கடிமை செய்வேன்போல்<br/>
  அவனை கருத வஞ்சித்து,<br/>
தடுமாற் றற்ற தீக்கதிகள்<br/>
  முற்றும் தவிர்ந்த சதிர்நினைந்தால்,<br/>
கொடுமா வினையேன் அவனடியார்<br/>
  அடியே கூடும் இதுவல்லால்,<br/>
விடுமா றென்ப தென்னந்தோ.<br/>
  வியன்மூ வுலகு பெறினுமே? (2)9.9.1<br/>
<br/>
3663<br/>
வியன்மூ வுலகு பெறினும்போய்த்<br/>
  தானே தானே யானாலும்,<br/>
புயல்மே கம்போல் திருமேனி<br/>
  அம்மான் புனைபூங் கழலடிக்கீழ்,<br/>
சயமே யடிமை தலைநின்றார்<br/>
  திருத்தாள் வணங்கி, இம்மையே<br/>
பயனே யின்பம் யான்பெற்ற<br/>
  துறுமோ பாவி யேனுக்கே?  9.9.2<br/>
<br/>
3664<br/>
உறுமோ பாவி யேனுக்கிவ்<br/>
  வுலகம் மூன்றும் உடன்நிறைய,<br/>
சிறுமா மேனி நிமிர்த்தவென்<br/>
  செந்தா மரைக்கண் திருக்குறளன்<br/>
நறுமா விரைநாண் மலரடிக்கீழ்ப்<br/>
  புகுதல் அன்றி அவனடியார்,<br/>
சிறுமா மனிச ராயென்னை<br/>
  ஆண்டா ரிங்கே திரியவே.  9.9.3<br/>
<br/>
3665<br/>
இங்கே திரிந்தேற் கிழக்குற்றென்.<br/>
  இருமா நிலமுன் னுண்டுமிழ்ந்த,<br/>
செங்கோ லத்த பவளவாய்ச்<br/>
  செந்தா மரைக்க ணென்னம்மான்<br/>
பொங்கேழ் புகழ்கள் வாயவாய்ப்<br/>
  புலன்கொள் வடிவென் மனத்தாய்<br/>
அங்கேய் மலர்கள் கையவாய்<br/>
  வழிபட் டோ ட அருளிலே?  9.9.4<br/>
<br/>
3666<br/>
வழிபட் டோ ட அருள்பெற்று<br/>
  மாயன் கோல மலரடிக்கீழ்,<br/>
சுழிபட் டோ டும் சுடர்ச்சோதி<br/>
  வெள்ளத் தின்புற் றிருந்தாலும்,<br/>
இழிபட் டோ டும் உடலினிற்<br/>
  பிறந்து தன்fசீர் யான்கற்று,<br/>
மொழிபட் டோ டும் கவியமுத<br/>
  நுகர்ச்சி யுறுமோ முழுதுமே?  9.9.5<br/>
<br/>
3667<br/>
நுகர்ச்சி யுறுமோ மூவுலகின்<br/>
  வீடு பேறு தன்கேழில்,<br/>
புகர்ச்செம் முகத்த களிறட்ட<br/>
  பொன்னா ழிக்கை யென்னம்மான்,<br/>
நிகர்ச்செம் பங்கி யெரிவிழிகள்<br/>
  நீண்ட அசுர ருயிரெல்லாம்,<br/>
தகர்த்துண் டுழலும் புட்பாகன்<br/>
  பெரிய தனிமாப் புகழே?   9.9.6<br/>
<br/>
3668<br/>
தனிமாப் புகழே யெஞ்ஞான்றும்<br/>
  நிற்கும் படியாத் தான்தோன்றி,<br/>
முனிமாப் பிரம முதல்வித்தாய்<br/>
  உலகம் மூன்றும் முளைப்பித்த,<br/>
தனிமாத் தெய்வத் தளிரடிக்கீழ்ப்<br/>
  புகுதல் அன்றி அவனடியார்,<br/>
நனிமாக் கலவி யின்பமே<br/>
  நாளும் வாய்க்க நங்கட்கே.   9.9.7<br/>
<br/>
3669<br/>
நாளும் வாய்க்க நங்கட்கு<br/>
  நளிர்நீர்க் கடலைப் படைத்து,தன்<br/>
தாளும் தோளும் முடிகளும்<br/>
  சமனி லாத பலபரப்பி,<br/>
நீளும் படர்பூங் கற்பகக்<br/>
  காவும் நிறைபன் னாயிற்றின்,<br/>
கோளு முடைய மணிமலைபோல்<br/>
  கிடந்தான் தமர்கள் கூட்டமே.   9.9.8<br/>
<br/>
3670<br/>
தமர்கள் கூட்ட வல்வினையை<br/>
  நாசஞ் செய்யும் சதிர்மூர்த்தி,<br/>
அமர்கொள் ஆழி சங்குவாள்<br/>
  வில்தண் டாதி பல்படையன்,<br/>
குமரன் கோல ஐங்கணைவேள்<br/>
  தாதை கோதில் அடியார்தம்.<br/>
தமர்கள் தமர்கள் தமர்களாம்<br/>
  சதிரே வாய்க்க தமியேற்கே.   9.9.9<br/>
<br/>
3671<br/>
வாய்க்க தமியேற் கூழிதோ<br/>
  றூழி யூழி மாகாயாம்<br/>
பூக்கொள் மேனி நான்குதோள்<br/>
  பொன்னா ழிக்கை யென்னம்மான்,<br/>
நீக்க மில்லா அடியார்தம்<br/>
  அடியார் அடியார் அடியாரெங்<br/>
கோக்கள், அவர்க்கே குடிகளாய்ச்<br/>
  செல்லும் நல்ல கோட்பாடே.   9.9.10<br/>
<br/>
3672<br/>
நல்ல கோட்பாட் டுலகங்கள்<br/>
  மூன்றி னுள்ளும் தான்நிறைந்த,<br/>
அல்லிக் கமலக் கண்ணனை<br/>
  அந்தண் குருகூர்ச் சடகோபன்,<br/>
சொல்லப் பட்ட ஆயிரத்துள்<br/>
  இவையும் பத்தும் வல்லார்கள்,<br/>
நல்ல பதத்தால் மனைவாழ்வர்<br/>
  கொண்ட பெண்டிர் மக்களே. (2)  9.9.11<br/>
<br/>
திருவாய் மொழி ஒன்பதாம் பத்து<br/>
<br/>
3673<br/>
கொண்ட பெண்டிர் மக்களுற்றார் சுற்றத் தவர்பிறரும்,<br/>
கண்ட தோடு பட்டதல்லால் காதல்மற்று யாதுமில்லை,<br/>
எண்டி சையும் கீழும்மேலும் முற்றவு முண்டபிரான்,<br/>
தொண்ட ரோமா யுய்யலல்லா லில்லைகண் டீர்துணையே. (2) 9.1.1<br/>
<br/>
3674<br/>
துணையும் சார்வு மாகுவார்போல் சுற்றத் தவர்பிறரும்,<br/>
அணையவந்த ஆக்கமுண்டேல் அட்டைகள்போல்சுவைப்பர்,<br/>
கணையொன் ராலே யேழ்மாமரமு மெய்தேங் கார்முகிலை,<br/>
புணையென் றுய்யப் போகிலல்லா லில்லைகண் டீர்பொருளே. 9.1.2<br/>
<br/>
3675<br/>
பொருள்கை யுண்டாய்ச் செல்லக்<br/>
  காணில் போற்றியென் றேற்றெழுவர்,<br/>
இருள்கொள் துன்பத் தின்மை<br/>
  காணில் என்னேஎன் பாருமில்லை,<br/>
மருள்கொள் செய்கை யசுரர்<br/>
  மங்க வடமது ரைப்பிறந்தாற்கு<br/>
அருள்கொள் ஆளாய் உய்யல்<br/>
  அல்லால் இல்லைகண் டீரரணே. 9.1.3<br/>
<br/>
3676<br/>
அரணம் ஆவர் அற்ற<br/>
  காலைக் கென்றென் றமைக்கப்பட்டார்,<br/>
இரணம் கொண்ட தெப்பர்<br/>
  ஆவர் இன்றியிட் டாலுமஃஅதே,<br/>
வருணித் தென்னே வடமது<br/>
  ரைப்பி றந்தவன் வண்புகழே,<br/>
சரணென் றுய்யப் போகல்<br/>
  அல்லால் இல்லைகண் டீர்சதிரே. 9.1.4<br/>
<br/>
3677<br/>
சதுரம் என்று தம்மைத்<br/>
  தாமே சம்மதித் தின்மொழியார்,<br/>
மதுர போக மதுவுற்<br/>
  றவரே வைகிமற் றொன்றுறுவர்,<br/>
அதிர்கொள் செய்கை யசுரர்<br/>
  மங்க வடமது ரைப்பிறந்தாற்கு ,<br/>
எதிர்கொள் ஆளாய் உய்யல்<br/>
  அல்லால் இல்லைகண் டீரின்பமே. 9.1.5<br/>
<br/>
3678<br/>
இல்லை கண்டீர் இன்பம்<br/>
  அந்தோ. உள்ளது நினையாதே,<br/>
தொல்லை யார்க ளெத்த னைவர்<br/>
  தோன்றிக் கழிந்தொழிந்தார்?<br/>
மல்லை மூதூர் வடம<br/>
  துரைப்பி றந்தவன் வண்புகழே,<br/>
சொல்லி யுய்யப் போகல்<br/>
  அல்லால் மற்றொன்றில் லைசுருக்கே. 9.1.6<br/>
<br/>
3679<br/>
மற்றொன் றில்லை சுருங்கச்<br/>
  சொன்னோம் மாநிலத் தெவ்வுயிர்க்கும்,<br/>
சிற்ற வேண்டா சிந்திப்<br/>
  பேயமை யும்கண் டீர்களந்தோ.<br/>
குற்றமன் றெங்கள் பெற்றத்<br/>
  தாயன் வடமது ரைப்பிறந்தான்,<br/>
குற்ற மில்சீர் கற்று<br/>
  வைகல் வாழ்தல்கண் டீர்குணமே. 9.1.7<br/>
<br/>
3680<br/>
வாழ்தல் கண்டீர் குணமி<br/>
  தந்தோ. மாயவன் அடிபரவி,<br/>
போழ்து போக வுள்ள<br/>
  கிற்கும் புன்மையி லாதவர்க்கு,<br/>
வாழ்து ணையா வடம<br/>
  துரைப்பி றந்தவன் வண்புகழே,<br/>
வீழ்து ணையாய்ப் போமி<br/>
  தனில்யா துமில்லை மிக்கதே. 9.1.8<br/>
<br/>
3681<br/>
யாது மில்லை மிக்க<br/>
  தனிலென் றன்ற துகருதி,<br/>
காது செய்வான் கூதை<br/>
  செய்து கடைமுறை வாழ்கையும்போம்,<br/>
மாது கிலிங்கொ டிக்கொள்<br/>
  மாட வடமது ரைப்பிறந்த,<br/>
தாது சேர்தாள் கண்ணன்<br/>
  அல்லால் இல்லைகண் டீரிசரணே. 9.1.9<br/>
<br/>
3682<br/>
கண்ணன் அல்லால் இல்லை<br/>
  கண்டீர் சரணது நிற்கவந்து,<br/>
மண்ணின் பாரம் நீக்கு<br/>
  தற்கே வடமது ரைப்பிறந்தான்,<br/>
திண்ண மாநும் முடைமை<br/>
  யுண்டேல் அவனடி சேர்ந்துய்ம்மினோ,<br/>
எண்ண வேண்டா நும்ம<br/>
  தாதும் அவனன்றி மற்றில்லையே. 9.1.10<br/>
<br/>
3683<br/>
ஆதும் இல்லை மற்ற<br/>
  வனிலென் றதுவே துணிந்து,<br/>
தாது சேர்தோள் கண்ண<br/>
  னைக்குரு கூர்ச்சடகோபன்fசொன்ன,<br/>
தீதி லாத வொண்தமிழ்<br/>
  கள் இவை ஆயிரத்து ளிப்பத்தும்,<br/>
ஓத வல்ல பிராக்கள்<br/>
  நம்மை யாளுடை யார்கள்பண்டே. (2) 9.1.11<br/>
<br/>
3684<br/>
பண்டைநா ளாலே நிந்திரு வருளும்<br/>
  பங்கயத் தாள்திரு வருளும்<br/>
கொண்டு,நின் கோயில் சீய்த்துப்பல் படிகால்<br/>
  குடிகுடி வழிவந்தாட் செய்யும்,<br/>
தொண்டரோர்க் கருளிச் சோதிவாய் திறந்துன்<br/>
  தாமரைக் கண்களால் நோக்காய்,<br/>
தெண்டிரைப் பொருநல் தண்பணை சூழ்ந்த<br/>
  திருபுளிங் குடிக்கிடந் தானே. (2) 9.2.1<br/>
<br/>
3685<br/>
குடிகிடந் தாக்கஞ் செய்துநின் தீர்த்த<br/>
  அடிமைக்குற் றேவல்செய்து, உன்பொன்<br/>
அடிக்கட வாதே வழிவரு கின்ற<br/>
  அடியரோர்க் கருளி,நீ யொருநாள்<br/>
படிக்கள வாக நிமிர்த்தநின் பாத<br/>
  பங்கய மேதலைக் கணியாய்,<br/>
கொடிக்கொள்பொன் மதிள்சூழ் குளிர்வயல் சோலைத்<br/>
  திருபுளிங் குடிக்கிடந் தானே. 9.2.2<br/>
<br/>
3686<br/>
கிடந்தநாள் கிடந்தாய் எத்தனை காலம்<br/>
  கிடத்தியுன் திருவுடம் பசைய,<br/>
தொடர்ந்துகுற் றவேல் செய்துதொல் லடிமை<br/>
  வழிவரும் தொண்டரோர்க் கருளி,<br/>
தடந்தோள்தா மரைக்கண் விழித்துநீ யெழுந்துன்<br/>
  தாமரை மங்கையும் நீயும்,<br/>
இடங்கொள்மூ வுலகும் தொழவிருந் தருளாய்<br/>
  திருபுளிங் குடிக்கிடந் தானே. 9.2.3<br/>
<br/>
3687<br/>
புளிகுடிக் கிடந்து வரகுண மங்கை<br/>
  இருந்துவை குந்தத்துள் நின்று,<br/>
தெளிந்தவென் சிந்தை அகங்கழி யாதே<br/>
  என்னையாள் வாயெனக் கருளி,<br/>
நளிந்தசீ ருலகம் மூன்றுடன் வியப்ப<br/>
  நாங்கள்கூத் தாடிநின் றார்ப்ப,<br/>
பளிங்குநீர் முகிலின் பவளம் போல் கனிவாய்<br/>
  சிவப்பநீ காணவா ராயே. 9.2.4<br/>
<br/>
3688<br/>
பவளம் போல் கனிவாய் சிவப்பநீ காண<br/>
  வந்துநின் பன்னிலா முத்தம்,<br/>
தவழ்கதிர் முறுவல் செய்துநின் திருக்கண்<br/>
  டாமரை தயங்குநின் றருளாய்,<br/>
பவளநன் படர்க்கீழ்ச் சங்குறை பொருநல்<br/>
  தண்திருப் புளிங்குடிக் கிடந்தாய்,<br/>
கவளமா களிற்றி னிடர்கெடத் தடத்துக்<br/>
  காய்சினப் பறவையூர்ந் தானே. 9.2.5<br/>
<br/>
3689<br/>
காய்சினப் பறவை யூர்ந்துபொன் மலையின்<br/>
  மீமிசைக் கார்முகில் போல,<br/>
மாசின மாலி மாலிமான் என்றங்<br/>
  கவர்படக் கனன்றுமுன் னின்ற,<br/>
காய்சின வேந்தே. கதிர்முடி யானே.<br/>
  கலிவயல் திருபுளிங் குடியாய்,<br/>
காய்சின ஆழி சங்குவாள் வில்தண்<br/>
  டேந்தியெம் இடர்கடி வானே. 9.2.6<br/>
<br/>
3690<br/>
எம்மிடர் கடிந்திங் கென்னையாள் வானே.<br/>
  இமையவர் தமக்குமாங் கனையாய்,<br/>
செம்மடல் மலரும் தாமரைப் பழனத்<br/>
  தண்திருப் புளிங்குடிக் கிடந்தாய்,<br/>
நம்முடை யடியர் கவ்வைகண் டுகந்து<br/>
  நாம்களித் துளநலம் கூர,<br/>
இம்மட வுலகர் காணநீ யொருநாள்<br/>
  இருந்திடாய் எங்கள்கண் முகப்பே. 9.2.7<br/>
<br/>
3691<br/>
எங்கள்கண் முகப்பே உலகர்கள் எல்லாம்<br/>
  இணையடி தொழுதெழுந் திறைஞ்சி<br/>
தங்களன் பாரத் தமதுசொல் வலத்தால்<br/>
  தலைதலைச் சிறந்தபூ சிப்ப,<br/>
திங்கள்சேர் மாடத் திருப்புளிங் குடியாய்.<br/>
  திருவைகுந் தத்துள்ளாய். தேவா,<br/>
இங்கண்மா ஞாலத் திதனுளு மொருநாள்<br/>
  இருந்திடாய் வீற்றிடங் கொண்டே. 9.2.8<br/>
<br/>
3692<br/>
வீற்றிடங் கொண்டு வியங்கொள்மா ஞாலத்<br/>
  திதனுளு மிருந்திடாய், அடியோம்<br/>
போற்றியோ வாதே கண்ணினை குளிரப்<br/>
  புதுமலர் ஆகத்தைப் பருக,<br/>
சேற்றிள வாளை செந்நெலூ டுகளும்<br/>
  செழும்பணைத் திருப்புளிங் குடியாய்,<br/>
கூற்றமாய் அசுரர் குலமுதல் அரிந்த<br/>
  கொடுவினைப் படைகள்வல் லானே. 9.2.9<br/>
<br/>
3693<br/>
கொடுவினைப் படைகள் வல்லையாய் அமரர்க்<br/>
  கிடர்கெட, அசுரர்கட் கிடர்செய்,<br/>
கடுவினை நஞ்சே. என்னுடை அமுதே.<br/>
  கலிவயல் திருப்புளிங் குடியாய்,<br/>
வடிவிணை யில்லா மலர்மகள் மற்றை<br/>
  நிலமகள் பிடிக்கும்மெல் லடியை,<br/>
கொடுவினை யேனும் பிடிக்கநீ ஒருநாள்<br/>
  கூவுதல் வருதல்செய் யாயே. 9.2.10<br/>
<br/>
3694<br/>
 கூவுதல் வருதல் செய்திடாய்  என்று<br/>
  குரைகடல் கடைந்தவன் தன்னை,<br/>
மேவிநன் கமர்ந்த வியன்புனல் பொருநல்<br/>
  வழுதிநா டஞ்சட கோபன்,<br/>
நாவியல் பாடல் ஆயிரத் துள்ளும்<br/>
  இவையுமோர் பத்தும்வல் லார்கள்,<br/>
ஓவுத லின்றி யுலகம்மூன் றளந்தான்<br/>
  அடியிணை யுள்ளத்தோர் வாரே. (2) 9.2.11<br/>
<br/>
3695<br/>
ஓரா யிரமாய் உலகேழ் அளிக்கும்<br/>
பேரா யிரம்கொண் டதோர்பீ டுடையன்<br/>
காரா யினகா ளநன்மே னியினன்,<br/>
நாரா யணன்நங் கள்பிரான் அவனே. (2) 9.3.1<br/>
<br/>
3696<br/>
அவனே அகல்ஞா லம்படைத் திடந்தான்,<br/>
அவனே யஃதுண் டுமிழ்ந்தான் அளந்தான்,<br/>
அவனே யவனும் அவனும் அவனும்,<br/>
அவனே மற்றெல்லா மும் அறிந் தனமே. 9.3.2<br/>
<br/>
3697<br/>
அறிந்தன வேத அரும்பொருள் நூல்கள்,<br/>
அறிந்தன கொள்க அரும்பொருள் ஆதல்,<br/>
அறிந்தனர் எல்லாம் அரியை வணங்கி,<br/>
அறிந்தனர் நோய்கள் அறுக்கும் மருந்தே. 9.3.3<br/>
<br/>
3698<br/>
மருந்தே நங்கள் போகம கிழ்ச்சிக்கென்று,<br/>
பெருந்தே வர்குழாங் கள்பிதற் றும்பிரான்<br/>
கருந்தேவ னெம்மான் கண்ணன் விண்ணுலகம்<br/>
தரும்தே வலைசோ ரேல்கண்டாய் மனமே. 9.3.4<br/>
<br/>
3699<br/>
மனமே. உன்னைவல் வினையேன் இரந்து,<br/>
கனமே சொல்லினேன் இதுசோ ரேல்கண்டாய்,<br/>
புனமே வியபூந் தண்டுழாய் அலங்கல்,<br/>
இனமே துமிலா னையடை வதுமே. 9.3.5<br/>
<br/>
3700<br/>
அடைவ துமணி யார்மலர் மங்கைதோள்,<br/>
மிடைவ துமசு ரர்க்குவெம் போர்களே,<br/>
கடைவ தும்கட லுள் அமுது, என்மனம்<br/>
உடைவ தும் அவற் கேயொருங் காகவே. 9.3.6<br/>
<br/>
3701<br/>
ஆகம் சேர்நர சிங்கம தாகி,ஓர்<br/>
ஆகங் வள்ளுகி ரால்பிளந் தானுறை,<br/>
மாக வைகுந்தம் காண்பதற்கு, என்மனம்<br/>
ஏக மெண்ணும் இராப்பக லின்றியே. 9.3.7<br/>
<br/>
3702<br/>
இன்றிப் போக இருவினை யும்கெடுத்து,<br/>
ஒன்றி யாக்கை புகாமையுய் யக்கொள்வான்,<br/>
நின்ற வேங்கடம் நீணிலத் துள்ளது,<br/>
சென்று தேவர்கள் கைதொழு வார்களே. 9.3.8<br/>
<br/>
3703<br/>
தொழுது மாமலர் நீர்சுடர் தூபம்கொண்டு,<br/>
எழுது மென்னும் இதுமிகை யாதலில்,<br/>
பழுதில் தொல்புகழ்ப் பாம்பணைப் பள்ளியாய்,<br/>
தழுவு மாறறி யேனுன தாள்களே. 9.3.9<br/>
<br/>
3704<br/>
தாள தாமரை யானுன துந்தியான்,<br/>
வாள்கொள் நீள்மழு வாளியுன் ஆகத்தான்,<br/>
ஆள ராய்த்தொழு வாரும் அமரர்கள்,<br/>
நாளும் என்புகழ் கோவுன சீலமே? 9.3.10<br/>
<br/>
3705<br/>
சீல மெல்லையி லானடி மேல்,அணி<br/>
கோல நீள்குரு கூர்ச்சட கோபன்fசொல்,<br/>
மாலை யாயிரத் துள்ளிவை பத்தினின்<br/>
பாலர், வைகுந்த மேறுதல் பான்மையே. (2) 9.3.11<br/>
<br/>
3706<br/>
மையார் கருங்கண்ணி கமல மலர்மேல்<br/>
செய்யாள், திருமார் வினில்சேர் திருமாலே,<br/>
வெய்யார் சுடராழி சுரிசங்க மேந்தும்<br/>
கையா, உனைக்காணக் கருதுமென் கண்ணே. 9.4.1<br/>
<br/>
3707<br/>
கண்ணே யுனைக்காணக் கருதி,என் னெஞ்சம்<br/>
எண்ணே கொண்ட சிந்தையதாய் நின்றியம்பும்,<br/>
விண்ணோர் முனிவர்க் கென்றும்காண் பரியாயை,<br/>
நண்ணா தொழியே னென்றுநான் அழைப்பனே. 9.4.2<br/>
<br/>
3708<br/>
அழைக்கின்ற வடிநாயேன் நாய்கூழை வாலால்,<br/>
குழைக்கின் றதுபோல் என்னுள்ளம் குழையும்,<br/>
மழைக்கன்று குன்றமெடுத்த தாநிரை காத்தாய்,<br/>
பிழைக்கின்ற தருளென்று பேதுறு வேனே. 9.4.3<br/>
<br/>
3709<br/>
உறுவதிது வென்றுனக் காட்பட்டு, நின்கண்<br/>
பெறுவ தெதுகொலென்று பேதையேன் நெஞ்சம்,<br/>
மறுகல்செய்யும் வானவர் தானவர்க் கென்றும்,<br/>
அறிவ தரிய அரியாய அம்மானே. 9.4.4<br/>
<br/>
3710<br/>
அரியாய அம்மானை அமரர் பிரானை,<br/>
பெரியானைப் பிரமனை முன்படைத் தானை,<br/>
வரிவாள் அரவின் அணைப்பள்ளி கொள்கின்ற,<br/>
கரியான் கழல்காணக் கருதும் கருத்தே. 9.4.5<br/>
<br/>
3711<br/>
கருத்தே யுனைக்காணக் கருதி,என் னெஞ்சத்<br/>
திருத்தாக இருத்தினேன் தேவர்கட் கெல்லாம்<br/>
விருத்தா, விளங்கும் சுடர்ச்சோதி யுயரத்<br/>
தொருத்தா, உனையுள்ளும் என்னுள்ளம் உகந்தே. 9.4.6<br/>
<br/>
3712<br/>
உகந்தே யுனையுள்ளு மென்னுள்ளத்து, அகம்பால்<br/>
அகந்தான் அமர்ந்தே யிடங்கொண்ட அமலா,<br/>
மிகுந்தான வன்மார் வகலம் இருகூறா<br/>
நகந்தாய், நரசிங் கமதாய வுருவே. 9.4.7<br/>
<br/>
3713<br/>
உருவா கியாஅறு சமயங்கட் கெல்லாம்,<br/>
பொருவாகி நின்றான் அவனெல்லாப் பொருட்கும்,<br/>
அருவாகிய ஆதியைத் தேவர்கட் கெல்லாம்,<br/>
கருவாகிய கண்ணனைக் கண்டுகொண் டேனே. 9.4.8<br/>
<br/>
3714<br/>
கண்டுகொண் டேனேகண் ணிணையாரக் களித்து,<br/>
பண்டை வினையாயின பற்றோ டறுத்து,<br/>
தொண்டர்க் கமுதுண்ணச் சொன்மாலைகள் சொன்னேன்,<br/>
அண்டத் தமரர் பெருமான். அடியேனே. 9.4.9<br/>
<br/>
3715<br/>
அடியா னிவனென் றெனக்கா ரருள்செய்யும்<br/>
நெடியானை, நிறைபுகழ் அஞ்சிறைப் புள்ளின்<br/>
கொடியானை, குன்றாமல் உலகம் அளந்த<br/>
அடியானை, அடைந்தடி யேனுய்ந்த வாறே. 9.4.10<br/>
<br/>
3716<br/>
ஆற மதயானை அடர்த்தவன் றன்னை,<br/>
சேறார் வயல்தென் குருகூர்ச் சடகோபன்,<br/>
நூறே சொன்னவோ ராயிரத்து ளிப்பத்தும்,<br/>
ஏறே தரும்வா னவர்தமின் னுயிர்க்கே. (2) 9.4.11<br/>
<br/>
3717<br/>
இன்னுயிர்ச் சேவலும் நீரும்<br/>
  கூவிக்கொண்டுயிங் கெத்தனை,<br/>
என்னுயிர் நோவ மழிற்றேன்<br/>
  மின்குயில் பேடைகாள்,<br/>
என்னுயிர்க் கண்ண பிரானை<br/>
  நீர்வரக் கூவுகிலீர்,<br/>
என்னுயிர்க் கூவிக் கொடுப்பார்க்கும்<br/>
  இத்தனை வேண்டுமோ? (2) 9.5.1<br/>
<br/>
3718<br/>
இத்தனை வேண்டுவ தன்றந்தோ.<br/>
  அன்றில் பேடைகாள்,<br/>
எத்தனை நீரும் நுஞ்சே<br/>
  வலும்கரைந் தேங்குதிர்,<br/>
வித்தகன் கோவிந்தன் மெய்ய<br/>
  னல்ல னொருவர்க்கும்,<br/>
அத்தனை யாமினி யென்னு<br/>
  யிரவன் கையதே. 9.5.2<br/>
<br/>
3719<br/>
அவன்கைய தேயென தாருயிர்<br/>
  அன்றில் பேடைகாள்,<br/>
எவன்சொல்லி நீர்குடைந் தாடு<br/>
  திர்புடை சூழவே,<br/>
தவம்செய் தில்லா வினையாட்டி<br/>
  யெனுயி ரிங்குண்டோ ,<br/>
எவன்சொல்லி நிற்றும்நும் ஏங்கு<br/>
  கூக்குரல் கேட்டுமே. 9.5.3<br/>
<br/>
3720<br/>
கூக்குரல் கேட்டும் நங்f கண்ணன்<br/>
  மாயன் வெளிப்படான்,<br/>
மேற்கிளை கொள்ளேன்மின் நீரும்<br/>
  சேவலும் கோழிகாள்,<br/>
வாக்கும் மனமும் கரும<br/>
  மும்நமக் காங்கதே,<br/>
ஆக்கையு மாவியும் அந்தரம்<br/>
  நின்று ழலுமே. 9.5.4<br/>
<br/>
3721<br/>
அந்தரம் நின்றுழல் கின்ற<br/>
  யானுடைப் பூவைகாள்,<br/>
நுந்திரத் தேது மிடையில்<br/>
  லைகுழ றேன்மினோ,<br/>
இந்திர ஞாலங்கள் காட்டியிவ்<br/>
  வேழுல கும்கொண்ட,<br/>
நந்திரு மார்பன் நம்மாவி<br/>
  யுண்ணநன் கெண்ணினான். 9.5.5<br/>
<br/>
3722<br/>
நன்கெண்ணி நான்வ ளர்த்த<br/>
  சிறுகிளிப் பைதலே,<br/>
இன்குரல் நீமிழிற் றேலென்<br/>
  னாருயிர்க் காகுத்தன்,<br/>
நின்செய்ய வாயொக்கும் வாயங்கண்<br/>
  ணங்கை காலினன்,<br/>
நின்பசுஞ் சாம நிறத்தன்<br/>
  கூட்டுண்டு நீங்கினான். 9.5.6<br/>
<br/>
3723<br/>
கூட்டுண்டு நீங்கி கோலத்<br/>
  தாமரைக் கட்செவ்வாய்,<br/>
வாட்டமி லெங்கரு மாணிக்கம்<br/>
  கண்ணன் மாயன்போல்,<br/>
கோட்டிய வில்லொடு மின்னும்<br/>
  மேகக் குழாங்கள்காள்,<br/>
காட்டேன் மின்நும் முருவென்<br/>
  னுயிர்க்கது காலனே. 9.5.7<br/>
<br/>
3724<br/>
உயிர்க்கது காலனென் றும்மை<br/>
  யானிரந் தேற்கு,நீர்<br/>
குயிற்பைதல் காள்.கண்ணன் நாம<br/>
  மேகுழ றிக்கொன்றீர்,<br/>
தயிர்ப்ப ழஞ்சோற் றொடுபா<br/>
  லடிசிலும் தந்து,சொல்<br/>
பயிற்றிய நல்வள மூட்டினீர்<br/>
  பண்புடை யீரே. 9.5.8<br/>
<br/>
3725<br/>
பண்புடை வண்டொடு தும்பிகாள்.<br/>
  பண்மிழற் றேன்மின்,<br/>
புண்புரை வெல்கொடு குத்தாலொக்<br/>
  கும்நும் இன்குரல்,<br/>
தண்பெரு நீர்த்தடந் தாமரை<br/>
  மலர்ந்தா லொக்கும்<br/>
கண்பெருங் கண்ணன், நம்மாவி<br/>
  யுண்டெழ நண்ணினான். 9.5.9<br/>
<br/>
3726<br/>
எழநண்ணி நாமும் நம்வான<br/>
  நாடனோ டொன்றினோம்,<br/>
பழனநன் னாரைக் குழாங்கள்<br/>
  காள்.பயின் றென்னினி,<br/>
இழைநல்ல வாக்கை யும்பைய<br/>
  வேபுயக் கற்றது,<br/>
தழைநல்ல இன்பம் தலைப்பெய்<br/>
  தெங்கும் தழைக்கவே. 9.5.10<br/>
<br/>
3727<br/>
இன்பம் தலைப்பெய் தெங்கும்<br/>
  தழைத்தபல் லூழிக்கு,<br/>
தண்புக ழேத்தத் தனக்கருள்<br/>
  செய்த மாயனை,<br/>
தெங்குரு கூர்ச்சட கோபன்fசொல்<br/>
  லாயிரத் துள்ளிவை,<br/>
ஒன்பதோ டொன்றுக் கும்மூ<br/>
  வுலகு முருகுமே. (2) 9.5.11<br/>
<br/>
3728<br/>
உருகுமால் செஞ்சம் உயிரின் பரமன்றி,<br/>
பெருகுமால் வேட்கையும் எஞ்செய்கேன் தொண்டனேன்,<br/>
தெருவெல்லாம் காவி கமழ்திருக் காட்கரை,<br/>
மருவிய மாயன்தன் மாயம் நினைதொறே. (2) 9.6.1<br/>
<br/>
3729<br/>
நினைதொறும் சொல்லுந் தொறும்நெஞ் சிடிந்துகும்<br/>
வினைகொள்சீர் பாடிலும் வேமென தாருயிர்,<br/>
சுனைகொள்பூஞ் சோலைத்தென் காட்கரை யென்னப்பா,<br/>
நினைகிலேன் நானுனக் காட்செய்யும் நீர்மையே. 9.6.2<br/>
<br/>
3730<br/>
நீர்மையால் நெஞ்சம் வஞ்சித்துப் புகுந்து,என்னை<br/>
ஈர்மைசெய் தென்னுயி ராயென் னுயிருண்டான்,<br/>
சீர்மல்கு சோலைத்தென் காட்கரை யென்னப்பன்,<br/>
கார்முகில் வண்ணன்தன் கள்வம் அறிகிலேன். 9.6.3<br/>
<br/>
3731<br/>
அறிகிலேன் தன்னுள் அனைத்துலகம் நிற்க,<br/>
நெறிமையால் தானும் அவற்றுள்நிற் கும்பிரான்,<br/>
வெறிகமழ் சோலைத்தென் காட்கரை என்னப்பன்,<br/>
சிறியவென் னாருயி ருண்ட திருவருளே. 9.6.4<br/>
<br/>
3732<br/>
திருவருள் செய்பவன் போலவென் னுள்புகுந்து,<br/>
உருவமும் ஆருயிரும் உடனே யுண்டான்,<br/>
திருவளர் சோலைத்தென் காட்கரை யென்னப்பன்,<br/>
கருவளர் மேனிஎன் கண்ணங்கள் வங்களே. 9.6.5<br/>
<br/>
3733<br/>
எங்கண்ணன் கள்வம் எனக்குச்செம் மாய்நிற்கும்,<br/>
அங்கண்ண னுண்டவென் னாருயிர்க் கோதிது,<br/>
புங்கண்மை யெய்திப் புலம்பி யிராப்பகல்,<br/>
எங்கண்ண னென்றவன் காட்கரை யேத்துமே. 9.6.6<br/>
<br/>
3734<br/>
காட்கரை யேத்தும் அதனுள்கண் ணாவென்னும்,<br/>
வேட்கைநோய் கூர நினைந்து கரைந்துகும்,<br/>
ஆட்கொள் வானொத்தென் னுயிருண்ட மாயனால்,<br/>
கோட்குறை பட்டதென் னாருயிர் கோளுண்டே. 9.6.7<br/>
<br/>
3735<br/>
கோளுண்டான் அன்றிவந் தென்னுயிர் தானுண்டான்,<br/>
நாளுநாள் வந்தென்னை முற்றவும் தானுண்டான்,<br/>
காளநீர் மேகத்தென் காட்கரை யென்னப்பற்கு,<br/>
ஆளன்றே பட்டதென் ஆருயிர் பட்டதே. 9.6.8<br/>
<br/>
3736<br/>
ஆருயிர் பட்ட தெனதுயிர் பட்டது,<br/>
பேரிதழ் தாமரைக் கண்கனி வாயதோர்,<br/>
காரெழில் மேகத்தென் காட்கரை கோயில்கொள்,<br/>
சீரெழில் நால்தடந் தோள்தெய்வ வாரிக்கே. 9.6.9<br/>
<br/>
3737<br/>
 வாரிக்கொண் டுன்னை விழுங்குவன் காணில் என்று<br/>
ஆர்வுற்ற என்னை யொழியவென் னில்முன்னம்<br/>
பாரித்து, தானென்னை முற்றப் பருகினான்,<br/>
காரொக்கும் காட்கரை யப்பன் கடியனே. 9.6.10<br/>
<br/>
3738<br/>
கடியனாய்க் கஞ்சனைக் கொன்ற பிரான்றன்னை,<br/>
கொடிமதிள் தெங்குரு கூர்ச்சட கோபஞ்சொல்,<br/>
வடிவமை யாயிரத் திப்பத்தி னால்,சன்மம்<br/>
முடிவெய்தி நாசங்கண் டீர்களெங் கானலே. (2) 9.6.11<br/>
<br/>
3739<br/>
எங்கானல் அகங்கழிவாய்<br/>
  இரைத்தேர்ந்திங் கினிதமரும்,<br/>
செங்கால மடநாராய்.<br/>
  திருமூழிக் களத்துறையும்,<br/>
கொங்கார்பூந் துழாய்முடியெங்<br/>
  குடக்கூத்தர்க் கென்fதூதாய்,<br/>
நுங்கால்க ளென் தலைமேல்<br/>
  கெழுமீரோ நுமரோடே. (2) 9.7.1<br/>
<br/>
3740<br/>
நுமரோடும் பிரியாதே<br/>
  நீரும்நும் சேவலுமாய்,<br/>
அமர்காதல் குருகினங்காள்.<br/>
  அணிமூழிக் களத்துறையும்,<br/>
எமராலும் பழிப்புண்டிங்<br/>
  கென்?தம்மால் இழிப்புண்டு,<br/>
தமரோடங் குறைவார்க்குத்<br/>
  தக்கிலமே. கேளீரே. 9.7.2<br/>
<br/>
3741<br/>
தக்கிலமே கேளீர்கள்<br/>
  தடம்புனல்வாய் இரைதேரும்,<br/>
கொக்கினங்காள். குருகினங்காள்.<br/>
  குளிர்மூழிக் களத்துறையும்,<br/>
செக்கமலத் தலர்போலும்<br/>
  கண்கைகால் செங்கனிவாய்,<br/>
அக்கமலத் திலைபோலும்<br/>
  திருமேனி யடிகளுக்கே. 9.7.3<br/>
<br/>
3742<br/>
திருமேனி யடிகளுக்கு<br/>
  தீவினையேன் விடுதூதாய்<br/>
திருமூழிக் களமென்னும்<br/>
  செழுநகர்வாய் அணிமுகில்காள்,<br/>
திருமேனி யவட்கருளீர்<br/>
  என்றக்கால், உம்மைத்தன்<br/>
திருமேனி யொளியகற்றித்<br/>
  தெளிவிசும்பு கடியுமே? 9.7.4<br/>
<br/>
3743<br/>
தெளிவிசும்பு கடிதோடித்<br/>
  தீவளைத்து மின்னிலகும்,<br/>
ஒளிமுகில்காள். திருமூழிக்<br/>
  களத்துறையும் ஒண்சுடர்க்கு,<br/>
தெளிவிசும்பு திருநாடாத்<br/>
  தீவினையேன் மனத்துறையும்,<br/>
துளிவார்கட் குழலார்க்கென்<br/>
  தூதுரைத்தல் செப்பமினே. 9.7.5<br/>
<br/>
3744<br/>
தூதுரைத்தல் செப்புமின்கள்<br/>
  தூமொழியாய் வண்டினங்காள்,<br/>
போதிரைத்து மதுநுகரும்<br/>
  பொழில்மூழிக் களத்துறையும்,<br/>
மாதரைத்தம் மார்வகத்தே<br/>
  வைத்தார்க்கென் வாய்மாற்றம்,<br/>
தூதுரைத்தல் செப்புதிரேல்<br/>
  சுடர்வளையும் கலையுமே. 9.7.6<br/>
<br/>
3745<br/>
சுடர்வளுயும் கலையுங்கொண்டு<br/>
  அருவினையேன் தோள்துறந்த,<br/>
படர்புகழான் திருமூழிக்<br/>
  களத்துறையும் பங்கயக்கட்,<br/>
சுடர்பவள வாயனைக்கடு<br/>
  ஒருநாளோர் தூய்மாற்றம்,<br/>
படர்பொழில்வாய்க் குருகினங்காள்.<br/>
  எனக்கொன்று பணியீரே. 9.7.7<br/>
<br/>
3746<br/>
எனக்கொன்று பணியீர்கள்<br/>
  இரும்பொழில்வாய் இரைதேர்ந்து,<br/>
மனக்கின்பம் படமேவும்<br/>
  வண்டினங்காள். தும்பிகாள்,<br/>
கனக்கொள்திண் மதிள்புடைசூழ்<br/>
  திருமூழிக் களத்துறையும்,<br/>
புனல்கொள்கா யாமேனிப்<br/>
  பூந்துழாய் முடியார்க்கே. 9.7.8<br/>
<br/>
3747<br/>
பூந்துழாய் முடியார்க்குப்<br/>
  பொன்னாழி கையார்க்கு,<br/>
ஏந்துநீ ரிளங்குருகே.<br/>
  திருமூழிக் களத்தார்க்கு,<br/>
ஏந்துபூண் முலைப்பயந்தென்<br/>
  இணைமலர்க்கண் ணீர்ததும்ப,<br/>
தாம்தம்மைக் கொண்டகல்தல்<br/>
  தகவன்றென் றுரையீரே. 9.7.9<br/>
<br/>
3748<br/>
தகவன்றென் றுரையீர்கள்<br/>
  தடம்புனல்வாய் இரைதேர்ந்து,<br/>
மிகவின்பம் படமேவும்<br/>
  மென்னடைய அன்னங்காள்,<br/>
மிகமேனி மெலிவெய்தி<br/>
  மேகலையும் ஈடழிந்து,என்<br/>
அகமேனி யொழியாமே<br/>
  திருமூழிக் களத்தார்க்கே. 9.7.10<br/>
<br/>
3749<br/>
ஒழிவின்றித் திருமூழிக்<br/>
  களத்துறையும் ஒண்சுடரை,<br/>
ஒழிவில்லா அணிமழலைக்<br/>
  கிளிமொழியாள் அலற்றியசொல்,<br/>
வழுவில்லா வண்குருகூர்ச்<br/>
  சடகோபன் வாய்ந்துரைத்த,<br/>
அழிவில்லா ஆயிரத்திப்<br/>
  பத்தும்நோய் அறுக்குமே. (2) 9.7.11<br/>
<br/>
3750<br/>
அறுக்கும் வினையா யின ஆகத்தவனை,<br/>
நிறுத்தம் மனத்தொன் றியசிந் தையினார்க்கு,<br/>
வெறித்தண் மலர்சோ லைகள்சுழ் திருநாவாய்,<br/>
குறுக்கும் வகையுண்டு கொலொகொடி யேற்கே? (2) 9.8.1<br/>
<br/>
3751<br/>
கொடியே ரிடைக்கோ கனகத் தவள்கேள்வன்,<br/>
வடிவேல் தடங்கண் மடப்பின்னை மணாளன்,<br/>
நெடியா னுறைசோ லைகள்சூழ் திருநாவாய்,<br/>
அடியேன் அணுகப் பெறு நாள் எவைகொலொ. 9.8.2<br/>
<br/>
3752<br/>
 எவைகொல் அணுகப் பெறுநாள்? என் றெப்போதும்,<br/>
கவையில் மனமின்றிக் கண்ணீர்கள் கலுழ்வன்,<br/>
நவையில் திருநாரணன்fசேர் திருநாவாய்,,<br/>
அவையுள் புகலாவ தோர்நாள் அறியேனே. 9.8.3<br/>
<br/>
3753<br/>
நாளெல் அறியேன் எனக்குள் ளன,நானும்<br/>
மீளா அடிமைப் பணிசெய்யப் புகுந்தேன்,<br/>
நீளார் மலர்சோ லைகள்சுழ் திருநாவாய்,<br/>
வாளேய் தடங்கண் மடப்பின்னை மணாளா. 9.8.4<br/>
<br/>
3754<br/>
மணாளன் மலர்மங் கைக்கும்மண் மடந்தைக்கும்,<br/>
கண்ணாளன் உலகத் துயிர்தேவர் கட்கெல்லாம்,<br/>
விண்ணாளன் விரும்பி யுறையும் திருநாவாய்,<br/>
கண்ணாரக் களிக்கின்ற திங்கென்று கொல்கண்டே? 9.8.5<br/>
<br/>
3755<br/>
கண்டே களிக்கின்ற திங்கென்று கொல்கண்கள்,<br/>
தொண்டே யுனக்கா யொழிந்தான் துரிசின்றி,<br/>
வண்டார் மலர்சோ லைகள்சுழ் திருநாவாய்,<br/>
கொண்டே யுறைகின்ற எங்கோ வலர்கோவே. 9.8.6<br/>
<br/>
3756<br/>
கோவா கியமா வலியை நிலங்கொண்டாய்,<br/>
தேவா சுரம்செற் றவனே. திருமாலே,<br/>
நாவா யுறைகின்ற என்நா ரணநம்பீ,<br/>
 ஆவா அடியா னிவன் என் றருளாயே. 9.8.7<br/>
<br/>
3757<br/>
அருளா தொழிவாய் அருள்செய்து, அடியேனைப்<br/>
பொருளாக்கி யுன்பொன் னடிக்கீழ்ப் புகவைப்பாய்,<br/>
மருளே யின்றியுன்னை என்னெஞ்சத் திருத்தும்,<br/>
தெருளே தருதென் திருநாவாய் என்தேவே. 9.8.8<br/>
<br/>
3758<br/>
தேவர் முனிவர்க் கென்றும்காண் டற்கரியன்,<br/>
மூவர் முதல்வன் ஒருமூ வுலகாளி,<br/>
தேவன் விரும்பி யுறையும் திருநாவாய்,<br/>
யாவர் அணுகப் பெறுவார் இனியந்தோ. 9.8.9<br/>
<br/>
3759<br/>
அந்தோ. அணுகப் பெறுநாளென் றெப்போதும்,<br/>
சிந்தை கலங்கித் திருமாலென் றழைப்பன்,<br/>
கொந்தார் மலர்சோ லைகள்சுழ் திருநாவாய்,<br/>
வந்தே யுறைகின்ற எம்மா மணிவண்ணா. 9.8.10<br/>
<br/>
3760<br/>
வண்ணம் மணிமாட நன்னாவாய் உள்ளனை,<br/>
திண்ணம் மதிள்தென் குருகூர்ச் சடகோபன்,<br/>
பண்ணர் தமிழா யிரத்திப்பத் தும்வல்லார்,<br/>
மண்ணாண்டு மணம்கமழ் வர்மல்லிகையே. (2) 9.8.11<br/>
<br/>
3761<br/>
மல்லிகை கமழ்தென்றல் ஈரு மாலோ.<br/>
  வண்குறிஞ் சியிசை தவழு மாலோ,<br/>
செல்கதிர் மாலையும் மயக்கு மாலோ.<br/>
  செக்கர்நன் மேகங்கள் சிதைக்கு மாலோ,<br/>
அல்லியந் தாமரைக் கண்ணன் எம்மான்<br/>
  ஆயர்கள் ஏறரி யேறெம் மாயோன்,<br/>
புல்லிய முலைகளும் தோளும் கொண்டு<br/>
  புகலிடம் அறிகிலம் தமிய மாலோ. (2) 9.9.1<br/>
<br/>
3762<br/>
புகலிடம் அறிகிலம் தமிய மாலோ.<br/>
  புலம்புறும் அணிதென்றல் ஆம்ப லாலோ,<br/>
பகலடு மாலைவண் சாந்த மாலோ.<br/>
  பஞ்சமம் முல்லைதண் வாடை யாலோ,<br/>
அகலிடம் படைத்திடந் துண்டு மிழ்ந்து<br/>
  அளந்தெங்கும் அளிக்கின்ற ஆயன் மாயோன்,<br/>
இகலிடத் தசுரர்கள் கூற்றம் வாரான்<br/>
  இனியிருந் தென்னுயிர் காக்கு மாறென்? 9.9.2<br/>
<br/>
3763<br/>
இனியிருந் தென்னுயிர் காக்கு மாறென்<br/>
  இணைமுலை நமுகநுண் ணிடைநு டங்க,<br/>
துனியிருங் கலவிசெய் தாகம் தோய்ந்து<br/>
  துறந்தெம்மை யிட்டகல் கண்ணன் கள்வன்,<br/>
தனியிளஞ் சிங்கமெம் மாயன் வாரான்<br/>
  தாமரைக் கண்ணும்செவ் வாயும்,நீலப்<br/>
பனியிருங் குழல்களும் நான்கு தோளும்<br/>
  பாவியேன் மனத்தேநின் றீரு மாலோ. 9.9.3<br/>
<br/>
3764<br/>
பாவியேன் மனத்தேநின் றீரு மாலோ.<br/>
  வாடைதண் வாடைவெவ் வாடை யாலோ,<br/>
மேவுதண் மதியம்வெம் மதிய மாலோ.<br/>
  மென்மலர்ப் பள்ளிவெம் பள்ளி யாலோ,<br/>
தூவியம் புள்ளுடைத் தெய்வ வண்டு<br/>
  துதைந்த எம் பெண்மையம் பூவி தாலோ,<br/>
ஆவியிம் பரமல்ல வகைக ளாலோ.<br/>
  யாமுடை நெஞ்சமும் துணையன் றாலோ. 9.9.4<br/>
<br/>
3765<br/>
யாமுடை நெஞ்சமும் துணையன் றாலோ.<br/>
  ஆபுகும் மாலையும் ஆகின் றாலோ,<br/>
யாமுடை ஆயன்தன் மனம்கல் லாலோ.<br/>
  அவனுடைத் தீங்குழ லீரு மாலோ,<br/>
யாமுடை துணையென்னும் தோழி மாரும்<br/>
  எம்மின்முன் னவனுக்கு மாய்வ ராலோ,<br/>
யாமுடை ஆருயிர் காக்கு மாறென்?<br/>
  அவனுடை யருள்பெ றும்போது அரிதே. 9.9.5<br/>
<br/>
3766<br/>
அவனுடை யருள்பெ றும்போ தரிதால்<br/>
  அவ்வருள் அல்லன அருளும் அல்ல,<br/>
அவனருள் பெறுமள வாவி நில்லாது<br/>
  அடுபகல் மாலையும் நெஞ்சும் காணேன்<br/>
சிவனொடு பிரமன்வண் திரும டந்தை<br/>
  சேர்திரு வாகமெம் மாவி யீரும்,<br/>
எவனினிப் புகுமிடம்? எவஞ்செய் கேனோ?<br/>
  ஆருக்கென் சொல்லுகேன் அன்னை மீர்காள். 9.9.6<br/>
<br/>
3767<br/>
ஆருக்கென் சொல்லுகேன் அன்னை மீர்காள்.<br/>
  ஆருயிர் அளவு அன்று இக்கூர்தண் வாடை,<br/>
காரொக்கும் மேனிநங் கண்ணன் கள்வம்<br/>
  கவர்ந்தவத் தனிநெஞ்சம் அவன்fக ணஃதே,<br/>
சீருற்ற அகிற்புகை யாழ்ந ரம்பு<br/>
  பஞ்சமம் தண்பசுஞ் சாந்த ணைந்து,<br/>
போருற்ற வாடைதண் மல்லி கைப்பூப்<br/>
  புதுமணம் முகந்துகொண் டெறியு மாலோ. 9.9.7<br/>
<br/>
3768<br/>
புதுமணம் முகந்துகொண் டெறியு மாலோ.<br/>
  பொங்கிள வாடைபுன் செக்க ராலோ,<br/>
அதுமணந் தகன்றநங் கண்ணன் கள்வம்<br/>
  கண்ணினிற் கொடிதினி அதனி லும்பர்,<br/>
மதுமன மல்லிகை மந்தக் கோவை<br/>
  வண்பசுஞ் சாந்தினில் பஞ்ச மம்வைத்து,<br/>
அதுமணந் தின்னருள் ஆய்ச்சி யர்க்கே<br/>
  ஊதுமத் தீங்குழற் கேயுய் யேன்நான். 9.9.8<br/>
<br/>
3769<br/>
ஊதுமத் தீங்குழற் கேயுய் யேன்நான்.<br/>
  அதுமொழிந் திடையிடைத் தஞ்செய் கோலத்,<br/>
தூதுசெய் கண்கள்கொண் டொன்று பேசித்<br/>
  தூமொழி யிசைகள்கொண் டொன்று நோக்கி,<br/>
பேதுறும் முகம்செய்து நொந்து நொந்து<br/>
  பேதைநெஞ் சறவறப் பாடும் பாட்டை,<br/>
யாதுமொன் றறிகிலம் அம்ம அம்ம.<br/>
  மாலையும் வந்தது மாயன் வாரான். 9.9.9<br/>
<br/>
3770<br/>
மாலையும் வந்தது மாயன் வாரான்<br/>
  மாமணி புலம்பல் லேற ணைந்த,<br/>
கோலநன் னாகுகள் உகளு மாலோ.<br/>
  கொடியென குழல்களும் குழறுமாலோ,<br/>
வாலொளி வளர்முல்லை கருமு கைகள்<br/>
  மல்லிகை யலம்பிவண் டாலு மாலோ,<br/>
வேலையும் விசம்பில்விண் டலறு மாலோ.<br/>
  என்சொல்லி யுய்வனிங் கவனை விட்டே? 9.9.10<br/>
<br/>
3771<br/>
அவனைவிட் டகன்றுயிர் ஆற்ற கில்லா<br/>
  அணியிழை ஆய்ச்சியர் மாலைப் பூசல்,<br/>
அவனைவிட் டகல்வதற் கேயி ரங்கி<br/>
  அணிகுரு கூர்ச்சட கோபன் மாறன்,<br/>
அவனியுண் டுமிழ்ந்தவன் மேலு ரைத்த<br/>
  ஆயிரத் துள்ளிவை பத்தும் கொண்டு,<br/>
அவனியுள் அலற்றிநின் றுய்ம்மின் தொண்டீர்.<br/>
  அச்சொன்ன மாலை நண்ணித் தொழுதே. (2) 9.9.11<br/>
<br/>
3772<br/>
மாலைநண் ணித்தொழு தெழுமினோ வினைகெட,<br/>
காலைமா லைகம லமலர் இட்டுநீர்,<br/>
வேலைமோ தும்மதிள் சூழ்திருக் கண்ணபுரத்து,<br/>
ஆலின்மே லாலமர்ந் தானடி யிணைகளே. (2) 9.10.1<br/>
<br/>
3773<br/>
கள்ளவி ழும்மலர் இட்டுநீ ரிறைஞ்சுமின்,<br/>
நள்ளிசே ரும்வயல் சூழ்கிடங் கின்புடை,<br/>
வெள்ளீயேய்ந் தமதிள் சூழ்திருக் கண்ணபுரம்<br/>
உள்ளி,நா ளும்தொழு தெழுமினோ தொண்டரே. 9.10.2<br/>
<br/>
3774<br/>
தொண்டர்.நுந் தந்துயர் போகநீர் ஏகமாய்,<br/>
விண்டுவா டாமலர் இட்டுநீ ரிறைஞ்சுமின்,<br/>
வண்டுபா டும்பொழில் சூழ்திருக் கண்புரத்<br/>
தண்டவா ணன்,அம ரர்பெரு மானையே. 9.10.3<br/>
<br/>
3775<br/>
மானைநோக் கிமடப் பின்னைதன் கேள்வனை,<br/>
தேனைவா டாமலர் இட்டுநீ ரிறைஞ்சுமின்,<br/>
வானையுந் தும்மதிள் சூழ்திருக் கண்ணபுரம்,<br/>
தான் நயந் தபெரு மான் சர ணாகுமே. 9.10.4<br/>
<br/>
3776<br/>
சரணமா கும்தன தாளடைந் தார்க்கெலாம்,<br/>
மரணமா னால்வைகுந் தம்கொடுக் கும்பிரான்,<br/>
அரணமைந் தமதிள் சூழ்திருக் கண்ணபுரம்,<br/>
தரணியா ளன்,தன தன்பர்க்கன் பாகுமே. 9.10.5<br/>
<br/>
3777<br/>
அன்பனா கும்தன தாளடைந் தார்க்கெலாம்,<br/>
செம்பொனா கத்தவு ணனுடல் கீண்டவன்,<br/>
நன்பொனேய்ந் தமதிள் சூழ்திருக் கண்ணபுரத்<br/>
தன்பன்,நா ளும்தன் மெய்யர்க்கு மெய்யனே. 9.10.6<br/>
<br/>
3778<br/>
மெய்யனா கும்விரும் பித்தொழு வார்க்கெலாம்,<br/>
பொய்யனா கும்புற மேதொழு வார்க்கெலாம்,<br/>
செய்யில்வா ளையுக ளும்திருக் கண்ணபுரத்து<br/>
ஐயன்,ஆ கத்தணைப் பார்கட் கணியனே. 9.10.7<br/>
<br/>
3779<br/>
அணியனா கும்தன தாளடைந் தார்க்கெலாம்,<br/>
பிணியும் சாரா பிறவி கெடுத்தாளும்,<br/>
மணிபொனேய்ந் தமதிள் சூழ்திருக் கணபுரம்<br/>
பணிமின்,நா ளும்பர மேட்டிதன் பாதமே. 9.10.8<br/>
<br/>
3780<br/>
பாதநா ளும்பணி யத்தணி யும்பிணி,<br/>
ஏதம்சா ராஎனக் கேலினி யென்குறை?,<br/>
வேதநா வர்விரும் பும்திருக் கணபுரத்து<br/>
ஆதியா னை,அடைந் தார்க்கல்லல் இல்லையே. 9.10.9<br/>
<br/>
3781<br/>
இல்லையல் லலெனக் கேலினி யென்குறை?,<br/>
அல்லிமா தரம ரும்திரு மார்பினன்,<br/>
கல்லிலேய்ந் தமதிள் சூழ்திருக் கணபுரம்<br/>
சொல்ல,நா ளும்துயர் பாடுசா ராவே. 9.10.10<br/>
<br/>
3782<br/>
பாடுசா ராவினை பற்றற வேண்டுவீர்,<br/>
மாடநீ டுகுரு கூர்ச்சட கோபஞ்சொல்,<br/>
பாடலா னதமிழ் ஆயிரத்து ளிப்பத்தும்<br/>
பாடியா டிப்,பணி மினவன் தாள்களே. (2) 9.10.11<br/>
<br/>
திருவாய் மொழி பத்தாம் பத்து<br/>
<br/>
3783<br/>
தாள தாமரைத் தடமணி வயல் திரு மோகூர்<br/>
நாளும் மேவிநன் கமர்ந்துநின் றசுரரைத் தகர்க்கும்<br/>
தோளும் நான்குடைச் சுரிகுழல் கமலக்கண் கனிவாய்<br/>
காள மேகத்தை யன் றிமற் றொன் றிலம் கதியே.  (2) 10.1.1<br/>
<br/>
3784<br/>
இலங்கதி மற்றொன் றெம்மைக்கும் ஈன்தண் துழாயின்<br/>
அலங்கலங் கண்ணி ஆயிரம் பேருடை அம்மான்<br/>
நலங்கொள் நான்மறை வாணர்கள் வாழ்திரு மோகூர்<br/>
நலங்க ழலவன் அடிநிழல் தடமன்றி யாமே. 10.1.2<br/>
<br/>
3785<br/>
அன்றி யாமொரு புகலிடம் இலம் என்றென் றலற்றி<br/>
நின்று நான்முகன் அரனொடு தேவர்கள் நாட<br/>
வென்றிம் மூவுல களித்துழல் வான்திரு மோகூர்<br/>
நன்று நாமினி நணுகுதும் நமதிடர் கெடவே. 10.1.3<br/>
<br/>
3786<br/>
இடர்கெட எம்மைப் போந்தளி யாய் என்றென் றேத்தி<br/>
சுடர்கொள் சோதியைத் தேவரும் முனிவரும் தொடர<br/>
படர்கொள் பாம்பணைப் பள்ளிகொள் வான்திரு மோகூர்<br/>
இடர்கெ டவடி பரவுதும் தொண்டீர். வம்மினே. 10.1.4<br/>
<br/>
3787<br/>
தொண்டீர். வம்மின்நம் சுடரொளி யொருதனி முதல்வன்<br/>
அண்ட மூவுல களந்தவன் அணிதிரு மோகூர்<br/>
எண்டி சையுமீன் கரும்பொடு பொருஞ்செந்நெல் விளைய<br/>
கொண்ட கோயிலை வலஞ்செய்திங் காடுதும் கூத்தே. 10.1.5<br/>
<br/>
3888<br/>
கூத்தன் கோவலன் குதற்றுவல் லசுரர்கள் கூற்றம்<br/>
ஏத்தும் நங்கடகும் அமரர்க்கும் முனிவர்க்கும் இன்பன்<br/>
வாய்த்த தண்பணை வளவயல் சூழ்திரு மோகூர்<br/>
ஆத்தன் தாமரை யடியன்றி மற்றிலம் அரணே. 10.1.6<br/>
<br/>
3789<br/>
மற்றி லமரண் வான்பெரும் பாழ்தனி முதலா<br/>
சுற்று நீர்படைத் ததன்வழித் தொன்முனி முதலா<br/>
முற்றும் தேவரோ டுலகுசெய் வான்திரு மோகூர்<br/>
சுற்றி நாம்வலஞ் செய்யநம் துயர்கெடும் கடிதெ. 10.1.7<br/>
<br/>
3790<br/>
துயர்கெ டும்கடி தடைந்துவன் தடியவர் தொழுமின்<br/>
உயர்கொள் சோலையொண் தடமணி யொளிதிரு மோகூர்<br/>
பெயர்கள் ஆயிர முடையவல் லரக்கர்புக் கழுந்த<br/>
தயரதன் பெற்ற மரதக மணித்தடத் தினையே. 10.1.8<br/>
<br/>
3791<br/>
மணித்த டத்தடி மலர்க்கண்கள் பவளச் செவ்வாய்<br/>
அணிககொள் நால்தடந் தோள்தெய்வம் அசுரரை யென்றும்<br/>
துணிக்கும் வல்லரட் டனுறை பொழில்திரு மோகூர்<br/>
நணித்து நம்முடை நல்லரண் நாமடைந் தனமே. 10.1.9<br/>
<br/>
3792<br/>
நாம டைந்தநல் லரண்தமக் கென்றுநல் லமரர்<br/>
தீமை செய்யும்வல் லசுரரை யஞ்சிச்சென் றடைந்தால்<br/>
காம ரூபம்கொண் டெழுந்தளிப் பான்திரு மோகூர்<br/>
நாம மேநவின் றெண்ணுமின் ஏத்துமின் நமர்காள். 10.1.10.<br/>
<br/>
3793<br/>
ஏத்து மின்நமர் காள் என்று தான்குட மாடு<br/>
கூத்தனை குரு கூர்ச்சட கோபன்குற் றேவல்<br/>
வாய்த்த ஆயிரத் துள்ளிவை வண்திரு மோகூர்க்கு<br/>
ஈத்த பத்திவை யேத்தவல் லார்க்கிடர் கெடுமே.  (2) 10.1.11<br/>
<br/>
3794<br/>
கெடுமிட ராயவெல்லாம் கேசவா வென்ன நாளும்<br/>
கொடுவினை செய்யும்கூற்றின் தமர்களும் குறுககில்லார்<br/>
விடமுடை யரவில்பள்ளி விரும்பினான் சுரும்பலற்றும்<br/>
தடமுடை வயல் அனந்தபுரநகர்ப் புகுதுமின்றே.  (2) 10.2.1<br/>
<br/>
3795<br/>
இன்றுபோய்ப் புகுதிராகி லெழுமையும் ஏதம்சார<br/>
குன்றுனேர் மாடமாடே குருந்துசேர் செருந்திபுன்னை<br/>
மன்றலர் போழில் அனந்தபுரநகர் மாயன்நாமம்<br/>
ஒன்றுமோ ராயிரமாம் உள்ளுவார்க் கும்பரூரே. 10.2.2<br/>
<br/>
3796<br/>
ஊரும்புட் கொடியுமஃதே யுலகொல்லாமுண்டுமிழ்ந்தான்<br/>
சேரும்தண் ணனந்தபுரம் சிக்கெனப் புகுதிராகில்<br/>
தீரும்நோய்வினைகளெல்லாம் திண்ணநாம் அறியச்சொன்னோம்<br/>
பேரும் ஓராயிரத்துள் ஒன்றுநீர் பேசுமினே. 10.2.3<br/>
<br/>
3797<br/>
பேசுமின் கூசமின்றிப் பெரியநீர் வேலைசூழ்ந்து<br/>
வாசமே கமழுஞ்சோலை வயலணி யனந்தபுரம்<br/>
நேசம்செய் துறைகின்றானை நெறிமையால் மலர்கள்தூவி<br/>
பூசனை செய்கின்றார்கள் புண்ணியம் செய்தவாறே. 10.2.4<br/>
<br/>
3798<br/>
புண்ணியம் செய்துநல்ல புனலொடு மலர்கள்தூவி<br/>
எண்ணுமி னெந்தைநாமம் இப்பிறப் பறுக்குமப்பால்<br/>
திண்ணம்நாம் அறியச்சொன்னோம் செறிபொழில் அனந்தபுரத்து<br/>
அண்ணலார் கமலபாதம் அணுகுவார் அமரராவார். 10.2.5<br/>
<br/>
3799<br/>
அமரராய்த் திரிகின்றார்கட்கு ஆதிசேர அனந்தபுரத்து<br/>
அமரர்கோன் அர்ச்சிக்கின்றங் ககப்பணி செய்வர்விண்ணோர்<br/>
நமர்களோ. சொல்லக்கேண்மின் நாமும்போய் நணுகவேண்டும்<br/>
குமரனார் தாதைதுன்பம் துடைத்தகோ விந்தனாரே. 10.2.6<br/>
<br/>
3800<br/>
துடைத்தகோ விந்தனாரே யுலகுயிர் தேவும்மற்றும்<br/>
படைத்தவெம் பரமமூர்த்தி பாம்பணைப் பள்ளிகொண்டான்<br/>
மடைத்தலை வாளைபாயும் வயலணியனந்தபுரம்<br/>
கடைத்தலை சீய்க்கப்பெற்றால் கடுவினை களையலாமே. 10.2.7<br/>
<br/>
3801<br/>
கடுவினை களையலாகும் காமனைப் பயந்தகாளை<br/>
இடவகை கொண்டதென்பர் எழிலணியனந்தபுரம்<br/>
படமுடை யரவில்பள்ளி பயின்றவன் பாதம்காண<br/>
நடமினோ நமர்களுள்ளீர். நாமுமக் கறியச்சொன்னோம். 10.2.8<br/>
<br/>
3802<br/>
நாமுமக் கறியச்சொன்ன நாள்களும் நணியவான<br/>
சேமம் நங்குடைத்துக்கண்டீர் செறிபொழிலனந்தபுரம்<br/>
தூமநல் விரைமலர்கள் துவளற ஆய்ந்துகொண்டு<br/>
வாமனன் அடிக்கென்றெத்த மாய்ந்தறும் வினைகள்தாமே. 10.2.9<br/>
<br/>
3803<br/>
மாய்ந்தறும் வினைகள்தாமே மாதவா என்ன நாளும்<br/>
ஏய்ந்தபொன் மதிளனந்தபுர நகரெந்தைக்கென்று<br/>
சாந்தொடு விளக்கம்தூபம் தாமரை மலர்கள்நல்ல<br/>
ஆய்ந்துகொண் டேத்தவல்லார் அந்தமில் புகழினாரே. 10.2.10.<br/>
<br/>
3804<br/>
அந்தமில் புகழனந்தபுர நகர் ஆதிதன்னை<br/>
கொந்தலர் பொழில்குருகூர் மாறன் சொல் லாயிரத்துள்<br/>
ஐந்தினோ டைந்தும்வல்லார் அணைவர்போய் அமருலகில்<br/>
பைந்தொடி மடந்தையர்தம் வேய்மரு தோளிணையே.  (2) 10.2.11<br/>
<br/>
3805<br/>
வேய்மரு தோளிணை மெலியு மாலோ.<br/>
  மெலிவுமென் தனிமையும் யாதும் நோக்கா<br/>
காமரு குயில்களும் கூவு மாலோ.<br/>
  கணமயில் அவைகலந்தாலு மாலோ<br/>
ஆமரு வினநிரை மேய்க்க நீபோக்கு<br/>
  ஒருபக லாயிர மூழி யாலோ<br/>
தாமரைக் கண்கள்கொண் டீர்தி யாலோ.<br/>
  தகவிலை தகவிலையே நீ கண்ணா.  (2) 10.3.1 <br/>
<br/>
3806<br/>
தகவிலை தகவிலை யேநீ கண்ணா.<br/>
  தடமுலை புணர் தொறும் புணற்ச்சிக் காரா<br/>
சுகவெள்ளம் விசும்பிறந்து அறிவை மூழ்க்கச்<br/>
  சூழ்ந்தது கனவென நீங்கி யாங்கே<br/>
அகவுயிர் அகமதந்தோறும் உள்புக்<br/>
  காவியின் பரமல்ல வேட்கை யந்தோ<br/>
மிகமிக இனியுன்னைப் பிரிவை யாமால்<br/>
  வீவ நின் பசுநிரை மேய்க்கப் போக்கே. 10.3.2<br/>
<br/>
3807<br/>
வீவன்நின் பசுநிரை மேய்க்கப் போக்கு<br/>
  வெவ்வுயிர் கொண்டென தாவி வேமால்<br/>
யாவரும் துணையில்லை யானி ருந்துன்<br/>
  அஞ்சன மேனியை யாட்டம் காணேன்<br/>
போவதன் றொருபகல் நீய கன்றால்<br/>
  பொருகயற் கண்ணிணை நீரும் நில்லா<br/>
சாவதிவ் வாய்க்குலத் காய்ச்சி யோமாய்ப்<br/>
  பிறந்தவித் தொழுத்தையோம் தனிமை தானே. 10.3.3<br/>
<br/>
3808<br/>
தொழுத்தையோம் தனிமையும் துணைபி ரிந்தார்<br/>
  துயரமும் நினைகிலை கோவிந் தா நின்<br/>
தொழுத்தனில் பசுக்களை யேவி ரும்பித்<br/>
  துறந்தெம்மையிட்டு அவை மேய்க்கப் போதி<br/>
பழுத்தநல் லமுதினின் சாற்று வெள்ளம்<br/>
  பாவியேன் மனமகந் தோறு முள்புக்<br/>
கழுத்த நின் செங்கனி வாயின் கள்வப்<br/>
  பணிமொழி நினை தொறும் ஆவி வேமால். 10.3.4<br/>
<br/>
3809<br/>
பணிமொழி நினைதொறும் ஆவி வேமால்<br/>
  பகல்நிரை மேய்க்கிய போய கண்ணா<br/>
பிணியவிழ் மல்லிகை வாடை தூவப்<br/>
  பெருமத மாலையும் வந்தின் றாலோ<br/>
மணிமிகு மார்வினில் முல்லைப் போதென்<br/>
  வனமுலை கமழ்வித்துன் வாயமு தம்தந்து<br/>
அணிமிகு தாமரைக் கையை யந்தோ.<br/>
  அடிச்சி யோம்தலை மிசைநீ யணியாய். 10.3.5<br/>
<br/>
3810<br/>
அடிச்சி யோம்தலை மிசைநீ யணியாய்<br/>
  ஆழியங் கண்ணா. உன் கோலப் பாதம்<br/>
பிடித்தது நடுவுனக் கரிவை மாரும்<br/>
  பலரது நிற்கவெம் பெண்மை யாற்றோம்<br/>
வடித்தடங் கண்ணிணை நீரும் நில்லா<br/>
  மனமும்நில் லாவெமக் கதுதன் னாலே<br/>
வெடிப்புநின் பசு நிரை மேய்க்கப் போக்கு<br/>
  வேம் எமது உயிர் அழல் மெழுகில் உக்கே. 10.3.6<br/>
<br/>
3811<br/>
வேமெம துயிரழல் மெழுகில் உக்கு<br/>
  வெள்வளை மேகலை கழன்று வீழ<br/>
தூமலர்க் கண்ணிணை முத்தம் சோரத்<br/>
  தூணைமுலை பயந்து என தோள்கள் வாட<br/>
மாமணி வண்ணா உன்செங்கமல<br/>
  வண்ணமென் மலரடி நோவ நீபோய்<br/>
ஆமகிழ்ந் துகந்தவை மேய்க்கின் றுன்னோடு<br/>
  அசுரர்கள் தலைப்பெய்யில் எவன்கொல் ஆங்கே? 10.3.7<br/>
<br/>
3812<br/>
அசுரர்கள் தலைப்பெய்யில் எவன்கொ லாங்கென்று<br/>
  ஆழுமென் னாருயிர் ஆன்பின் போகேல்<br/>
கசிகையும் வேட்கையும் உள்க லந்து<br/>
  கலவியும் நலியுமென் கைகழி யேல்<br/>
வசிசெயுன் தாமரைக் கண்ணும் வாயும்<br/>
  கைகளும் பீதக வுடையும் காட்டி<br/>
ஒசிசெய்நுண் ணிடையிள ஆய்ச்சி யர்நீ<br/>
  உகக்குநல் லவரொடும் உழித ராயே. 10.3.8<br/>
<br/>
3813<br/>
உகக்குநல் லவரொடும் உழிதந் துன்றன்<br/>
  திருவுள்ளம் இடர்கெடுந் தோறும் நாங்கள்<br/>
வியக்க இன்புறுதும் எம்பெண்மை யாற்றோம்<br/>
  எம்பெரு மான். பசு மேய்க்கப் போகேல்<br/>
மிதப்பல அசுரர்கள் வேண்டும் உருவங்<br/>
  கொண்டுநின் றுழிதருவர் கஞ்ச னேவ<br/>
அகப்படில் அவரொடும் நின்னொ டாங்கே<br/>
  அவத்தங்கள் விளையுமென் சொற்கொள் அந்தோ. 10.3.9<br/>
<br/>
3814<br/>
அவத்தங்கள் விளையுமென் சொற்கொள் அந்தோ.<br/>
  அசுரர்கள் வங்கையர் கஞ்ச னேவத்<br/>
தவத்தவர் மறுக நின்றுழி தருவர்<br/>
  தனிமையும் பெரிதுனக்கு இராமனையும்<br/>
உவர்த்தலை உடந்திரி கிலையு மென்றென்று<br/>
  ஊடுற வென்னுடை யாவிவேமால்<br/>
திவத்திலும் பசுநிரை மேய்ப்பு வத்தி<br/>
  செங்கனி வாயெங்கள் ஆயர் தேவே. 10.3.10.<br/>
<br/>
3815<br/>
செங்கனி வாயெங்கள் ஆயர் தேவு<br/>
  அத்திருவடி திருவடி மேல் பொ ருநல்<br/>
சங்கணி துறைவன் வண்தென் குருகூர்<br/>
  வண்சட கோபன்சொல் லாயி ரத்துள்<br/>
மங்கைய ராய்ச்சிய ராய்ந்த மாலை<br/>
  அவனொடும் பிரிவதற் கிரங்கி தையல்<br/>
அங்கவன் பசுநிரை மேய்ப்பொ ழிப்பான்<br/>
  உரைத்தன இவையும்பத் தவற்றின் சார்வே.  (2) 10.3.11<br/>
<br/>
3816<br/>
சார்வேதவ நெறிக்குத் தாமோதரன் தாள்தள்,<br/>
கார்மேக வண்ணன் கமல நயனத்தன்,<br/>
நீர்வானம் மண்ணெரிகா லாய்நின்ற நேமியான்,<br/>
பேர்வா னவர்கள் பிதற்றும் பெருமையனே.  (2) 10.4.1<br/>
<br/>
3817<br/>
பெருமையனே வானத் திமையோர்க்கும் காண்டற்<br/>
கருமையனே ஆகத் தணையாதார்க்கு என்றும்<br/>
திருமெய் யுறைகின்ற செங்கண்மால் நாளும்<br/>
இருமை வினைகடிந்திங்கு என்னையாள் கின்றானே. 10.4.2<br/>
<br/>
3818<br/>
ஆள்கின்றா னாழியான் ஆரால் குறைவுடையம்?<br/>
மீள்கின்ற தில்லைப் பிறவித் துயர்கடிந்தோம்,<br/>
வாள்கெண்டையொண்கண் மடப்பின்னை தன் கேள்வன்,<br/>
தாள்கண்டு கொண்டு என் தலைமேல் புனைந்தேனே. 10.4.3<br/>
<br/>
3819<br/>
தலைமேல் புனைந்தேன் சரணங்கள் ஆலின்<br/>
இலைமேல் துயின்றான் இமையோர் வணங்க<br/>
மலைமேல்தான் நின்றென் மனத்து ளிருந்தானை<br/>
நிலைபேர்க்க லாகாமை நிச்சித் திருந்தேனே. 10.4.4<br/>
<br/>
3820<br/>
நிச்சித் திருந்தேனென் நெஞ்சம் கழியாமை<br/>
கைச்சக் கரத்தண்ணல் கள்வம் பெரிதுடையன்<br/>
மெச்சப் படான்பிறர்க்கு மெய்போலும் பொய்வல்லன்<br/>
நச்சப் படும்நமக்கு நாகத் தணையானே. 10.4.5<br/>
<br/>
3821<br/>
நாகத் தணையானை நாள்தோறும் ஞானத்தால்<br/>
ஆகத் தணைப்பார்க்கு அருள்செய்யும் அம்மானை<br/>
மாகத் திள மதியம் சேரும் சடையானை<br/>
பாகத்து வைத்தான் தன் பாதம் பணிந்தேனே. 10.4.6<br/>
<br/>
3822<br/>
பணிநெஞ்சே. நாளும் பரம பரம்பரனை<br/>
பிணியொன்றும் சாரா பிறவி கெடுத்தாளும்<br/>
மணிநின்ற சோதி மதுசூதன் என்னம்மான்<br/>
அணிநின்ற செம்பொன் அடலாழி யானே. 10.4.7<br/>
<br/>
3823<br/>
ஆழியா னாழி யமரர்க்கும் அப்பாலான்<br/>
ஊழியா னூழி படைத்தான் நிரைமேய்த்தான்<br/>
பாழியந் தோளால் வரையெடுத்தான் பாதங்கள்<br/>
வாழியென் நெஞ்சே. மறவாது வாழ்கண்டாய். 10.4.8<br/>
<br/>
3824<br/>
கண்டேன் கமல மலர்ப்பாதம் காண்டலுமே<br/>
விண்டே யொழிந்த வினையா யினவெல்லாம்<br/>
தொண்டேசெய் தென்றும் தொழுது வழியொழுக<br/>
பண்டே பரமன் பணித்த பணிவகையே. 10.4.9<br/>
<br/>
3825<br/>
வகையால் மனமொன்றி மாதவனை நாளும்<br/>
புகையால் விளக்கால் புதுமலரால் நீரால்<br/>
திகைதோ றமரர்கள் சென்றிறைஞ்ச நின்ற<br/>
தகையான் சரணம் தமர்கடகோர் பற்றே. 10.4.10.<br/>
<br/>
3826<br/>
பற்றென்று பற்றிப் பரம பரமபரனை<br/>
மற்றிண்டோ ள் மாலை வழுதி வளநாடன்<br/>
சொற்றொடையந் தாதியோ ராயிரத்து ளிப்பத்தும்<br/>
கற்றார்க்கோர் பற்றாகும் கண்ணன் கழலிணையே.  (2) 10.4.11<br/>
<br/>
பத்து வகை பத்தியும் பிரபத்தியும்<br/>
<br/>
3827<br/>
கண்ணன் கழலிணை<br/>
நண்ணும் மனமுடையீர்<br/>
எண்ணும் திருநாமம்<br/>
திண்ணம் நாரணமே.  (2) 10.5.1<br/>
<br/>
3828<br/>
நாரணன் எம்மான்<br/>
பாரணங்காளன்<br/>
வாரணம் தொலைத்த<br/>
காரணன் தானே. 10.5.2<br/>
<br/>
3829<br/>
தானே உலகெலாம்<br/>
தானே படைத்திடந்து<br/>
தானே உண்டுமிழ்ந்து<br/>
தானே யாள்வானே. 10.5.3<br/>
<br/>
3830<br/>
ஆள்வான் ஆழிநீர்<br/>
கோள்வாய அரவணையான்<br/>
தாள்வாய் மலரிட்டு<br/>
நாள்வாய் நாடீரே. 10.5.4<br/>
<br/>
3831<br/>
நாடீர் நாள்தோறும்<br/>
வாடா மலர்கொண்டு<br/>
பாடீர் அவன்நாமம்<br/>
வீடே பெறலாமே. 10.5.5<br/>
<br/>
3832<br/>
மேயான் வேங்கடம்<br/>
காயா மலர்வண்ணன்<br/>
பேயார் முலையுண்ட<br/>
வாயான் மாதவனே.  (2) 10.5.6<br/>
<br/>
3833<br/>
மாதவன் என்றென்று<br/>
ஓத வல்லீரேல்<br/>
தீதொன்று மடையா<br/>
ஏதம் சாராவே. 10.5.7<br/>
<br/>
3834<br/>
சாரா ஏதங்கள்<br/>
நீரார் முகில்வண்ணன்<br/>
பேர் ஆர் ஓதுவார்<br/>
ஆரார் அமரரே. 10.5.8<br/>
<br/>
3835<br/>
அமரர்க்கு அரியானை<br/>
தமர்கட்கு எளியானை<br/>
அமரத் தொழுவார்கட்கு<br/>
அமரா வினைகளே. 10.5.9<br/>
<br/>
3836<br/>
வினைவல் இருளென்னும்<br/>
முனைகள் வெருவிப்போம்<br/>
சுனை நன் மலரிட்டு<br/>
நினைமின் நெடியானே. 10.5.10.<br/>
<br/>
3837<br/>
நெடியான் அருள் சூடும்<br/>
படியான் சடகோபன்<br/>
நொடி ஆயிரத்திப்பத்து<br/>
அடியார்க்கு அருள் பேறே.  (2) 10.5.11<br/>
<br/>
3838<br/>
அருள்பெறுவார் அடியார்தம் அடியனேற்கு ஆழியான்<br/>
அருள்தருவான் அமைகின்றான் அதுநமது விதிவகையே<br/>
இருள்தருமா ஞாலத்துள் இனிப்பிறவி யான்வேண்டேன்<br/>
மருளொழிநீ மடநெஞ்சே. வாட்டாற்றான் அடிவணங்கே.  (2) 10.6.1<br/>
<br/>
3839<br/>
வாட்டாற்றா னடிவணங்கி மாஞாலப் பிறப்பறுப்பான்<br/>
கேட்டாயே மடநெஞ்சே. கேசவனெம் பெருமானை<br/>
பாட்டாய பலபாடிப் பழவினைகள் பற்றறுத்து<br/>
நாட்டாரோ டியல்வொழிந்து நாரணனை நண்ணினமே. 10.6.2<br/>
<br/>
3840<br/>
நண்ணினம் நாரணனை நாமங்கள் பலசொல்லி<br/>
மண்ணுலகில் வளம்மிக்க வாட்டாற்றான் வந்தின்று<br/>
விண்ணுலகம் தருவானாய் விரைகின்றான் விதிவகையே<br/>
எண்ணினவா றாகாவிக் கருமங்க ளென்னெஞ்சே. 10.6.3<br/>
<br/>
3841<br/>
என்னெஞ்சத் துள்ளிருந்திங் கிருந்தமிழ்நூலிவைமொழிந்து<br/>
வன்னெஞ்சத் திரணியனை மார்விடந்த வாட்டாற்றான்<br/>
மன்னஞ்சப் பாரதத்துப் பாண்டவர்க்காப் படைதொட்டான்<br/>
நன்னெஞ்சே. நம்பெருமான் நமக்கருள்தான் செய்வானே. 10.6.4<br/>
<br/>
3842<br/>
வானேற வழிதந்த வாட்டாற்றான் பணிவகையே<br/>
நானேறப் பெறுகின்றென் நரகத்தை நகுநெஞ்சே<br/>
தேனேறு மலர்த்துளவம் திகழ்பாதன் செழும்பறவை<br/>
தானேறித் திரிவான தாளிணையென் தலைமேலே. 10.6.5<br/>
<br/>
3843<br/>
தலைமேல தாளிணைகள் தாமரைக்கண் என்னம்மான்<br/>
நிலைபேரான் என்நெஞ்சத் தெப்பொழுதும் எம்பெருமான்<br/>
மலைமாடத் தரவணைமேல் வாட்டாற்றான் மதமிக்க<br/>
கொலையானை மருப்பொசித்தான் குரைகழல்தள் குறுகினமே. 10.6.6<br/>
<br/>
3844<br/>
குரைகழல்கள் குறுகினம் நம் கோவிந்தன் குடிகொண்டான்<br/>
திரைகுழுவு கடல்புடைசூழ் தென்னாட்டுத் திலதமன்ன<br/>
வரைகுழுவும் மணிமாட வாட்டாற்றான் மலரடிமேல்<br/>
விரைகுழுவும் நறுந்துளவம் மெய்ந்நின்று கமழுமே. 10.6.7<br/>
<br/>
3845<br/>
மெய்ந்நின்று கமழ்துளவ விரையேறு திருமுடியன்<br/>
கைந்நின்ற சக்கரத்தன் கருதுமிடம் பொருதுபுனல்<br/>
மைந்நின்ற வரைபோலும் திருவுருவ வாட்டாற்றாற்கு<br/>
எந்நன்றி செய்தேனா என்னெஞ்சில் திகழவதுவே? 10.6.8<br/>
<br/>
3846<br/>
திகழ்கின்ற திருமார்பில் திருமங்கை தன்னோடும்<br/>
திகழ்கின்ற திருமாலார் சேர்விடம்தண் வாட்டாறு<br/>
புகழ்கின்ற புள்ளூர்தி போரரக்கர் குலம்கெடுத்தான்<br/>
இகழ்வின்றி என்னெஞ்சத் தெப்பொழுதும் பிரியானே. 10.6.9<br/>
<br/>
3847<br/>
பிரியாதாட் செய்யென்று பிறப்பறுத்தாள் அறக்கொண்டான்<br/>
அரியாகி இரணியனை ஆகங்கீண் டானன்று<br/>
பெரியார்க்காட் பட்டக்கால் பெறாதபயன் பெறுமாறு<br/>
வரிவாள்வாய் அரவணைமேல் வாட்டாற்றான் காட்டினனே. 10.6.10.<br/>
<br/>
3848<br/>
காட்டித்தன் கனைகழல்கள் கடுநரகம் புகலொழித்த<br/>
வாட்டாற்றெம் பெருமானை வளங்குருகூர்ச் சடகோபன்<br/>
பாட்டாய தமிழ்மாலை யாயிரத்துள் இப்பத்தும்<br/>
கேட்டு ஆரார் வானவர்கள் செவிக்கினிய செஞ்சொல்லே.  (2) 10.6.11<br/>
<br/>
3849<br/>
செங்சொற் கவிகாள். உயிர்காத்தாட்<br/>
  செய்மின் திருமா லிருஞ்சோலை<br/>
வஞ்சக் கள்வன் மாமாயன்<br/>
  மாயக் கவியாய் வந்து என்<br/>
நெஞ்சு முயிரு முள்கலந்து<br/>
  நின்றார் அறியா வண்ணம் என்<br/>
நெஞ்சு முயிரும் அவைடுண்டு<br/>
  தானே யாகி நிறைந்தானே.  (2) 10.7.1<br/>
<br/>
3850<br/>
தானே யாகி நிறைந்தெல்லா<br/>
  உலகும் உயிரும் தானேயாய்<br/>
தானே யானென் பானாகித்<br/>
  தன்னைத் தானே துதித்து எனக்குத்<br/>
தேனே பாலே கன்னலே<br/>
  அமுதே திருமாலிருஞ்சோலை<br/>
கோனே யாகி நின்றொழிந்தான்<br/>
  என்னை முற்றும் உயிருண்டே. 10.7.2<br/>
<br/>
3851<br/>
என்னை முற்றும் உயிருண்டென்<br/>
  மாய ஆக்கை யிதனுள்புக்கு<br/>
என்னை முற்றும் தானேயாய்<br/>
  நின்ற மாய அம்மான் சேர்<br/>
தென்னன் திருமா லிருஞ்சோலைத்<br/>
  திசைகை கூப்பிச் தேர்ந்தயான்<br/>
இன்னம் போவே னேகொலோ.<br/>
  எங்கொல் அம்மான் திருவருளே? 10.7.3<br/>
<br/>
3852<br/>
என்கொல் அம்மான் திருவருள்கள்?<br/>
  உலகும் உயிரும் தானேயாய்<br/>
நன்கென் னுடலம் கைவிடான்<br/>
  ஞாலத் தூடே நடந்துழக்கி<br/>
தென்கொள் திசைக்குத் திலதமாய்<br/>
  நின்ற திருமாலிருஞ்சோலை<br/>
நங்கள் குன்றம் கைவிடான்<br/>
  நண்ணா அசுரர் நலியவே. 10.7.4<br/>
<br/>
3853<br/>
நண்ணா அசுரர் நலிவெய்த<br/>
  நல்ல அமரர் பொலிவெய்த<br/>
எண்ணா தனகள் எண்ணும்நன்<br/>
  முனிவ ரின்பம் தலைசிறப்ப<br/>
பண்ணார் பாடல் இன்கவிகள்<br/>
  யானாய்த் தன்னைத் தான்பாடி<br/>
தென்னா வென்னும் என்னம்மான்<br/>
  திருமாலிருஞ்சோலையானே. 10.7.5<br/>
<br/>
3854<br/>
திருமாலிருஞ்சோலையானே<br/>
  ஆகிச் செழுமூ வுலகும் தன்<br/>
ஒருமா வயிற்றி னுள்ளேவைத்து<br/>
  ஊழி யூழி தலையளிக்கும்<br/>
திருமாலென்னை யாளுமால்<br/>
  சிவனும் பிரமனும்காணாது<br/>
அருமா லெய்தி யடிபரவ<br/>
  அருளை யீந்த அம்மானே. 10.7.6<br/>
<br/>
3855<br/>
அருளை ஈயென் அம்மானே.<br/>
  என்னும் முக்கண் அம்மானும்<br/>
தெருள்கொள் பிரமன் அம்மானும்<br/>
  தேவர் கோனும் தேவரும்<br/>
இருள்கள் கடியும் முனிவரும்<br/>
  ஏத்தும் அம்மான் திருமலை<br/>
மருள்கள் கடியும் மணிமலை<br/>
  திருமாலிருஞ்சோலைமலையே. 10.7.7<br/>
<br/>
3856<br/>
திருமாலிருஞ்சோலைமலையே<br/>
  திருப்பாற் கடலே என்தலையே<br/>
திருமால்வைகுந்தமே தண்<br/>
  திருவேங்கடமே எனதுடலே<br/>
அருமா மாயத் தெனதுயிரே<br/>
  மனமே வாக்கே கருமமே<br/>
ஒருமா நொடியும் பிரியான் என்<br/>
  ஊழி முதல்வன் ஒருவனே.  (2) 10.7.8<br/>
<br/>
3857<br/>
ஊழி முதல்வன் ஒருவனே<br/>
  என்னும் ஒருவன் உலகெல்லாம்<br/>
ஊழி தோறும் தன்னுள்ளே<br/>
  படைத்துக் காத்துக் கெடுத்துழலும்<br/>
ஆழி வண்ணன் என்னம்மான்<br/>
  அந்தண் திருமாலிருஞ்சோலை<br/>
வாழி மனமே கைவிடேல்<br/>
  உடலும் உயிரும் மங்கவொட்டே. 10.7.9<br/>
<br/>
3858<br/>
மங்க வொட்டுன் மாமாயை<br/>
  திருமாலிருஞ்சோலைமேய<br/>
நங்கள் கோனே. யானேநீ<br/>
  யாகி யென்னை யளித்தானே<br/>
பொங்கைம் புலனும் பொறியைந்தும்<br/>
  கருமேந்திரியும் ஐம்பூதம்<br/>
இங்கு இவ்வுயிரேய் பிரகிருதி<br/>
  மானாங்கார மனங்களே. 10.7.10.<br/>
<br/>
3859<br/>
மானாங்கார மனம்கெட<br/>
  ஐவர் வன்கை யர்மங்க<br/>
தானாங்கார மாய்ப்புக்குத்<br/>
  தானே தானே யானானை<br/>
தேனாங் காரப் பொழில்குருகூர்ச்<br/>
  சடகோபன்சொல்லாயிரத்துள்<br/>
மானாங்காரத்திவைபத்தும்<br/>
  திருமாலிருங்சோலைமலைக்கே.  (2) 10.7.11<br/>
<br/>
3860<br/>
திருமாலிருஞ்சோலை மலைமென்றேன் என்ன<br/>
திருமால்வந்து என் நெஞ்சு நிறையப் புகுந்தான்<br/>
குருமா மணியுந்து புனல்பொன்னித் தென்பால்<br/>
திருமால்சென்று சேர்விடம் தென் திருப்பேரே.  (2) 10.8.1<br/>
<br/>
3861<br/>
பேரே யுறைகின்ற பிரான் இன்று வந்து<br/>
பேரேனென் றென்னெஞ்சு நிறையப் புகுந்தான்<br/>
காரேழ் கடலேழ் மலையே ழுலகுண்டும்<br/>
ஆராவ யிற்றானை யடங்கப் பிடித்தேனே. 10.8.2<br/>
<br/>
3862<br/>
பிடித்தேன் பிறவி கெடுத்தேன் பிணிசாரேன்<br/>
மடித்தேன் மனைவாழ்க்கை யுள்நிற்பதோர் மாயையை<br/>
கொடிக்கோ புரமாடங்கள் சூழ்திருப் பேரான்<br/>
அடிச்சேர்வதெனெனக்கெளி தாயின வாறே. 10.8.3<br/>
<br/>
3863<br/>
எளிதா யினவாறென் றெங்கண்கள் களிப்ப<br/>
களிதா கியசிந் தையனாய்க் களிக்கின்றேன்<br/>
கிளிதா வியசோழைகள் சூழ்திருப் பேரான்<br/>
தெளிதா கியசேண் விசும்புதரு வானே. 10.8.4<br/>
<br/>
3864<br/>
வானே தருவா னெனக்காயென் னோடொட்டி<br/>
ஊனேய் குரம்பை யிதனுள் புகுந்து இன்று<br/>
தானே தடுமாற்ற வினைகள் தவிர்த்தான்<br/>
தேனே பொழில்தென் திருப்பேர் நகரானே. 10.8.5<br/>
<br/>
3865<br/>
திருப்பேர் நகரான் திருமாலிருஞ்சோலைப்<br/>
பொருப்பே யுறைகின் றபிரானின்றுவந்து<br/>
இருப்பேன் என் றென்னேஞ்சு நிறையப் புகுந்தான்<br/>
விருப்பே பெற்றமுத முண்டு களித்தேனே. 10.8.6<br/>
<br/>
3866<br/>
உண்டு களித்தேற் கும்பரென் குறை மேலைத்<br/>
தொண்டு களித்தந்தி தொழும்சொல்லுப் பெற்றேன்<br/>
வண்டு களிக்கும் பொழில்சூழ் திருப்பேரான்<br/>
கண்டு களிப்பக் கண்ணுள்நின் றகலானே. 10.8.7<br/>
<br/>
3867<br/>
கண்ணுள்நின் றகலான் கருத்தின்கண் பெரியன்<br/>
எண்ணில்நுண் பொருளே ழிசையின் சுவைதானே<br/>
வண்ணநன் மணிமாடங்கள் சூழ்திருப் பேரான்<br/>
திண்ணமென் மனத்துப் புகுந்தான் செறிந்தின்றெ. 10.8.8<br/>
<br/>
3868<br/>
இன்றென்னைப் பொருளாக்கித் தன்னையென் னுள்வைத் தான்<br/>
அன்றென்னைப் புறம்பொகப் புணர்த்ததென் செய்வான்?<br/>
குன்றென்னத் திகழ்மாடங்கள் சூழ்திருப் பேரான்<br/>
ஒன்றெனக் கருள்செய்ய வுணர்த்தலுற் றேனே. 10.8.9<br/>
<br/>
3869<br/>
உற்றே னுகந்து பணிசெய் துனபாதம்<br/>
பெற்றேன் ஈதேயின் னம்வேண் டுவதெந்தாய்<br/>
கற்றார் மறைவாணர் கள்வாழ் திருப்பேராற்கு<br/>
அற்றார் அடியார் தமக்கல்லல் நில்லாவே.  (2) 10.8.10.<br/>
<br/>
3870<br/>
நில்லா அல்லல் நீள்வயல்சூழ் திருப்பேர்மேல்<br/>
நல்லார் பலர்வாழ் குருகூர்ச் சடகோபன்<br/>
சொல்லார் தமிழா யிரத்துள் இவைபத்தும்<br/>
வல்லார் தொண்டராள் வதுசூழ்பொன் விசும்பே.  (2) 10.8.11<br/>
<br/>
3871<br/>
சூழ்விசும் பணிமுகில் தூரியம் முழக்கின<br/>
ஆழ்கடல் அலைதிரை கையெடுத் தாடின<br/>
ஏழ்பொழி லும்வளம் ஏந்திய என்னப்பன்<br/>
வாழ்புகழ் னாரணன் தமரைக்ககண் டுகந்தே.  (2) 10.9.1<br/>
<br/>
3872<br/>
நாரணன் தமரைக்கண் டுகந்துநன் னீர்முகில்<br/>
பூரண பொற்குடம் பூரித்த துயர்விண்ணில்<br/>
நீரணி கடல்கள்நின் றார்த்தன நெடுவரைத்<br/>
தோரணம் நிரைத்தெங்கும் தொழுதனர் உலகரே. 10.9.2<br/>
<br/>
3873<br/>
தொழுதனர் உலகர்கள் தூபநல் மலர்மழை<br/>
பொழிவனர் பூழியன் றளந்தவன் தமர்முன்னே<br/>
எழுமின் என் றிமருங்கிசைத்தனர் முனிவர்கள்<br/>
வழியிது வைகுந்தற் கென்றுவந் தெதிரே. 10.9.3<br/>
<br/>
3874<br/>
எதிரெதிர் இமையவர் இருப்பிடம் வகுத்தனர்<br/>
கதிரவர் அவரவர் கைந்நிரை காட்டினர்<br/>
அதிர்குரல் முரசங்கள் அலைகடல் முழக்கொத்த<br/>
மதுவிரி துழாய்முடி மாதவன் தமர்க்கே. 10.9.4<br/>
<br/>
3875<br/>
மாதவன் தமரென்று வாசலில் வானவர்<br/>
போதுமின் எமதிடம் புகுதுக என்றலும்<br/>
கீதங்கள் பாடினர் கின்னரர் கெருடர்கள்<br/>
வேதநல் வாயவர் வேள்வியுள் மடுத்தே. 10.9.5<br/>
<br/>
3876<br/>
வேள்வியுள் மடுத்தலும் விரைகமழ் நறும்புகை<br/>
காளங்கள் வலம்புரி கலந்தெங்கும் இசைத்தனர்<br/>
ஆளுமிங்கள் வானகம் ஆழியான் தமர் என்று<br/>
வாளொண்கண் மடந்தையர் வாழ்த்தினர் மகிழ்ந்தே. 10.9.6<br/>
<br/>
3877<br/>
மடந்தையர் வாழ்த்தலும் மருதரும் வசுக்களும்<br/>
தொடர்ந்தெங்கும் தோத்திரம் சொல்லினர் தொடுகடல்<br/>
கிடந்தவென் கேசவன் கிளரொளி மணிமுடி<br/>
குடந்தையென் கோவலன் குடியடி யார்க்கே. 10.9.7<br/>
<br/>
3878<br/>
குடியடி யாரிவர் கோவிந்தன் தனக்கென்று<br/>
முடியுடை வானவர் முறைமுறை எதிர்கொள்ள<br/>
கொடியணி நெடுமதிள் கோபுரம் குறுகினர்<br/>
வடிவுடை மாதவன் வைகுந்தம் புகவே. 10.9.8<br/>
<br/>
3879<br/>
வைகுந்தம் புகுதலும் வாசலில் வானவர்<br/>
வைகுந்தன் தமரெமர் எமதிடம் புகுகென்று<br/>
வைகுந்தத் தமரரும் முனிவரும் வியந்தனர்<br/>
வகுந்தம் புகுவது மண்ணவர் விதியே. 10.9.9<br/>
<br/>
3880<br/>
விதிவகை புகுந்தனர் என்றுநல் வேதியர்<br/>
பதியினில் பாங்கினில் பாதங்கள் கழுவினர்<br/>
நிதியுநற் சுண்ணமும் நிறைகுட விளக்கமும்<br/>
மதிமுக மடந்தயர் ஏந்தினர் வந்தே. 10.9.10.<br/>
<br/>
3881<br/>
வந்தவர் எதிர்கொள்ள மாமணி மண்டபத்து<br/>
அந்தமில் பேரின்பத் தடியரோ டிருந்தமை<br/>
கொந்தலர் பொழில்குரு கூர்ச்சட கோபஞ்சொல்<br/>
சந்தங்கள் ஆயிரத் திவைவல்லார் முனிவரே. 10.9.11<br/>
<br/>
3882<br/>
முனியே. நான்முக னே.முக்கண்<br/>
  ணப்பா என் பொல்லாக்<br/>
கனிவாய்த் தாமரைக் கண் கரு<br/>
  மாணிக்கமே. என்கள்வா<br/>
தனியேன் ஆருயிரே. என் தலை<br/>
  மிசையாய் வந்திட்டு<br/>
இனிநான் போகலொட் டேன் ஒன்றும்<br/>
  மாயம் செய்யேல் என்னையே.  (2) 10.10.1<br/>
<br/>
3883<br/>
மாயம்செய் யேலென்னை உன்திரு<br/>
  மார்வத்து மாலைநங்கை<br/>
வாசம்செய் பூங்குழலாள் திருவாணை<br/>
  நின்னாணை கண்டாய்<br/>
நேசம்செய்து உன்னோடு என்னை<br/>
  உயிர் வேறின்றி ஒன்றாகவே<br/>
கூசம்செய் யாதுகொண் டாயென்னைக்<br/>
  கூவிச்கொள் ளாய்வந்தந்தோ. 10.10.2<br/>
<br/>
3884<br/>
கூவிக்கொள் ளாய்வந்தந் தோ.என்<br/>
  பொல்லாக்கரு மாணிக்கமே<br/>
ஆவிக்கோர் பற்றுக்கொம்பு நின்னலால்<br/>
  அறிகின்றி லேன்யான்<br/>
மேவித் தொழும்பிரமன் சிவன்<br/>
  இந்திர னாதிக்கெல்லாம்<br/>
நாவிக் கமல முதற்கிழங்கே.<br/>
  உம்பர் அந்ததுவே. 10.10.3<br/>
<br/>
3885<br/>
உம்ப ரந்தண் பாழேயோ.<br/>
  அதனுள்மிசை நீயேயோ<br/>
அம்பர நற்சோதி. அதனுள்<br/>
  பிரமன் அரன் நீ<br/>
உம்பரும் யாதவரும் படைத்த<br/>
  முனிவன் அவன்நீ<br/>
எம்பரம் சாதிக்க லுற்றென்னைப்<br/>
  போரவிட் டிட்டாயே. 10.10.4<br/>
<br/>
3886<br/>
போரவிட் டிட்டென்னை நீபுறம்<br/>
  போக்கலுற்றால் பின்னையான்<br/>
ஆரைக்கொண் டெத்தையந்தோ.<br/>
  எனதென்பதென் யானென்பதென்<br/>
தீர இரும்புண்ட நீரது<br/>
  போலவென் ஆருயிரை<br/>
ஆரப் பருக,எனக்கு<br/>
  ஆராவமுதானாயே. 10.10.5<br/>
<br/>
3887<br/>
எனக்கா ராவமு தாயென<br/>
  தாவியை இன்னுயிரை<br/>
மனக்கா ராமைமன்னி யுண்டிட்டா<br/>
  யினியுண் டொழியாய்<br/>
புனக்கா யாநிறத்த புண்டரீ<br/>
  கக்கட்f செங்கனிவாய்<br/>
உனக்கேற்கும் கோல மலர்ப்பாவைக்<br/>
  கன்பா..என் அன்பேயோ. 10.10.6<br/>
<br/>
3888<br/>
கோல மலர்ப்பாவைக் கன்பா<br/>
  கியவென் அன்பேயோ<br/>
நீல வரையிரண்டு பிறைகவ்வி<br/>
  நிமிர்ந்த தொப்ப<br/>
கோல வராகமொன் றாய்நிலங்<br/>
  கோட்டிடைக் கொண்டேந்தாய்<br/>
நீலக் கடல்கடைந் தாயுன்னைப்<br/>
  பெற்றினிப் போக்குவனோ?  (2) 10.10.7<br/>
<br/>
3889<br/>
பெற்றினிப் போக்குவனோ உன்னை<br/>
  என் தனிப் பேருயிரை<br/>
உற்ற இருவினையாய் உயிராய்ப்<br/>
  பயனாய் அவையாய்<br/>
முற்றவிம் மூவுலகும் பெருந்<br/>
  தூறாய்த் தூற்றில்புக்கு<br/>
முற்றக் கரந்தொளித் தாய்.என்<br/>
  முதல்தனி னித்தேயோ. 10.10.8<br/>
<br/>
3890<br/>
முதல்தனி வித்தேயோ. முழுமூ<br/>
  வுலகாதிக் கெல்லாம்<br/>
முதல்தனி யுன்னையுன்னை எனைநாள்<br/>
  வந்து கூடுவன்நான்<br/>
முதல்தனி அங்குமிங்கும் முழுமுற்<br/>
  றுறுவாழ் பாழாய்<br/>
முதல்தனி சூழ்ந்தகன் றாழ்ந்துயர்ந்த<br/>
  முடிவி லீயோ. 10.10.9<br/>
<br/>
3891<br/>
சூழ்ந்தகன் றழ்ந்துயர்ந்த முடிவில்<br/>
  பெரும்பா ழேயோ<br/>
சூழ்ந்தத னில்பெரிய பரநன்<br/>
  மலர்ச்சோ தீயோ<br/>
சூழ்ந்தத னில்பெரிய சுடர்ஞான<br/>
  வின்ப மேயோ<br/>
சூழ்ந்தத னில்பெரிய என்னவா<br/>
  அறச்சூழ்ந் தாயே.  (2) 10.10.10.<br/>
<br/>
3892<br/>
அவாவறச் சூழரியை அயனை<br/>
  அரனை அலற்றி<br/>
அவாவற்று வீடுபெற்ற குருகூர்ச்<br/>
  சடகோபன் சொன்ன<br/>
அவாவிலந் தாதிகளால் இவையா<br/>
  யிரமும் முடிந்த<br/>
அவாவிலந் தாதியிப் பத்தறிந்<br/>
  தார்பிறந் தாருயர்ந்தே.  (2) 10.10.11<br/>
<br/>
நம்மாழ்வார் திருவடிகளே சரணம்<br/>
திருவாய்மொழி நிறைவுற்றது. <br/>
ஆக பாசுரம் 1102.<br/>
<br/>
3913@<br/>
நிதியைப் பொழியும் முகில்என்று நீசர்தம் வாசல்பற்றித்<br/>
துதிகற் றுலகில் துவள்கின்றி லேன், இனித் தூய்நெறிசேர்<br/>
எதிகட் கிறைவன் யமுனைத் துறைவன் இணையடியாம்<br/>
கதிபெற் றுடைய இராமா னுசனென்னைக் காத்தனனே. 21<br/>
<br/>
3914@<br/>
கார்த்திகை யானும் கரிமுகத் தானும் கனலும்முக்கண்<br/>
மூர்த்தியும் மோடியும் வெப்பும் முதுகிட்டு மூவுலகும்<br/>
பூத்தவ னே.என்று போற்றிட வாணன் பிழைபொறுத்த<br/>
தீர்த்தனை யேத்தும் இராமா னுசனென்றன் சேமவைப்பே. 22<br/>
<br/>
3915@<br/>
வைப்பாய வான்பொருள் என்று,நல் லன்பர் மனத்தகத்தே<br/>
எப்போதும் வைக்கும் இராமா னுசனை இருநிலத்தில்<br/>
ஒப்பார் இலாத உறுவினை யேன்வஞ்ச நெஞ்சில்வைத்து<br/>
முப்போதும் வாழ்த்துவன் என்னாம் இதுஅவன் மொய்புகழ்க்கே. 23<br/>
<br/>
3916@<br/>
மொய்த்தவெந் தீவினை யால்பல் லுடல்தொறும் மூத்து,அதனால்<br/>
எய்த்தொழிந் தேன்முன நாள்களெல் லாம்,இன்று கண்டுயர்ந்தேன்<br/>
பொய்த்தவம் போற்றும் புலைச்சம யங்கள்நிலத்தவியக்<br/>
கைத்தமெய்ஞ் ஞானத்து இராமா னுசனென்னும் கார்தன்னையே. 24<br/>
<br/>
3917@<br/>
காரேய் கருணை இராமா னுச,இக் கடலிடத்தில்<br/>
ஆரே யறிபவர் நின்னரு ளின்தன்மை அல்லலுக்கு<br/>
நேரே யுறைவிடம் நான்வந்து நீயென்னை உய்த்தபினுன்<br/>
சீரே யுயிர்க்குயி ராய், அடி யேற்கின்று தித்திக்குமே. 25<br/>
<br/>
3918@<br/>
திக்குற்ற கீர்த்தி இராமா னுசனை, என் செய்வினையாம்<br/>
மெய்க்குற்றம் நீக்கி விளங்கிய மேகத்தை மேவும்நல்லோர்<br/>
எக்குற்ற வாளர் எதுபிறப் பேதியல் வாகநின்றோர்<br/>
அக்குற்றம் அப்பிறப்பு அவ்வியல் வேநம்மை யாட்கொள்ளுமே. 26<br/>
<br/>
3919@<br/>
கொள்ளக் குறைவற் றிலங்கிக் கொழுந்துவிட் டோ ங்கியவுன்<br/>
வள்ளல் தனத்தினால் வல்வினை யேன்மனம் நீபுகுந்தாய்<br/>
வெள்ளைச் சுடர்விடும் உன்பெரு மேன்மைக் கிழுக்கிதென்று<br/>
தள்ளுற் றிரங்கும் இராமா னுச என் தனிநெஞ்சமே. 27<br/>
<br/>
3920@<br/>
நெஞ்சில் கறைகொண்ட கஞ்சனைக் காய்ந்த நிமலன் நங்கள்<br/>
பஞ்சித் திருவடிப் பின்னைதன் காதலன் பாதம்நண்ணா<br/>
வஞ்சர்க் கரிய இராமா னுசன்புகழ் அன்றியென்வாய்<br/>
கொஞ்சிப் பரவகில் லாது என்ன வாழ்வின்று கூடியதே. 28<br/>
<br/>
3921@<br/>
கூட்டும் விதியென்று கூடுங்கொ லோ,தென் குருகைப்பிரான்<br/>
பாட்டென்னும் வேதப் பசுந்தமிழ் தன்னைத்,தன் பத்தியென்னும்<br/>
வீட்டின்கண் வைத்த இராமா னுசன்புகழ் மெய்யுணர்ந்தோர்<br/>
ஈட்டங்கள் தன்னை, என் நாட்டங்கள் கண்டினப மெய்திடவே? 29<br/>
<br/>
3922@<br/>
இன்பந் தருபெரு வீடுவந் தெய்திலென்? எண்ணிறந்த<br/>
துன்பந் தருநிர யம்பல சூழிலென்? தொல்லுலகில்<br/>
மன்பல் லுயிர்கட் கிறையவன் மாயன் எனமொழிந்த<br/>
அன்பன் அனகன் இராமா னுசனென்னை ஆண்டனனே. 30<br/>
<br/>
3923@<br/>
ஆண்டிகள் நாள்திங்க ளாய்நிகழ் காலமெல் லாம்மனமே.<br/>
ஈண்டுபல் யோனிகள் தோறுழல் வோம் இன்றோ ரெண்ணின்றியே<br/>
காண்டகு தோளண்ணல் தென்னத்தி யூரர் கழலிணைக்கீழ்ப்<br/>
பூண்டவன் பாளன் இராமா னுசனைப் பொருந்தினமே. (2) 31<br/>
<br/>
3924@<br/>
பொருந்திய தேசும் பொறையும் திறலும் புகழும்,நல்ல<br/>
திருந்திய ஞானமும் செல்வமும் சேரும் செறுகலியால்<br/>
வருந்திய ஞாலத்தை வண்மையி னால்வந் தெடுத்தளித்த<br/>
அருந்தவன் எங்கள் இராமா னுசனை அடைபவர்க்கே. 32<br/>
<br/>
3925@<br/>
அடையார் கமலத் தலர்மகள் கேள்வன் கை யாழியென்னும்<br/>
படையொடு நாந்தக மும்படர் தண்டும்,ஒண் சார்ங்கவில்லும்<br/>
புடையார் புரிசங் கமுமிந்தப் பூதலம் காப்பதற்கென்று<br/>
இடையே இராமா னுசமுனி யாயின இந்நிலத்தே. 33<br/>
<br/>
3926@<br/>
நிலத்தைச் செறுத்துண்ணும் நீசக் கலியை, நினைப்பரிய<br/>
பலத்தைச் செறுத்தும் பிறங்கிய தில்லை,என் பெய்வினைதென்<br/>
புலத்தில் பொறித்தவப் புத்தகச் சும்மை பொறுக்கியபின்<br/>
நலத்தைப் பொறுத்தது இராமா னுசன்றன் நயப்புகழே. 34<br/>
<br/>
3927@<br/>
நயவேன் ஒருதெய்வம் நானிலத் தேசில மானிடத்தைப்<br/>
புயலே எனக்கவி போற்றிசெய் யேன், பொன் னரங்கமென்னில்<br/>
மயலே பெருகும் இராம னுசன்மன்னு மாமலர்த்தாள்<br/>
அயரேன் அருவினை என்னையெவ் வாறின் றடர்ப்பதுவே? 35<br/>
<br/>
3928@<br/>
அடல்கொண்ட நேமியன் ஆருயிர் நாதன் அன் றாரணச்சொல்<br/>
கடல்கொண்ட ஒண்பொருள் கண்டளிப் பப்,பின்னும் காசினியோர்<br/>
இடரின்கண் வீழ்ந்திடத் தானுமவ் வொண்பொருள் கொண்டவர்பின்<br/>
படரும் குணன், எம் இராமா னுசன்றன் படியிதுவே. 36<br/>
<br/>
3929@<br/>
படிகொண்ட கீர்த்தி இராமா யணமென்னும் பத்திவெள்ளம்<br/>
குடிகொண்ட கோயில் இராமா னுசன்குணங் கூறும்,அன்பர்<br/>
கடிகொண்ட மாமாலர்த் தாள்கலந் துள்ளங் கனியும்நல்லோர்<br/>
அடிகண்டு கொண்டுகந்து என்னையும் ஆளவர்க் காக்கினரே. 37<br/>
<br/>
3930@<br/>
ஆக்கி யடிமை நிலைப்பித் தனையென்னை இன்று,அவமே<br/>
போக்கிப் புறத்திட்ட தென்பொரு ளா?முன்பு புண்ணியர்தம்<br/>
வாக்கிற் பிரியா இராமா னுச நின் அருளின்வண்ணம்<br/>
நோக்கில் தெரிவிரி தால், உரை யாயிந்த நுண்பொருளே. 38<br/>
<br/>
3931@<br/>
பொருளும் புதல்வரும் பூமியும் பூங்குழ லாருமென்றே<br/>
மருள்கொண் டிளைக்கும் நமக்கு நெஞ் சே.மற்று ளார்த்தரமோ?<br/>
இருள்கோண்ட வெந்துயர் மாற்றித்தன் ஈறில் பெரும்புகழே<br/>
தெருளும் தெருள்தந்து இராமா னுசன்fசெய்யும் சேமங்களே. 39<br/>
<br/>
3932@<br/>
சேமநல் வீடும் பொருளும் தருமமும் சீரியநற்<br/>
காமமும் என்றிவை நான்கென்பர், நான்கினும் கண்ணனுக்கே<br/>
ஆமது காமம் அறம்பொருள் வீடுதற் கென்றுரைத்தான்<br/>
வாமனன் சீலன், இராமா னுசனிந்த மண்மிசையே. 40<br/>
<br/>
3933@<br/>
மண்மிசை யோனிகள் தோறும் பிறந்து எங்கள் மாதவனே<br/>
கண்ணுற நிற்கிலும் காணகில் லா, உல கோர்களெல்லாம்<br/>
அண்ணல் இராமா னுசன்வந்து தோன்றிய அப்பொழுதே<br/>
நண்ணரு ஞானம் தலைக்கொண்டு, நாரணற் காயினரே. 41<br/>
<br/>
3934@<br/>
ஆயிழை யார்கொங்கை தங்கும்அக் காதல் அளற்றழுந்தி<br/>
மாயுமென் ஆவியை வந்தெடுத் தானின்று மாமலராள்<br/>
நாயகன் எல்லா வுயிர்கட்கும் நாதன் அரங்கனென்னும்<br/>
தூயவன் தீதில் இராமா னுசன்தொல் லருள்சுரந்தே. 42<br/>
<br/>
3935@<br/>
சுரக்கும் திருவும் உணர்வும் சொலப்புகில் வாயமுதம்<br/>
பரக்கும் இருவினை பற்றற வோடும் படியிலுள்ளீர்<br/>
உரைக்கின் றனனுமக் கியானறஞ் சீறும் உறுகலியைத்<br/>
துரக்கும் பெருமை இராமா னுசனென்று சொல்லுமினே. 43<br/>
<br/>
3936@<br/>
சொல்லார் தமிழொரு மூன்றும் சுருதிகள் நான்குமெல்லை<br/>
இல்லா அறநெறி யாவும் தெரிந்தவன் எண்ணருஞ்சீர்<br/>
நல்லார் பரவும் இராமா னுசன்திரு நாமம் நம்பிக்<br/>
கல்லார் அகலிடத் தோர், எது பேறென்று காமிப்பரே. 44<br/>
<br/>
3937@<br/>
பேறொன்று மற்றில்லை நின்சரண் அன்றி,அப் பேறளித்தற்<br/>
காறொன்று மில்லைமற் றச்சரண் அன்றி,என் றிப்பொருளைத்<br/>
தேறும் அவர்க்கும் எனக்கும் உனைத்தந்த செம்மைசொல்லால்<br/>
கூறும் பரமன்று இராமா னுசமெய்ம்மை கூறிடிலே. 45<br/>
<br/>
3938@<br/>
கூறும் சமயங்கள் ஆறும் குலையக் குவலயத்தே<br/>
மாறன் பணித்த மரையுணர்ந் தோனை மதியிலியேன்<br/>
தேறும் படியென் மனம்புதுந் தானைத் திசையனைத்தும்<br/>
ஏறும் குணனை இராமா னுசனை இறைஞ்சினமே. 46<br/>
<br/>
3939@<br/>
இறைஞ்சப் படும்பரன் ஈசன் அரங்கனென்று இவ்வுலகத்<br/>
தறம்செப்பும் அண்ணல் இராமா னுசன்,என் அருவினையின்<br/>
திறம்செற் றிரவும் பகலும் விடாதென்றன் சிந்தையுள்ளே<br/>
நிறைந்தொப் பறவிருந் தான், எனக் காரும் நிகரில்லையே. 47<br/>
<br/>
3940@<br/>
நிகரின்றி நின்றவென் நீசதைக்கு நின்னரு ளின்கணன்றிப்<br/>
புகலொன்று மில்லை அருட்குமஃ தேபுகல் புன்மையிலோர்<br/>
பகரும் பெருமை இராமா னுச இனி நாம்பழுதே<br/>
அகலும் பொருளென், பயனிரு வோமுக்கு மானபின்னே? 48<br/>
<br/>
3941@<br/>
ஆனது செம்மை அறநெறி பொய்ம்மை அறுசமயம்<br/>
போனது பொன்றி யிறந்தது வெங்கலி பூங்கமலத்<br/>
தேனதி பாய்வயல் தென்னரங் கன்கழல் சென்னிவைத்துத்<br/>
தானதில் மன்னும் இராமா னுசனித் தலத்துதித்தே. 49<br/>
<br/>
3942@<br/>
உதிப்பன வுத்தமர் சிந்தையுள் ஒன்னலர் நெஞ்சமஞ்சிக்<br/>
கொதித்திட மாறி நடப்பன கொள்ளைவன் குற்றமெல்லாம்<br/>
பதித்தவென் புன்கவிப் பாவினம் பூண்டன பாவுதொல்சீர்<br/>
எதித்தலை நாதன் இராமா னுசன்றன் இணையடியே. 50<br/>
<br/>
3943@<br/>
அடியைத் தொடர்ந்தெழும் ஐவர்கட் காய்அன்று பாரதப்போர்<br/>
முடியப் பரிநெடுந் தேர்விடுங் கோனை முழுதுணர்ந்த<br/>
அடியர்க் கமுதம் இராமா னுசனென்னை ஆளவந்திப்<br/>
படியிற் பிறந்தது மற்றில்லை காரணம் பார்த்திடிலே. 51<br/>
<br/>
3944@<br/>
பார்த்தான் அறுசம யங்கள் பதைப்ப,இப் பார்முழுதும்<br/>
போர்த்தான் புகழ்கொண்டு புன்மையி னேனிடைத் தான்புகுந்து<br/>
தீர்த்தான் இருவினை தீர்த்தரங் கன்செய்ய தாளிணையோ<br/>
டார்த்தான் இவையெம் இராமா னுசன்செய்யும் அற்புதமே. 52<br/>
<br/>
3945@<br/>
அற்புதன் செம்மை இராமா னுசன், என்னை ஆளவந்த<br/>
கற்பகம் கற்றவர் காமுறு சீலன் கருதரிய<br/>
பற்பல் லுயிர்களும் பல்லுல கியாவும் பரனதென்னும்<br/>
நற்பொருள் தன்னை, இந் நானிலத் தேவந்து நாட்டினனே. 53<br/>
<br/>
3946@<br/>
நாட்டிய நீசச் சமயங்கள் மாண்டன, நாரணனைக்<br/>
காட்டிய வேதம் களிப்புற் றது,தென் குருகைவள்ளல்<br/>
வாட்டமி லாவண் டமிழ்மறை வாழ்ந்தது மண்ணுலகில்<br/>
ஈட்டிய சீலத்து இராமா னுசன்றன் இயல்வுகண்டே. 54<br/>
<br/>
3947@<br/>
கண்டவர் சிந்தை கவரும் கடிபொழில் தென்னரங்கன்<br/>
தொண்டர் குலாவும் இராமா னுசனைத், தொகையிறந்த<br/>
பண்டரு வேதங்கள் பார்மேல் நிலவிடப் பார்த்தருளும்<br/>
கொண்டலை மேவித் தொழும், குடி யாமெங்கள் கோக்குடியே. 55<br/>
<br/>
3948@<br/>
கோக்குல மன்னரை மூவெழு கால், ஒரு கூர்மழுவால்<br/>
போக்கிய தேவனைப் போற்றும் புனிதன் புவனமெங்கும்<br/>
ஆக்கிய கீர்த்தி இராமா னுசனை அடைந்தபின்என்<br/>
வாக்குரை யாது, என் மனம்நினை யாதினி மற்றொன்றையே. 56<br/>
<br/>
3949@<br/>
மற்றொரு பேறு மதியாது, அரங்கன் மலரடிக்காள்<br/>
உற்றவ ரேதனக் குற்றவ ராய்க்கொள்ளும் உத்தமனை<br/>
நற்றவர் போற்றும் இராமா னுசனையிந் நானிலத்தே<br/>
பெற்றனன் பெற்றபின் மற்றறி யேனொரு பேதைமையே. 57<br/>
<br/>
3950@<br/>
பேதையர் வேதப் பொருளிதென் னுன்னிப் பிரமம்நன்றென்<br/>
றோதிமற் றெல்லா உயிரும் அஃதென்று உயிர்கள்மெய்விட்<br/>
டாதிப் பரனொடொன் றாமென்று சொல்லுமவ் வல்லலெல்லாம்<br/>
வாதில்வென் றான், எம் இராமா னுசன்மெய்ம் மதிக்கடலே. 58<br/>
<br/>
3951@<br/>
கடலள வாய திசையெட்டி னுள்ளும் கலியிருளே<br/>
மிடைதரு காலத் திராமா னுசன், மிக்க நான்மறையின்<br/>
சுடரொளி யாலவ் விருளைத் துரத்தில னேல்உயிரை<br/>
உடையவன், நாரணன் என்றறி வாரில்லை உற்றுணர்ந்தே. 59<br/>
<br/>
3952@<br/>
உணர்ந்தமெய்ஞ் ஞானியர் யோகந் தொறும்,திரு வாய்மொழியின்<br/>
மணந்தரும் இன்னிசை மன்னும் இடந்தொறும் மாமலராள்<br/>
புணர்ந்தபொன் மார்பன் பொருந்தும் பதிதொறும் புக்குநிற்கும்<br/>
குணந்திகழ் கொண்டல் இராமானுசனெங் குலக்கொழுந்தே. 60<br/>
<br/>
3953@<br/>
கொழுந்துவிட் டோ டிப் படரும்வெங் கோள்வினை யால்,நிரயத்<br/>
தழுந்தியிட் டேனைவந் தாட்கொண்ட பின்னும், அருமுனிவர்<br/>
தொழுந்தவத் தோனெம் இராமா னுசன்தொல் புகழ்சுடர்மிக்<br/>
கெழுந்தது,அத் தால்நல் லதிசயங் கண்ட திருநிலமே. 61<br/>
<br/>
3954@<br/>
இருந்தேன் இருவினைப் பாசம் கழற்றிஇன் றியான்இறையும்<br/>
வருந்தேன் இனியெம் இராமா னுசன்,மன்னு மாமலர்த்தாள்<br/>
பொருந்தா நிலையுடைப் புன்மையி னோர்க்கொன்றும் நன்மைசெய்யாப்<br/>
பொருந்தே வரைப்பர வும், பெரி யோர்தம் கழல்பிடித்தே. 62<br/>
<br/>
3955@<br/>
பிடியைத் தொடரும் களிறென்ன யானுன் பிறங்கியசீர்<br/>
அடியைத் தொடரும் படிநல்க வேண்டும் அறுசமயச்<br/>
செடியைத் தொடரும் மருள்செறிந் தோர்சிதைந் தோடவந்திப்<br/>
படியைத் தொடரும் இராமா னுச மிக்க பண்டிதனே. 63<br/>
<br/>
3956@<br/>
பண்டரு மாறன் பசுந்தமிழ் ஆனந்தம் பாய்மதமாய்<br/>
விண்டிட எங்கள் இராமா னுசமுனி வேழம் மெய்ம்மை<br/>
கொண்டநல் வேதக் கொழுந்தண்ட மேந்திக் குவலயத்தே<br/>
மண்டிவந் தேன்றது வாதியர் காள். உங்கள் வாழ்வற்றதே. 64<br/>
<br/>
3957@<br/>
வாழ்வற் றதுதொல்லை வாதியர்க்கு என்றும் மறையவர்தம்<br/>
தாழ்வற் றதுதவம் தாரணி பெற்றது, தத்துவநூல்<br/>
கூழற் றதுகுற்ற மெல்லாம் பதித்த குணத்தினர்க்கந்<br/>
நாழற் றது,நம் இராமா னுசந்தந்த ஞானத்திலே. 65<br/>
<br/>
3958@<br/>
ஞானம் கனிந்த நலங்கொண்டு நாடொரும் நைபவர்க்கு<br/>
வானம் கொடுப்பது மாதவன் வல்வினை யேன்மனத்தில்<br/>
ஈனம் கடிந்த இராமா னுசன் தன்னை எய்தினர்க்கத்<br/>
தானம் கொடுப்பது தன்தக வென்னும் சரண்கொடுத்தே. 66<br/>
<br/>
3959@<br/>
சரணம் அடைந்த தருமனுக் காப்,பண்டு நூற்றுவரை<br/>
மரணம் அடைவித்த மாயவன் தன்னை வணங்கவைத்த<br/>
கரணம் இவையுமக் கன்றென்றி ராமா னுசனுயிர்கட்<br/>
கரணங் கமைத்தில னேல்,அர ணார்மற்றிவ் வாருயிர்க்கே? 67<br/>
<br/>
3960@<br/>
ஆரெனக் கின்று நிகர்ச்சொல்லின் மாயனன் றைவர்த்தெய்வத்<br/>
தேரினிற் செப்பிய கீதையின் செம்மைப் பொருள்தெரியப்<br/>
பாரினிற் சொன்ன இராமா னுசனைப் பணியும்நல்லோர்<br/>
சீரினிற் சென்று பணிந்தது, என் னாவியும் சிந்தையுமே. 68<br/>
<br/>
3961@<br/>
சிந்தையி னோடு கரணங்கள் யாவும் சிதைந்து,முன்னாள்<br/>
அந்தமுற் றாழ்ந்தது கண்டு,இவை என்றனக் கன்றருளால்<br/>
தந்த அரங்கனும் தன்சரண் தந்திலன் தானதுதந்து<br/>
எந்தை இராமா னுசன்வந் தெடுத்தனன் இன்றென்னையே. 69<br/>
<br/>
3962@<br/>
என்னையும் பார்த்தென் இயல்வையும் பார்த்து,எண்ணில் பல்குணத்த<br/>
உன்னையும் பார்க்கில் அருள்செய்வ தேநலம் அன்றியென்பால்<br/>
பின்னையும் பார்க்கில் நலமுள தே?உன் பெருங்கருணை<br/>
தன்னையென் பார்ப்பர் இராமா னுச உன்னைச் சார்ந்தவரே? 70<br/>
<br/>
3963@<br/>
சார்ந்ததென் சிந்தையுன் தாளிணைக் கீழ்,அன்பு தான்மிகவும்<br/>
கூர்ந்ததத் தாமரைத் தாள்களுக்கு உன்றன் குணங்களுக்கே<br/>
தீர்ந்ததென் செய்கைமுன் செய்வினை நீசெய் வினையதனால்<br/>
பேர்ந்தது வண்மை இராமா னுச எம் பெருந்தகையே. 71<br/>
<br/>
3964@<br/>
கைத்தனன் தீய சமயக் கலகரைக் காசினிக்கே<br/>
உய்த்தனன் தூய மறைநெறி தன்னை,என் றுன்னியுள்ளம்<br/>
நெய்த்தவன் போடிருந் தேத்தும் நிறைபுக ழோருடனே<br/>
வைத்தனன் என்னை இராமா னுசன்மிக்க வண்மைசெய்தே. 72<br/>
<br/>
3965@<br/>
வண்மையி னாலுந்தன் மாதக வாலும் மதிபுரையும்<br/>
தண்மையி னாலுமித் தாரணி யோர்கட்குத் தான்சரணாய்<br/>
உண்மைநன் ஞானம் உரைத்த இராமா னுசனையுன்னும்<br/>
திண்மையல் லாலெனக் கில்லை, மற் றோர்நிலை தேர்ந்திடிலே. 73<br/>
<br/>
3966@<br/>
தேரார் மறையின் திறமென்று மாயவன் தீயவரைக்<br/>
கூராழி கொண்டு குறைப்பது கொண்டல் அனையவண்மை<br/>
ஏரார் குணத்தெம் இராமா னுசனவ் வெழில்மறையில்<br/>
சேரா தவரைச் சிதைப்பது அப் போதொரு சிந்தைசெய்தே. 74<br/>
<br/>
3967@<br/>
செய்த்தலைச் சங்கம் செழுமுத்தம் ஈனும் திருவரங்கர்<br/>
கைத்தலத் தாழியும் சங்கமு மேந்தி,நங் கண்முகப்பே<br/>
மெய்த்தலைத் துன்னை விடேனென் றிருக்கிலும் நின்புகழே<br/>
மொய்த்தலைக் கும்வந்து இராமா னுச.என்னை முற்றுநின்றே. 75<br/>
<br/>
3968@<br/>
நின்றவண் கீர்த்தியும் நீள்புனலும்,நிறை வேங்கடப்பொற்<br/>
குன்றமும் வைகுந்த நாடும் குலவிய பாற்கடலும்<br/>
உன்றனக் கெத்தனை இன்பந் தரும்உன் இணைமலர்த்தாள்<br/>
என்றனக் கும்அது,இராமா னுச இவை யீந்தருளே. (2) 76<br/>
<br/>
3969@<br/>
ஈந்தனன் ஈயாத இன்னருள் எண்ணில் மறைக்குறும்பைப்<br/>
பாய்ந்தனன் அம்மறைப் பல்பொரு ளால்,இப் படியனைத்தும்<br/>
ஏய்ந்தனன் கீர்த்தியி னாலென் வினைகளை வேர்பறியக்<br/>
காய்ந்தனன் வண்மை இராமா னுசற்கென் கருத்தினியே? 77<br/>
<br/>
3970@<br/>
கருத்திற் புகுந்துள்ளிற் கள்ளம் கழற்றிக் கருதரிய<br/>
வருத்தத்தி னால்மிக வஞ்சித்து நீயிந்த மண்ணகத்தே<br/>
திருத்தித் திருமகள் கேள்வனுக் காக்கிய பின்னென்னெஞ்சில்<br/>
பொருத்தப் படாது, எம் இராமா னுச மற்றோர் பொய்ப் பொருளே. 78<br/>
<br/>
3971@<br/>
பொய்யைச் சுரக்கும் பொருளைத் துறந்து,இந்தப் பூதலத்தே<br/>
மெய்மைப் புரக்கும் இராமா னுசன்நிற்க, வேறுநம்மை<br/>
உய்யக் கொளவல்ல தெய்வமிங் கியாதென் றுலர்ந்தவமே<br/>
ஐயப் படாநிற்பர் வையத்துள் ளோர்நல் லறிவிழந்தே. 79<br/>
<br/>
3972@<br/>
நல்லார் பரவும் இராமா னுசன்,திரு நாமம்நம்ப<br/>
வல்லார் திறத்தை மறவா தவர்கள் எவர்,,அவர்க்கே<br/>
எல்லா விடத்திலும் என்றுமெப் போதிலும் எத்தொழும்பும்<br/>
சொல்லால் மனத்தால் கருமத்தி னால்செய்வன் சோர்வின்றியே. 80<br/>
<br/>
3973@<br/>
சோர்வின்றி உன்றன் துணையடிக் கீழ்த்,தொண்டு பட்டவர்பால்<br/>
சார்வின்றி நின்ற எனக்கு,அரங் கன்செய்ய தாளிணைகள்<br/>
பேர்வின்றி யின்று பெறுத்தும் இராமா னுச.இனியுன்<br/>
சீரொன் றியகரு ணைக்கு, இல்லை மாறு தெரிவுறிலே. 81<br/>
<br/>
3974@<br/>
தெரிவுற்ற ஞாலம் செறியப் பெறாது,வெந் தீவினையால்<br/>
உருவற்ற ஞானத் துழல்கின்ற என்னை, ஒருபொழுதில்<br/>
பொருவற்ற கேள்விய னாக்கிநின் றானென்ன புண்ணீயனோ.<br/>
தெரிவுற்ற கீர்த்தி, இராமா னுசனென்னும் சீர்முகிலே. 82<br/>
<br/>
3975@<br/>
சீர்கொண்டு பேரறம் செய்து,நல்வீடு செறிதும் என்னும்<br/>
பார்கொண்ட மேன்மையர் கூட்டனல் லேன்,உன் பதயுகமாம்<br/>
எர்கொண்ட வீட்டை எளிதினில் எய்துவன் உன்னுடைய<br/>
கார்கொண்ட வண்மை இராமா னுச.இது கண்டுகொள்ளே. 83<br/>
<br/>
3976@<br/>
கண்டுகொண் டேனெம் இராமா னுசன்றன்னை காண்டலுமே<br/>
தொண்டுகொண் டேன்அவன் தொண்டர்பொற் றாளில்என் தொல்லை வெந்நோய்<br/>
விண்டுகொண் டேன்அவன் சீர்வெள்ள வாரியை வாய்மடுத்தின்<br/>
றுண்டுகொண் டேன், இன்னம் உற்றன ஓதில் உவப்பில்லையே. 84<br/>
<br/>
3977@<br/>
ஓதிய வேதத்தின் உட்பொரு ளய், அதன் உச்சிமிக்க<br/>
சோதியை நாதன் எனவெறி யாதுழல் கின்றதொண்டர்<br/>
பேதைமை தீர்த்த இராமா னுசனைத் தொழும்பெரியோர்<br/>
பாதமல் லாலென்றன் ஆருயிர்க்கு யாதொன்றும் பற்றில்லையை. 85<br/>
<br/>
3978@<br/>
பற்றா மனிசரைப் பற்றி,அப் பற்று விடாதவரே<br/>
உற்றா ரெனவுழன் றோடிநை யேனினி, ஒள்ளியநூல்<br/>
கற்றார் பரவும் இராமா னுசனைக் கருதுமுள்ளம்<br/>
பெற்றார் எவர், அவ ரெம்மைநின் றாளும் பெரியவரே. 86<br/>
<br/>
3979@<br/>
பெரியவர் பேசிலும் பேதையர் பேசிலும் தன்குணங்கட்<br/>
குரியசொல் என்றும் உடையவன் என்றென்று உணர்வில்மிக்கோர்<br/>
தெரியும்வண் கீர்த்தி இராமா னுசன்மறை தேர்ந்துலகில்<br/>
புரியுநன் ஞானம் பொருந்தா தவரைப் பொரும்கலியே. 87<br/>
<br/>
3980@<br/>
கலிமிக்க செந்நெல் கழனிக் குறையல் கலைப்பெருமான்<br/>
ஒலிமிக்க பாடலை உண்டுதன் னுள்ளம் தடித்து,அதனால்<br/>
வலிமிக்க சீயம் இராமா னுசன்மறை வாதியராம்<br/>
புலிமிக்க தென்று, இப் புவனத்தில் வந்தமை போற்றுவனே. (2) 88<br/>
<br/>
3981@<br/>
போற்றருஞ் சீலத் திராமா னுச,நின் புகழ்தெரிந்து<br/>
சாற்றுவ னேலது தாழ்வது தீரில்,உன் சீர்தனக்கோர்<br/>
ஏற்றமென் றேகொண் டிருக்கிலு மென்மனம் ஏத்தியன்றி<br/>
ஆற்றகில் லாது, இதற் கென்னினை வாயென்றிட் டஞ்சுவனே. 89<br/>
<br/>
3982@<br/>
நினையார் பிறவியை நீக்கும் பிரானை,இந் நீணிலத்தே<br/>
எனையாள வந்த இராமா னுசனை இருங்கவிகள்<br/>
புனையார் புனையும் பெரியவர் தாள்களில் பூந்தொடையல்<br/>
வனையார் பிறப்பில் வருந்துவர் மாந்தர் மருள்சுரந்தே. 90<br/>
<br/>
3983@<br/>
மருள்சுரந் தாகம வாதியர் கூறும்,அவப்பொருளாம்<br/>
இருள்சுரந் தெய்த்த உலகிருள் நீங்கத்,தன் ஈண்டியசீர்<br/>
அருள்சுரந் தெல்லா வுயிர்கட்கும் நாதன் அரங்கனென்னும்<br/>
பொருள்சுரந் தான், எம் இராமா னுசன்மிக்க புண்ணியனே. 91<br/>
<br/>
3984@<br/>
புண்ணிய நோன்பு புரிந்துமி லேன்,அடி போற்றிசெய்யும்<br/>
நுண்ணருங் கேள்வி நுவன்றுமி லேன்,செம்மை நூற்புலவர்க்<br/>
கெண்ணருங் கீர்த்தி இராமா னுச.இன்று நீபுகுந்தென்<br/>
கண்ணுள்ளும் நெஞ்சுள்ளும் நின்றவிக் காரணம் கட்டுரையே. 92<br/>
<br/>
3985@<br/>
கட்டப் பொருளை மறைப்பொரு ளென்று கயவர்சொல்லும்<br/>
பெட்டைக் கெடுக்கும் பிரனல்ல னே,என் பெருவினையைக்<br/>
கிட்டிக் கிழங்கொடு தன்னருள் என்னுமொள் வாளுருவி<br/>
வெட்டிக் கிளைந்த இராமா னுசனென்னும் மெய்த்தவனே. 93<br/>
<br/>
3986@<br/>
தவந்தரும் செல்வம் தகவும் தரும்,சலி யாப்பிறவிப்<br/>
பவந்தரும் தீவினை பாற்றித் தரும்,பரந் தாமமென்னும்<br/>
திவந்தரும் தீதில் இராமா னுசன்தன்னைச் சார்ந்தவர்கட்<br/>
குவந்தருந் தேன், அவன் சீரன்றி யானென்றும் உள்மகிழ்ந்தே. 94<br/>
<br/>
3987@<br/>
உண்ணின் றுயிர்களுக் குற்றன வேசெய்து அவர்க்குயவே<br/>
பண்ணும் பரனும் பரிவில னாம்படி பல்லுயிர்க்கும்<br/>
விண்ணின் தலைநின்று விடளிப் பானெம் இராமானுசன்<br/>
மண்ணின் தலத்துதித்து உய்மறை நாலும் வளர்த்தனனே. 95<br/>
<br/>
3988@<br/>
வளரும் பிணிகொண்ட வல்வினை யால்,மிக்க நல்வினையில்<br/>
கிளரும் துணிவு கிடைத்தறி யாது முடைத்தலையூன்<br/>
தளரும் அளவும் தரித்தும் விழுந்தும் தனிதிரிவேற்<br/>
குளரெம் இறைவர் இராமா னுசன்றன்னை உற்றவரே. 96<br/>
<br/>
3989@<br/>
தன்னையுற் றாட்செய்யும் தன்மையி னோர்,மன்னு தாமரைத்தாள்<br/>
தன்னையுற் றாட்செய்ய என்னையுற் றானின்று தன்தகவால்<br/>
தன்னையுற் றாரன்றித் தன்மையுற் றாரில்லை என்றறிந்து<br/>
தன்னையுற் றாரை இராமா னுசன்குணம் சாற்றிடுமே. 97<br/>
<br/>
3990@<br/>
இடுமே இனிய சுவர்க்கத்தில் இன்னம் நரகிலிட்டுச்<br/>
சுடுமே யவற்றைத் தொடர்தரு தொல்லைச் சுழல்பிறப்பில்<br/>
நடுமே யினிநம் இராமா னுசன்நம்மை நம்வசத்தே<br/>
விடுமே சரணமென் றால், மன மே நையல் மேவுதற்கே? (2) 98<br/>
<br/>
3991@<br/>
தற்கச் சமணரும் சாக்கியப் பேய்களும் தாழ்சடையோன்<br/>
சொற்கற்ற சோம்பரும் சூனிய வாதரும் நான்மறையும்<br/>
நிற்கக் குறும்புசெய் நீசரும் மாண்டனர் நீணிலத்தே<br/>
பொற்கற் பகம், எம் இராமா னுசமுனி போந்தபின்னே. 99<br/>
<br/>
3992@<br/>
போந்ததென் னெஞ்சென்னும் பொன்வண்டு உனதடிப் போதில் ஒண்சீர்<br/>
ஆம்தெளி தேனுண் டமர்ந்திட வேண்டி,நின் பாலதுவே<br/>
ஈந்திட வேண்டும் இராமா னுச.இது அன்றியொன்றும்<br/>
மாந்தகில் லாது, இனி மற்றொன்று காட்டி மயக்கிடலே. 100<br/>
<br/>
3993@<br/>
மயக்கும் இருவினை வல்லியிற் பூண்டு மதிமயங்கித்<br/>
துயக்கும் பிறவியில் தோன்றிய என்னைத் துயரகற்றி<br/>
உயக்கொண்டு நல்கும் இராமா னுச.என்ற துன்னையுன்னி<br/>
நயக்கும் அவர்க்கி திழுக்கென்பர், நல்லவர் என்றும்நைந்தே. 101<br/>
<br/>
3994@<br/>
நையும் மனமும் குணங்களை உன்னி,என் நாவிருந்தெம்<br/>
ஐயன் இராமா னுசனென் றழைக்கும் அருவினையேன்<br/>
கையும் தொழும்கண் கருதிடுங் காணக் கடல்புடைசூழ்<br/>
வையம் இதனில், உன் வண்மையென் பாலென் வளர்ந்ததுவே? 102<br/>
<br/>
3995@<br/>
வளர்ந்தவெங் கோட மடங்கலொன் றாய்,அன்று வாளவுணன்<br/>
கிளர்ந்தபொன் னாகம் கிழித்தவன் கீர்த்திப் பயிரெழுந்து<br/>
விளைந்திடும் சிந்தை இராமா னுசனென்றன் மெய்வினைநோய்<br/>
களைந்துநன் ஞானம் அளித்தனன் கையிற் கனியென்னவே. 103<br/>
<br/>
3996@<br/>
கையிற் கனியென்னக் கண்ணனைக் காட்டித் தரிலும்,உன்றன்<br/>
மெய்யிற் பிறங்கிய சீரன்றி வேண்டிலன் யான்,நிரயத்<br/>
தொய்யில் கிடக்கிலும் சோதிவிண் சேரிலும் இவ்வருள்நீ<br/>
செய்யில் தரிப்பன் இராமா னுச என் செழுங்கொண்டலே. 104<br/>
<br/>
3997@<br/>
செழுந்திரைப் பாற்கடல் கண்டுயில் மாயன் திருவடிக்கீழ்<br/>
விழுந்திருப் பார்நெஞ்சில் மேவுநன் ஞானி,நல் வேதியர்கள்<br/>
தொழுந்திருப் பாதன் இராமா னுசனைத் தொழும்பெரியோர்<br/>
எழுந்திரைத் தாடும் இடமடி யேனுக் கிருப்பிடமே. (2) 105<br/>
<br/>
3998@<br/>
இருப்பிடம் வைகுந்தம் வேங்கடம் மாலிருஞ் சோலையென்னும்<br/>
பொருப்பிடம் மாயனுக் கென்பர்நல் லோர்,அவை தன்னொடுவந்<br/>
திருப்பிடம் மாயன் இராமா னுசன்மனத் தின்றவன்வந்<br/>
திருப்பிடம் என்றன் இதயத்துள் ளேதனக் கின்புறவே. (2) 106<br/>
<br/>
3999@<br/>
இன்புற்ற சீலத் திராமா னுச, என்றும் எவ்விடத்தும்<br/>
என்புற்ற நோயுடல் தோறும் பிறந்திறந்து எண்ணரிய<br/>
துன்புற்று வீயினும் சொல்லுவ தொன்றுண்டுன் தொண்டர்கட்கே<br/>
அன்புற் றிருக்கும் படி, என்னை யாக்கியங் காட்படுத்தே. (2) 107<br/>
<br/>
4000@<br/>
அங்கயல் பாய்வயல் தென்னரங் கன், அணி ஆகமன்னும்<br/>
பங்கய மாமலர்ப் பாவையைப் போற்றுதும் பத்தியெல்லாம்<br/>
தங்கிய தென்னத் தழைத்துநெஞ் சே நந் தலைமிசையே<br/>
பொங்கிய கீர்த்தி இராமா னுசனடிப் பூமன்னவே. (2) 108<br/>
<br/>
திருவரங்கத்தமுதனார் திருவடிகளே சரணம்<br/>
எம்பெருமானார் திருவடிகளே சரணம்<br/>
<br/>
<br/>
<br/>
<br/>
<br/>
<br/>
<br/>
</ul></dd></body></body></html><!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>nAlAyira divya pirapantam -part V (3343-4000)  (in tamil script, unicode format)</title>
</head>
<body>
<body bgcolor="white" text="#800000">
<center><img src="pmdr0.gif"/></center>
<hr noshade="" width="50%"/><br/>
<center><h2>nAlAyira divya pirapantam -part V (3343-4000)<br/>
(in Tamil Script, unicode/utf-8 format) <p>
 நாலாயிரத் திவ்வியப் பிரபந்தம் (பாடல்கள் 3343-4000)  <br/>
</p></h2></center>
<hr noshade="" width="50%"/><br/> 
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>

Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.

In case of difficulties send an email request to <a href="mailto:kalyan@geocities.com">
kalyan@geocities.com</a> or <a href="mailto:kumar@vt.edu">
kumar@vt.edu</a><br/>
<br/>

C:  Project Madurai 2001<br/>
Project Madurai is an open, voluntary, worldwide initiative devoted to preparation of <br/>
electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<dd> <b><a href="http://www.projectmadurai.org/">http://www.projectmadurai.org/ </a></b><br/>
You are welcome to freely distribute this file, provided this header page is kept intact.<br/>
<hr noshade=""/><br/>
<br/>    நாலாயிரத் திவ்வியப் பிரபந்தம் (பாடல்கள் 3343-4000) <br/>
<br/>
<ul>
<strong>  திருவாய் மொழி ஆறாம் பத்து  </strong> <br/>
<br/>
3343<br/>
வைகல்பூங் கழிவாய் வந்து மேயும் குருகினங்காள்,<br/>
செய்கொள் செந்நெ லுயர்திருவண்வண் டூருறையும்,<br/>
கைகொள் சக்கரத் தென்கனி வாய்பெரு மானைக்கண்டு,<br/>
கைகள் கூப்பிச் சொல்லீர் வினையாட்டியேன் காதன்மையே. 6.1.1<br/>
<br/>
3344<br/>
காதல் மென்பெடை யோடுடன் மேயும் கருநாராய்,<br/>
வேத வேள்வி யொலிமுழங்கும் தண் டிருவண்வண்டூர்,<br/>
நாதன் ஞாலமெல் லாமுண்ட நம்பெரு மானைக்கண்டு,<br/>
பாதம் கைதொழுது பணியீ ரடியேன் திறமே. 6.1.2<br/>
<br/>
3345<br/>
திறங்க ளாகியெங் கும்செய்களூடுழல் புள்ளினங்காள்,<br/>
சிறந்த செல்வம் மல்கு திருவண்வண் டூருறையும்,<br/>
கறங்கு சக்கரக் கைக்கனி வாய்ப்பெரு மானைக்கண்டு,<br/>
இறங்கி நீர்தொழுது பணியீரடியே னிடரே. 6.1.3<br/>
<br/>
3346<br/>
இடரில் போகம் மூழ்கி யிணைந்தாடும் மடவன்னங்காள்,<br/>
விடலில் வேத வொலிமுழங்கும்தண் திருவண்வண்டூர்,<br/>
கடலில் மேனிப் பிரான்கண் ணணைநெடு மாலைக்கண்டு,<br/>
 உடலம் நைந்தொருத் தியுரு கும்  என் றுணர்த்துமினே. 6.1.4<br/>
<br/>
3347<br/>
உணர்த்த லூட லுணர்ந்துடன் மேயும் மடவன்னங்காள்,<br/>
திணர்த்த வண்டல்கள் மேல்சங்கு சேரும் திருவண்வண்டூர்,<br/>
புணர்த்த பூந்தண் டுழாய்முடி நம்பெரு மானைக்கண்டு,<br/>
புணர்த்த கையினரா யடியேனுக்கும் போற்றுமினே. 6.1.5<br/>
<br/>
3348<br/>
போற்றியான் இரந் தேன்புன்னை மேலுறை பூங்குயில்காள்,<br/>
சேற்றில் வாளை துள்ளும் திருவண்வண் டூருறையும்,<br/>
ஆற்ற லாழியங் கையம ரர்பெரு மானைக்கண்டு,<br/>
மாற்றங் கொண்டரு ளீர்மையல் தீர்வ தொருவண்ணமே. 6.1.6<br/>
<br/>
3349<br/>
ஒருவண் ணம்சென்று புக்கெனக்கு<br/>
     ஒன்றுரை யொண்கிளியே,<br/>
செருவொண் பூம்பொழில் சூழ்செக்கர்<br/>
      வேலை திருவண்வண்டூர்,<br/>
கருவண்ணம் செய்யவாய் செய்யகண்<br/>
     செய்யகை செய்யகால்,<br/>
செருவொண் சக்கரம் சங்கடை<br/>
     யாளம் திருந்தக் கண்டே. 6.1.7<br/>
<br/>
3350<br/>
திருந்தக் கண்டெனக் கொன்றுரை<br/>
     யாயொண் சிறுபூவாய்.<br/>
செருந்தி ஞாழல் மகிழ்புன்னை<br/>
     சூழ்தண் டிருவண்வண்டூர்,<br/>
பெருந்தண் தாமரைக் கண்பெரு<br/>
     நீண்முடி நாள்தடந்தோள்,<br/>
கருந்திண் மாமுகில் போல்திரு<br/>
     மேனி யடிகளையே. 6.1.8<br/>
<br/>
3351<br/>
அடிகள் கைதொழு தலர்மேல்<br/>
     அசையும் அன்னங்காள்,<br/>
விடிவை சங்கொலிக் கும்திரு<br/>
     வண்வண் டூருறையும்,<br/>
கடிய மாயன்தன் னைக்கண்ணனை<br/>
     நெடு மாலைக்கண்டு,<br/>
கொடிய வல்வினை யேன்திறம்<br/>
     கூறுமின் வேறுகொண்டே. 6.1.9<br/>
<br/>
3352<br/>
வேறு கொண்டும்மை யானிரந்<br/>
     தேன்வெறி வண்டினங்காள்,<br/>
தேறு நீர்ப்பம் பைவட<br/>
     பாலைத் திருவண்வண்டூர்,<br/>
மாறில் போரரக் கன்மதிள்<br/>
     நீறெழச்  செற்றுகந்த,<br/>
ஏறுசேவக னார்க்கென்னை<br/>
     யுமுளள் என்மின்களே. 6.1.10<br/>
<br/>
3353<br/>
மின்கொள் சேர்புரி நூல்குற<br/>
    ளாயகல் ஞாலம்கொண்ட,<br/>
வன்கள் வனடி மேல்குரு<br/>
     கூர்ச்சட கோபன்சொன்ன,<br/>
பண்கொள் ஆயிரத் துள்ளிவை<br/>
    பத்தும் திருவண்வண்டூர்க்கு,<br/>
இன்கொள் பாடல் வல்லார்<br/>
    மதனர்மின் னிடையவர்க்கே. 6.1.11<br/>
<br/>
3354<br/>
மின்னிடை மடவார்கள் நின்னருள் சூடுவார முன்புநா னதஞ்சுவன்,<br/>
மன்னுடை இலங்கை யரண்காய்ந்த மாயவனே,<br/>
   உன்னுடைய சுண்டாயம் நானறிவன் னினியது கொண்டு செய்வதென்,<br/>
என்னுடைய பந்தும் சுழலும் தந்து போகு நம்பீ. 6.2.1<br/>
<br/>
3355<br/>
போகுநம் பீ.உன்தாமரை புரைகண் ணிணையும்  செவ்வாய் முறுவலும்,<br/>
ஆகுலங்கள் செய்ய அழிதற்கே நோற்றோ மேயாம்?,<br/>
தோகைமா மயிலார்கள் நின்னருள் சூடுவார்  செவியோசை வைத்தெழ,<br/>
ஆகள் போகவிட்டுப் குழலூது போயிருந்தே. 6.2.2<br/>
<br/>
3356<br/>
போயி ருந்தும்நின் புள்ளுவம் அறியாத  வர்க்குரை நம்பி, நின்செய்ய<br/>
வாயிருங் கனியுங் கண்களும் விபரீத மிந்நாள்,<br/>
வேயி ருந்தடந் தோளினா ரித்திரு  வருள்பெறு வார்யவர் கொல்<br/>
மாயிருங் கடலைக் கடைந்த பெருமானாலே? 6.2.3<br/>
<br/>
3357<br/>
ஆலி னீளிலை யேழுலக முண்டன்று நீகிடந்  தாய்,உன் மாயங்கள்<br/>
மேலை வானவரு மறியா ரினியெம் பரமே?<br/>
வேலி னேர்த்தடங் கண்ணினார் விளையாடு  சூழலைச் சூழவே நின்று<br/>
காலி மேய்க்கவல் லாய்.எம்மைநீ கழறேலே. 6.2.4<br/>
<br/>
3358<br/>
கழறேல் நம்பீ.உன் கைதவம் மண்ணும் விண்ணும்  நன்கறியும், திண்சக்கர<br/>
நீழறு தொல்படை யாய்.உனக் கொன்றுணர்த் துவன் நான்,<br/>
மழறு தேன்மொழி யார்கள் நின்னருள்  சூடுவார் மனம் வாடி நிற்க,எம்<br/>
குழறு பூவையோடும் கிளியோடும் குழகேலே. 6.2.5<br/>
<br/>
3359<br/>
குழகி யெங்கள் குழமணன் கொண்டு  கோயின்மை செய்து கன்மமொன் றில்லை,<br/>
பழகி யாமிருப் போம்பர மேயித் திருவருள்கள்?,<br/>
அழகி யாரிவ் வுலகுமூன் றுக்கும்  தேவிதமை தகுவார் பலருளர்,<br/>
கழக மேறேல் நம்பீ.உனக்கும் இளைதே கன்மமே. 6.2.6<br/>
<br/>
3360<br/>
கன்மமன் றெங்கள் கையில் பாவை பறிப்பது  கடல்ஞா முண்டிட்ட,<br/>
நின்மலா. நெடியாய். உனக்கேலும் பிழைபிழையே,<br/>
வன்மமே சொல்லி யெம்மைநீ விளையாடுதி  அதுகேட்கில் என்னைமார்,<br/>
தன்ம பாவமென் னாரொரு நான்று தடிபிணக்கே. 6.2.7<br/>
<br/>
3361<br/>
பிணக்கி யாவையும் யாவரும் பிழையாமல்  பேதித்தும் பேதி யாதது,ஓர்<br/>
கணக்கில் கீர்த்தி வெள்ளக் கதிர்ஞான மூர்த்தியினாய்,<br/>
இணக்கி யெம்மையெந் தோழிமார்  விளையாடப்  போதுமின்  என போந்தோமை,<br/>
உணக்கி நீவளைத் தாலென்சொல் லாருக வாதவரே? 6.2.8<br/>
<br/>
3362<br/>
உகவையால் நெஞ்சம் உள்ளுருகி<br/>
  உன்தாமரைத் தடங்கண் விழிகளின்,<br/>
அகவலைப் படுப்பான் அழித்தாயுன் திருவடியால்,<br/>
தகவு செய்திலை எங்கள் சிற்றிலும் யாமடு<br/>
  சிறுசோறுங் கண்டு,நின்<br/>
முகவொளி திகழ முறுவல் செய்து நின்றிலையே. 6.2.9<br/>
<br/>
3363<br/>
நின்றிலங்கு முடியினாய். இருபத் தோர் கால்<br/>
  அரசு களை கட்ட,<br/>
வென்றி நீண்மழுவா. வியன்ஞாலம் முன்படைத்தாய்,<br/>
இன்றிவ் வாயர் குலத்தை வீடுய்யத்<br/>
  தோன்றிய கருமா ணிக்கச்சுடர்,<br/>
நின்றன்னால் நலிவே படுவோ மென்றும் ஆய்ச்சி யோமே. 6.2.10<br/>
<br/>
3364<br/>
ஆய்ச்சி யாகிய அன்னையால் அன்று வெண்ணெய்<br/>
  வார்த்தையுள், சீற்ற முண்டழு<br/>
கூத்த அப்பன் தன்னைக் குருகூர்ச் சடகோபன்,<br/>
ஏத்திய தமிழ்மாலை யாயிரத்துள் இவையு<br/>
  மோர்பத் திசையோடும்,<br/>
நாத்தன்னால் நவில வுரைப்பார்க் கில்லை நல்குரவே. 6.2.11<br/>
<br/>
3365<br/>
நல்குரவும் செல்வும் நரகும் சுவர்க்கமுமாய்,<br/>
வெல்பகையும் நட்பும் விடமும் அமுதமுமாய்,<br/>
பல்வகையும் பரந்தபெரு மானென்னை யாள்வானை, <br/>
செல்வம்மல்கு குடித்திரு விண்ணகர்க் கண்டேனே. 6.3.1<br/>
<br/>
3366<br/>
கண்டவின்பம் துன்பம் கலக்கங்களும் தேற்ற முமாய்,<br/>
தண்டமும் தண்மையும் தழலும் நிழலுமாய்,<br/>
கண்டுகோ டற்கரிய பெருமானென்னை யாள்வானூர்,<br/>
தெண்டிரைப் புனல்சூழ் திருவிண்ணகர் நன்னகரே. 6.3.2<br/>
<br/>
3367<br/>
நகரமும் நாடுகளும் ஞானமும் மூடமுமாய்,<br/>
நிகரில்சூழ் சுடராயிரு ளாய்நில னாய்விசும்பாய்,<br/>
சிகரமா டங்கள்சூழ் திருவிண்ணகர்ச் சேர்ந்தபிரான்,<br/>
புகர்கொள் கீர்த்தியல்லாலில்லை யாவர்க்கும் புண்ணியமே. 6.3.3<br/>
<br/>
3368<br/>
புண்ணியம் பாவம்<br/>
  புணர்ச்சிபிரி வென்றிவையாய்<br/>
எண்ணமாய் மறப்பாய் உண்மையாய்<br/>
  இன்மயாயல்லனாய்,<br/>
திண்ணமா டங்கள்சூழ்<br/>
  திருவிண்ணகர்ச் சேர்ந்தபிரான்,<br/>
கண்ணனின் னருளேகண்டு<br/>
  கொண்மின்கள் கைதவமே. 6.3.4<br/>
<br/>
3369<br/>
கைதவம் செம்மை<br/>
  கருமை வெளுமையுமாய்,<br/>
மெய்பொய் யிளமை<br/>
  முதுமைபுதுமை பழமையுமாய்,<br/>
செய்யதிண் மதிள்சூழ்<br/>
  திருவிண்ணகர்ச் சேர்ந்தபிரான்,<br/>
பெய்தகாவு கண்டீர்<br/>
  பெருந்தேவுடை மூவுலகே. 6.3.5<br/>
<br/>
3370<br/>
மூவுலகங் களுமாய்<br/>
  அல்லனாயுகப் பாய்முனிவாய்,<br/>
பூவில்வாழ் மகளாய்த்<br/>
  தவ்வையாய்ப்பு ழாய்பழியாய்,<br/>
தேவர்மே வித்தெழும்<br/>
  திருவிண்ணகர்ச் சேர்ந்தபிரான்,<br/>
பாவியேன் மனத்தே<br/>
  யுறைகின்ற பரஞ்சுடரே. 6.3.6<br/>
<br/>
3371<br/>
பரஞ்சுடர் உடம்பாய்<br/>
  அழுக்குபதித்த வுடம்பாய்,<br/>
கரந்தும்தோன் றியும்நின்றும்<br/>
  கைதவங்கள் செய்யும்,விண்ணோர்<br/>
சிரங்களால் வணங்கும்<br/>
  திருவிண்ணகர்ச் சேர்ந்தபிரான்,<br/>
வரங்கொள்பாத மல்லாலில்லை<br/>
  யாவர்க்கும் வன்சரணே. 6.3.7<br/>
<br/>
3372<br/>
வன்சரண் சுரர்க்காய்<br/>
  அசுரர்க்குவெங் கூற்றமுமாய்,<br/>
தன்சரண் நிழற்கீ<br/>
  ழுலகம்வைத்தும் வையாதும்,<br/>
தென்சரண் திசைக்குத்<br/>
  திருவிண்ணகர்ச் சேர்ந்தபிரான்,<br/>
என்சரணென் கண்ணன்<br/>
  என்னையாளுடை என்னப்பனே. 6.3.8<br/>
<br/>
3373<br/>
என்னப்பன் எனக்காயிகுளாய்<br/>
  என்னைப் பெற்றவளாய்,<br/>
பொன்னப்பன் மணியப்பன்<br/>
  முத்தப்பனென் அப்பனுமாய்,<br/>
மின்னப்பொன் மதிள்சூழ்திரு<br/>
  விண்ணகர்ச் சேர்ந்தவப்பன்,<br/>
தன்னொப்பா ரில்லப்பன்<br/>
  தந்தனன்தன தாள்நிழலே. 6.3.9<br/>
<br/>
3374<br/>
நிழல்வெயில் சிறுமைபெருமை<br/>
  குறுமை நெடுமையுமாய்,<br/>
சுழல்வனநிற் பனமற்று<br/>
  மாயவை அல்லனுமாய்,<br/>
மழலைவாழ் வண்டுவாழ்<br/>
  திருவிண்ணகர் மன்னுபிரான்,<br/>
கழல்களன்றி மற்றோர்<br/>
  களைகணிலம் காண்மின்களே. 6.3.10<br/>
<br/>
3375<br/>
 காண்மின்க ளுலகீர்.  என்று<br/>
  கண்முகப் பேநிமிர்ந்த,<br/>
தாளிணையன் தன்னைக் குருகூர்ச்<br/>
  சடகோபன் சொன்ன,<br/>
ஆணையா யிரத்துத்திரு<br/>
  விண்ணகர்ப்பத் தும்வல்லார்,<br/>
கோணையின்றி விண்ணோர்க்<br/>
  கொன்றுமாவர் குரவர்களே. 6.3.11<br/>
<br/>
&amp;நறஸபஇ<br/>
3376<br/>
குரவை யாய்ச்சிய ரோடு கோத்ததும்<br/>
  குன்றமொன் றேந்தியதும்<br/>
உரவுநீர்ப் பொய்கை நாகம் காய்ந்ததும்<br/>
  உட்பட மற்றும்பல,<br/>
அரவில் பள்ளிப் பிரான்தன் மாய<br/>
  வினைகளை யேயலற்றி,<br/>
இரவும் நன்பக லும்த விர்கிலம்<br/>
  என்ன குறைவெனக்கே? 6.4.1<br/>
<br/>
3377<br/>
கேயத் தீங்குழ லூதிற்றும் நிரைமேய்த்த<br/>
  தும்,கெண்டை யொண்கண்<br/>
வாசப் பூங்குழல் பின்னை தோள்கள்<br/>
  மணந்ததும் மற்றும்பல,<br/>
மாயக் கோலப் பிரான்தன் செய்கை<br/>
  நினைந்து மனம்குழைந்து,<br/>
நேயத் தோடு கழிந்த போதெனக்<br/>
  கெவ்வுல கம்நிகரே? 6.4.2<br/>
<br/>
3378<br/>
நிகரில் மல்லரைச் செற்ற தும்நிரை<br/>
  மேய்த்ததும் நீணெடுங்கைச்,<br/>
சிகர மாகளி றட்டதும் இவை<br/>
  போல்வனவும் பிறவும்,<br/>
புகர் கொள் சோதிப் பிரான்தன் செய்கை<br/>
  நினைந்து புலம்பி,என்றும்<br/>
நுகர் வைகல் வைகப்பெற் றேன் எனக்கு<br/>
  என்இ னி நோவதுவே? 6.4.3<br/>
<br/>
3379<br/>
நோவ ஆய்ச்சி யுரலோ டார்க்க<br/>
  இரங்கிற்றும் வஞ்சப்பெண்ணைச்,<br/>
சாவப் பாலுண் டதும்ஊ ர் சகடம்<br/>
  இறச்சா டியதும்,<br/>
தேவக் கோல பிரான்தன் செய்கை<br/>
  நினைந்து மனம்குழைந்து,<br/>
மேவக் காலங்கள் கூடி னேன்எ னக்கு<br/>
  என்இ னி வேண்டுவதே? 6.4.4<br/>
<br/>
3380<br/>
வேண்டி தேவ ரிரக்க வந்து<br/>
  பிறந்ததும் வீங்கிருள்வாய்,<br/>
பூண்டன் றன்னை புலம்பப் போயங்கோர்<br/>
  ஆய்க்குலம் புக்கதும்,<br/>
காண்ட லின்றி வளர்ந்து கஞ்சனைத்<br/>
  துஞ்சவஞ் சம்செய்ததும்,<br/>
ஈண்டு நான்அ லற் றப்பெற் றென்எ னக்கு<br/>
  என்ன இகலுளதே? 6.4.5<br/>
<br/>
3381<br/>
இகல்கொள் புள்ளை பிளந்த தும்இ மில்<br/>
  ஏறுகள் செற்றதுவும்,<br/>
உயர்கொள் சோலைக் குருந்தொ சித்ததும்<br/>
  உட்பட மற்றும்பல,<br/>
அகல்கொள் வையம் அளந்த மாயனென்<br/>
  அப்பன்றன் மாயங்களே,<br/>
பகலிராப் பரவப் பெற்றேன் எனக்கென்ன<br/>
  மனப்ப ரிப்பே? 6.4.6<br/>
<br/>
3382<br/>
மனப்பரி போட ழுக்கு மானிட<br/>
  சாதியில் தான்பிறந்து,<br/>
தனக்கு வேண்டுருக் கொண்டு தான்றன<br/>
  சீற்றத்தினை முடிக்கும்,<br/>
புனத்து ழாய்முடி மாலை மார்பனென்<br/>
  அப்பன்தன் மாயங்களே,<br/>
நினைக்கும் நெஞ்சுடை யேனெ னக்கினி<br/>
  யார்நிகர் நீணிலத்தே? 6.4.7<br/>
<br/>
3383<br/>
நீணிலத் தொடுவான் வியப்ப நிறைபெரும்<br/>
  போர்கள் செய்து,<br/>
வாண னாயிரம் தோள்து ணித்ததும்<br/>
  உட்பட மற்றும்பல,<br/>
மாணி யாய்நிலம் கொண்ட மாயனென்<br/>
  அப்பன்றன் மாயங்களே,<br/>
காணும் நெஞ்சுடை யேனெனக் கினியென<br/>
  கலக்க முண்டே? 6.4.8<br/>
<br/>
3384<br/>
கலக்க வேழ்கட லேழ்மலை யுலகே<br/>
  ழும்கழி யக்கடாய்,<br/>
உலக்கத் தேர் கொடு சென்ற மாயமும்<br/>
  உட்பட மற்றும்பல,<br/>
வலக்கை யாழி யிடக்கை சங்கம்<br/>
  இவையுடை மால்வண்ணனை,<br/>
மலக்குநா வுடையேற்கு மாறுள தோவிம்<br/>
  மண்ணின் மிசையே? 6.4.9<br/>
<br/>
3385<br/>
மண்மிசைப் பெரும்பாரம் நீங்கவோர்பாரத<br/>
  மாபெ ரும்போர்,<br/>
பண்ணி, மாயங்கள் செய்து, சேனையைப்<br/>
  பாழ்பட நூற்றிட்டுப்போய்,<br/>
விண்மி சைத்தன தாம மேபுக<br/>
  மேவிய சோதிதன்தாள்,<br/>
நண்ணி நான்வணங் கப்பெற் றென்எனக்<br/>
  கார்பிறர் நாயகரே? 6.4.10<br/>
<br/>
3386<br/>
நாய கன்முழு வேழுல குக்குமாய்<br/>
  முழுவே ழுலகும்,தன்<br/>
வாய கம்புக வைத்துமிழ்ந் தவையாய்<br/>
  அவையல் லனுமாம்,<br/>
கேசவன் அடியிணை மிசைக்குரு கூர்ச்சட<br/>
  கோபன் சொன்ன<br/>
தூய வாயிரத் திப்பத்தால்<br/>
  பத்தராவர் துவளின்றியே. 6.4.11<br/>
<br/>
3387<br/>
துவளில் மாமணி மாட மோங்கு<br/>
  தொலைவில் லிமங்க லம்தொழும்<br/>
இவளை, நீரினி யன்னை மீர்.உமக்<br/>
  காசை யில்லை விடுமினோ,<br/>
தவள வொண்சங்கு சக்க ரமென்றும்<br/>
  தாம ரைத்தடங் கணென்றும்,<br/>
குவளை யொண்மலர்க் கண்கள் நீர்மல்க<br/>
  நின்று நின்று குமுறுமே. 6.5.1<br/>
<br/>
3388<br/>
குமுறு மோசை விழவொ லித்தொலை<br/>
  வில்லி மங்கலம் கொண்டுபுக்கு,<br/>
அமுத மென்மொழி யாளை நீருமக்<br/>
  காசை யின்றி அகற்றினீர்,<br/>
திமிர்க்கொண் டாலொத்து நிற்கும் மற்றிவள்<br/>
  தேவ தேவபி ரானென்றே,<br/>
நிமியும் வாயொடு கண்கள் நீர்மல்க<br/>
  நெக்கொ சிந்து கரையுமே. 6.5.2<br/>
<br/>
3389<br/>
கரைகொள் பைம்பொழில் தண்ப ணைத்தொலை<br/>
  வில்லி மங்கலம் கொண்டுபுக்கு,<br/>
உரைகொ ளின்மொழி யாளை நீருமக்<br/>
  காசை யின்றி அகற்றினீர்,<br/>
திரைகொள் பௌவத்து சேர்ந்த தும்திசை<br/>
  ஞாலம் தாவி யளந்ததும்,<br/>
நிரைகள் மேய்த்தது மேபி தற்றி<br/>
  நெடுங்கண் ணீர்மல்க நிற்குமே. 6.5.3<br/>
<br/>
3390<br/>
நிற்கும் நான்மறை வாணர் வாழ்தொலை<br/>
  வில்லி மங்கலங் கண்டபின்,<br/>
அற்க மொன்றும் அறிவு றாள்மலிந்<br/>
  தாள்கண் டீரிவள் அன்னைமீர்,<br/>
கற்கும் கல்வியெல் லாம்க ருங்கடல்<br/>
  வண்ணன் கண்ணபி ரானென்றே,<br/>
ஒற்க மொன்றுமி லள்உகந்துகந்து<br/>
 உள்மகிழ்ந்து குழையுமே. 6.5.4<br/>
<br/>
3391<br/>
குழையும் வாள்முகத் தேழை யைத்தொலை<br/>
  வில்லி மங்கலம் கொண்டுபுக்கு,<br/>
இழைகொள் சோதிச்செந் தாம ரைக்கட்f<br/>
  பிரானி ருந்தமை காட்டினீர்,<br/>
மழைபெய் தாலொக்கும் கண்ண நீரினொடு<br/>
  அன்று தொட்டும்மை யாந்து,இவள்<br/>
நுழையும் சிந்தையள் அன்னை மீர்.தொழும்<br/>
  அத்தி சையுற்று நோக்கியே. 6.5.5<br/>
<br/>
3392<br/>
நோக்கும் பக்கமெல் லாம்க ரும்பொடு<br/>
  செந்நெ லோங்குசெந் தாமரை,<br/>
வாய்க்கும் தண்பொரு நல்வ டகரை<br/>
  வந்தொ லைவில்லி மங்கலம்,<br/>
நோக்கு மேல்அ த் திசையல் லால்மறு<br/>
  நோக்கி லள்வைகல் நாள்டொறும்,<br/>
வாய்க்கொள் வாசக மும்ம ணிவண்ணன்<br/>
  நாம மேயிவள் அன்னைமீர். 6.5.6<br/>
<br/>
3393<br/>
அன்னை மீர்.அணி மாம யில்சிறு<br/>
  மானி வள்நம்மைக் கைவலிந்து,<br/>
என்ன வார்த்தையும் கேட்கு றாள்தொலை<br/>
  வில்லி மங்கலம் என்றல்லால்,<br/>
முன்னம் நோற்ற விதிகொ லோமுகில்<br/>
  வண்ணன் மாயங்கொ லோ,அவன்<br/>
சின்ன மும்திரு நாம முமிவள்<br/>
  வாய னகள்தி ருந்தவே. 6.5.7<br/>
<br/>
3394<br/>
திருந்து வேதமும் வேள்வி யும்திரு<br/>
  மாம களிரும் தாம்,மலிந்,<br/>
திருந்து வாழ்பொரு நல்வ டகரை<br/>
  வண்தொ லைவில்லி மங்கலம்,<br/>
கருந்த டங்கண்ணி கைதொ ழுதஅ ந்<br/>
  நாள்தொ டங்கியிந் நாள்தொறும்,<br/>
இருந்தி ருந்து  தர விந்த லோசன. <br/>
  என்றேன் றேநைந்தி ரங்குமே. 6.5.8<br/>
<br/>
3395<br/>
இரங்கி நாள்தொறும் வாய்வெ ரீஇ யிவள்<br/>
  கண்ண நீர்கள் அலமர,<br/>
மரங்க ளுமிரங் குவ கை மணி<br/>
  வண்ண வோ. என்று கூவுமால்,<br/>
துரங்கம் வாய்பிளந் தானு றைதொலை<br/>
  வில்லி மங்கல மென்று,தன்<br/>
கரங்கள் கூப்பித் தொழுமவ் வூர்த்திரு<br/>
  நாமங் கற்றதற் பின்னையே. 6.5.9<br/>
<br/>
3396<br/>
பின்னை கொல்நில மாம கள்கொல்?<br/>
  திரும கள்கொல்? பிறந்திட்டாள்,<br/>
என்ன மாயங்கொ லோ?இ  வள்நெடு<br/>
  மாலென் றேநின்று கூவுமால்,<br/>
முன்னி வந்தவன் நின்றி ருந்துறை<br/>
  யும்தொ லைவில்லி மங்கலம்<br/>
சென்னி யால்வணங் கும்அ வ் வூர்த்திரு<br/>
  நாமம் கேட்பது சிந்தையே. 6.5.10<br/>
<br/>
3397<br/>
சிந்தை யாலும்சொல் லாலும் செய்கையினாலும்<br/>
  தேவ பிரானையே,<br/>
தந்தை தாயென் றடைந்த வண்குரு<br/>
  கூர வர்சட கோபன்சொல்,<br/>
முந்தை யாயிரத் துள்ளி வைதொலை<br/>
  வில்லி மங்கலத் தைச்சொன்ன,<br/>
செந்தமிழ்பத்தும் வல்லாரடிமை<br/>
  செய் வார்திரு மாலுக்கே. 6.5.11<br/>
<br/>
3398<br/>
மாலுக்கு வையம் அளந்த மணாளற்கு,<br/>
நீலக் கருநிற மேக நியாயற்கு,<br/>
கோலச்செந் தாமரைக் கண்ணற்கு,என் கொங்கலர்<br/>
ஏலக் குழலி யிழந்தது சங்கே. 6.6.1<br/>
<br/>
3399<br/>
சங்குவில் வாள்தண்டு சக்கரக் கையற்கு,<br/>
செங்கனி வாய்ச்செய்ய தாமரை கண்ணற்கு,<br/>
கொங்கலர் தண்ணந் துழாய்முடி யானுக்கு,என்<br/>
மங்கை யிழந்தது மாமை நிறமே. 6.6.2<br/>
<br/>
3400<br/>
நிறங்கரி யானுக்கு நீடுல குண்ட,<br/>
திறம்கிளர் வாய்ச்சிறு கள்ள னவற்கு,<br/>
கறங்கிய சக்கரக் கையவ னுக்கு,என்<br/>
பிறங்கிருங் கூந்தல் இழந்தது பீடே. 6.6.3<br/>
<br/>
3401<br/>
பீடுடை நான்முக னைப்படைத் தானுக்கு,<br/>
மாடுடை வையம் அளந்த மணாளற்கு,<br/>
நாடுடை மன்னர்க்குத் தூதுசெல் நம்பிக்கு,என்<br/>
பாடுடை அல்குல் இழந்தது பண்பே. 6.6.4<br/>
<br/>
3402<br/>
பண்புடை வேதம் பயந்த பரனுக்கு,<br/>
மண்புரை வையம் இடந்த வராகற்கு,<br/>
தெண்புனல் பள்ளியெந் தேவப் பிரானுக்கு,என்<br/>
கண்புனை கோதை இழந்தது கற்பே. 6.6.5<br/>
<br/>
3403<br/>
கற்பகக் காவன நற்பல தோளற்கு,<br/>
பொற்சுடர்க் குன்றன்ன பூந்தண் முடியற்கு,<br/>
நற்பல தாமரை நாண்மலர்க் கையற்கு,என்<br/>
விற்புரு வக்கொடி தோற்றது மெய்யே. 6.6.6<br/>
<br/>
3404<br/>
மெய்யமர் பல்கலன் நன்கணிந் தானுக்கு,<br/>
பையர வினணைப் பள்ளியி னானுக்கு,<br/>
கையொடு கால்செய்ய கண்ண பிரானுக்கு,என்<br/>
தையல் இழந்தது தன்னுடைச் சாயே. 6.6.7<br/>
<br/>
3405<br/>
சாயக் குருந்தம் ஒசித்த தமியற்கு,<br/>
மாயச் சகடம் உதைத்த மணாளற்கு,<br/>
பேயைப் பிணம்படப் பாலுண் பிரானுக்கு,என்<br/>
வாசக் குழலி இழந்தது மாண்பே. 6.6.8<br/>
<br/>
3406<br/>
மாண்பமை கோலத்தெம் மாயக் குறளற்கு,<br/>
சேண்சுடர்க் குன்றன்ன செஞ்சுடர் மூர்த்திக்கு,<br/>
காண்பெருந் தோற்றத்தெங் காகுத்த நம்பிக்கு,என்<br/>
பூண்புனை மென்முலை தோற்றது பொற்பே. 6.6.9<br/>
<br/>
3407<br/>
பொற்பமை நீண்முடிப் பூந்தண் டுழாயற்கு,<br/>
மற்பொரு தோளுடை மாயப் பிரானுக்கு,<br/>
நிற்பன பல்லுரு வாய்நிற்கு மாயற்கு,என்<br/>
கற்புடை யாட்டி யிழந்தது கட்டே. 6.6.10<br/>
<br/>
3408<br/>
கட்டெழில் சோலைநல் வேங்கட வாணனை,<br/>
கட்டெழில் தென்குரு கூர்ச்சட கோபன்சொல்,<br/>
கட்டெழில் ஆயிரத் திப்பத்தும் வல்லவர்,<br/>
கட்டெழில் வானவர் போகமுண் பாரே. 6.6.11<br/>
<br/>
3409<br/>
உண்ணுஞ் சோறு பருகுநீர்<br/>
  தின்னும்வெற் றிலையுமெல்லாம்<br/>
கண்ணன், எம்பெருமான் னென்றென்<br/>
  றேகண்கள் நீர்மல்கி,<br/>
மண்ணினுள் அவன்சீர் வளம்மிக்<br/>
  கவனூர் வினவி,<br/>
திண்ண மென்னிள மான்புகு<br/>
  மூர்திருக் கோளூரே. 6.7.1<br/>
<br/>
3410<br/>
ஊரும் நாடும் உலகும்<br/>
  தன்னைப்போல், அவனுடைய<br/>
பேரும் தார்களு மேபிதற்றக்<br/>
  கற்பு வானிடறி,<br/>
சேருநல் வளஞ்சேர் பழனத்<br/>
  திருகோ ளூர்க்கே,<br/>
போருங் கொலுரை யீர்க்கொடி<br/>
  யேன்கொடி பூவைகளே. 6.7.2<br/>
<br/>
3411<br/>
பூவை பைங்கிளிகள் பந்து<br/>
  தூதைபூம் புட்டில்கள்,<br/>
யாவையும் திருமால் திருநாமங்<br/>
  களேகூவி யெழும்,என்<br/>
பாவை போயினித் தண்பழனத்<br/>
  திருக்கோ ளூர்க்கே,<br/>
கோவைவாய் துடிப்ப மழைக்கண்ணோ<br/>
  டென்செய் யுங்கொலோ? 6.7.3<br/>
<br/>
3412<br/>
கொல்லை யென்பர்கொ லோகுணம்<br/>
  மிக்கனள் என்பர்கொலோ,<br/>
சிலலை வாய்ப்பெண் டுகளயற்<br/>
  சேரியுள் ளாருமெல்லே,<br/>
செல்வம் மல்கி யவன்கிடந்த<br/>
  திருக்கோ ளூர்க்கே,<br/>
மெல்லிடை நுடங்க இளமான்<br/>
  செல்ல மேவினளே. 6.7.4<br/>
<br/>
3413<br/>
மேவி நைந்து நைந்துவிளை<br/>
  யாடலுறா ளென்சிறுத்<br/>
தேவிபோய், இனித்தன்<br/>
  திருமால் திருக்கோ ளூரில்,<br/>
பூவியல் பொழிலும் தடமும்<br/>
  அவன்கோ யிலுங்கண்டு,<br/>
ஆவியுள் குளிர எங்ஙனே<br/>
  யுகக்குங்கொல் இன்றே? 6.7.5<br/>
<br/>
3414<br/>
இன்றெனக் குதவா தகன்ற<br/>
  இளமான் இனிப்போய்,<br/>
தென்திசைத் திலத மனைய<br/>
  திருக்கோ ளூர்க்கே<br/>
சென்று,தன் திருமால் திருக்கண்ணும்<br/>
  செவ்வாயும் கண்டு,<br/>
நின்று நின்று நையும்<br/>
  நெடுங்கண்கள் பனிமல்கவே. 6.7.6<br/>
<br/>
3415<br/>
மல்குநீர் கண்ணோடு மையலுற்ற மனத்தனளாய்,<br/>
அல்லுநன் பகலும் நெடுமாலென்றழைத் தினிப்போய்,<br/>
செல்வம் மல்கி அவன்கிடந்த திருக்கோ ளூர்க்கே,<br/>
ஒல்கி யொல்கி நடந்தெங்ஙனே புகுங்கொ லோசிந்தே? 6.7.7<br/>
<br/>
3416<br/>
ஒசிந்த நுண்ணிடை மேல்கையை<br/>
  வைத்து நொந்துநொந்து,<br/>
கசிந்த நெஞ்சின ளாய்க்கண்ண<br/>
  நீர்த்துளும்பச் செல்லுங்கொல்,<br/>
ஒசிந்த வொண்மல ராள்கொழுநன்<br/>
  திருக்கோ ளூர்க்கே,<br/>
கசிந்த நெஞ்சின ளாயெம்மை<br/>
  நீத்தஎ ம் காரிகையே? 6.7.8<br/>
<br/>
3417<br/>
காரியம் நல்லன களவை காணிலென்<br/>
  கண்ணனுக்கென்று,<br/>
ஈரியா யிருப்பாளி தெல்லாம்<br/>
  கிடக்க இனிப்போய்,<br/>
சேரி பல்பழி தூயிரைப்பத்<br/>
  திருக்கோ ளூர்க்கே,<br/>
நேரிழை நடந்தா ளெம்மை<br/>
  யொன்றும் நினைத்திலளே. 6.7.9<br/>
<br/>
3418<br/>
நினைக்கிலேன் தெய்வங்காள் நெடுங்கண்<br/>
  இளமான் இனிப்போய்,<br/>
அனைத்து லகுமு டைய<br/>
  அரவிந்த லோசனனை,<br/>
தினைத்தனை யும்விடா ளவன்சேர்<br/>
  திருக்கோ ளூர்க்கே,<br/>
மனைக்கு வான்பழியும் நினையாள்<br/>
  செல்ல வைத்தனளே. 6.7.10<br/>
<br/>
3419<br/>
வைத்த மாநிதி யாம்மது<br/>
  சூதனை யேயலற்றி,<br/>
கொத்த லர்பொழில் சூழ்குரு<br/>
  கூர்ச்சட கோபன்சொன்ன,<br/>
பத்து நூறு ளிப்பத்<br/>
  தவன்சேர் திருக்கோளூர்க்கே,<br/>
சித்தம் வைத்து ரைப்பார்<br/>
  திகழ்பொன் னுலகாள்வாரே. 6.7.11<br/>
<br/>
3420<br/>
பொன்னுல காளீரோ? புவனிமுழு தாளீரோ?,<br/>
நன்னலப் புள்ளினங்காள். வினையாட்டியேன்நானிரந்தேன்,<br/>
முன்னுல கங்களெல்லாம் படைத்தமுகில்வண்ணன்கண்ணன்,<br/>
என்னலங் கொண்டபிரான் தனக்கென் நிலைமையுரைத்தே? 6.8.1<br/>
<br/>
3421<br/>
மையமர் வாள்நெடுங்கண் மங்கைமார்முன்பென் கையிருந்து,<br/>
நெய்யம ரின்னடிசில் நிச்சல்பாலோடு மேவீரோ,<br/>
கையமர் சக்கரத்தென் கனிவாய்ப்பெரு மானைக்கண்டு<br/>
மெய்யமர் காதல்சொல்லிக் கிளிகாள்.விரைந் தோடிவந்தே? 6.8.2<br/>
<br/>
3422<br/>
ஓடிவந் தென்குழல்மேல் ஒளிமாமல ரூதீரோ,<br/>
கூடிய வண்டினங்காள். குருநாடுடை ஐவர்கட்காய்<br/>
ஆடிய மாநெடுந்தேர்ப் படைநீறெழ செற்றபிரான்,<br/>
சூடிய தண்டுளவ முண்டதூமது வாய்கள்கொண்டே? 6.8.3<br/>
<br/>
3423<br/>
தூமது வாய்கள்கொண்டு<br/>
  வந்தென்முல்லைகள் மேல்தும்பிகாள்,<br/>
பூமது வுண்ணச்செல்லில்<br/>
  வினையேனைப் பொய்செய்தகன்ற,<br/>
மாமது வார்தண்டுழாய்<br/>
  முடிவானவர் கோனைக்கண்டு,<br/>
யாமிது வோதக்கவா<br/>
  றென்னவேண்டும்கண் டீர்நுங்கட்கே. 6.8.4<br/>
<br/>
3424<br/>
நுங்கட்கி யானுரைக்கேன்<br/>
  வம்மின்யான்வளர்த் தகிளிகாள்,<br/>
வெங்கட்புள் ளூர்ந்துவந்து<br/>
  வினையேனைநெஞ் சம்கவர்ந்த,<br/>
செங்கட் கருமுகிலைச்<br/>
  செய்யவாய்ச்செழுங் கற்பகத்தை,<br/>
எங்குச்சென் றாகிலும்கண்<br/>
  டிதுவோதக்க வாறென்மினே. 6.8.5<br/>
<br/>
3425<br/>
என்மின்னு நூல்மார்வ<br/>
  னென்கரும்பெரு மானென்கண்ணன்,<br/>
தன்மன்னு நீள்கழல்மேல்<br/>
  தண்டுழாய்நமக் கன்றிநல்கான்,<br/>
கன்மின்க ளென்றும்மையான்<br/>
  கற்பியாவைத்த மாற்றம்சொல்லி,<br/>
சென்மின்கள் தீவினையேன்<br/>
  வளர்த்தசிறு பூவைகளே. 6.8.6<br/>
<br/>
3426<br/>
பூவைகள் போல்நிறத்தன்<br/>
  புண்டரீகங்கள் போலும்கண்ணன்,<br/>
யாவையும் யாவருமாய்<br/>
  நின்றமாயனென் ஆழிபிரான்,<br/>
மாவைவல் வாய்பிளந்த<br/>
  மதுசூதற்கென் மாற்றம்சொல்லி,<br/>
பாவைகள். தீர்க்கிற்றிரே<br/>
  வினையாட்டியேன் பாசறவே. 6.8.7<br/>
<br/>
3427<br/>
பாசற வெய்தியின்னே<br/>
  வினையேனெனை யூழிநைவேன்?,<br/>
ஆசறு தூவிவெள்ளைக்<br/>
  குருகே.அருள் செய்யொருநாள்,<br/>
மாசறு நீலச்சுடர்<br/>
  முடிவானவர் கோனைக்கண்டு,<br/>
ஏசறும் நும்மையல்லால்<br/>
  மறுநோக்கிலள் பேர்த்துமற்றே. 6.8.8<br/>
<br/>
3428<br/>
பேர்த்துமற் றோர்களைகண்<br/>
  வினையாட்டியேன் நானொன்றிலேன்,<br/>
நீர்த்திரை மேலுலவி<br/>
  யிரைதேரும்பு தாவினங்காள்,<br/>
கார்த்திரள் மாமுகில்போல்<br/>
  கண்ணன்விண்ணவர் கோனைக்கண்டு,<br/>
வார்த்தைகள் கொண்டருளி<br/>
  யுரையீர்வைகல் வந்திருந்தே. 6.8.9<br/>
<br/>
3429<br/>
வந்திருந் தும்முடைய<br/>
  மணிச்சேவலும் நீருமெல்லாம்,<br/>
அந்தர மொன்றுமின்றி<br/>
  யலர்மேலசை யுமன்னங்காள்,<br/>
என்திரு மார்வற்கென்னை<br/>
  யின்னாவாறிவள் காண்மினென்று,<br/>
மந்திரத் தொன்றுணர்த்தி<br/>
  யுரையீர்வைகல் மறுமாற்றங்களே. 6.8.10<br/>
<br/>
3430<br/>
மாற்றங்க ளாய்ந்துகொண்டு<br/>
  மதுசூதபி ரானடிமேல்,<br/>
நாற்றங்கொள் பூம்பொழில்சூழ்<br/>
  குருகூர்ச்சட கோபன்சொன்ன,<br/>
தோற்றங்க ளாயிரத்துள்<br/>
  இவையுமொரு பத்தும்வல்லார்,<br/>
ஊற்றின்கண் நுண்மணல்போல்<br/>
  உருகாநிற்பர் நீராயே. 6.8.11<br/>
<br/>
3431<br/>
நீராய் நிலனாய் தீயாய்க் காலாய் நெடுவானாய்,<br/>
சீரார் சுடர்க்க ளிரண்டாய்ச் சிவனாய் அயனாய்,<br/>
கூரார் ஆழி வெண்சங் கேந்திக் கொடியேன்பால்<br/>
வாராய், ஒருநாள் மண்ணும் விண்ணும் மகிழவே. 6.9.1<br/>
<br/>
3432<br/>
மண்ணும் விண்ணும் மகிழக் குறளாய் வலங்காட்டி,<br/>
மண்ணும் விண்ணும் கொண்ட மாய அம்மானே,<br/>
நண்ணி யுனைநான் கண்டு கந்து கூத்தாட,<br/>
நண்ணி யொருநாள் ஞாலத் தூடே நடவாயே. 6.9.2<br/>
<br/>
3433<br/>
ஞாலத் தூடே நடந்தும் நின்றும் கிடந்திருந்தும்,<br/>
சாலப் பலநாள் உகந்தோ றுயிர்கள் காப்பானே,<br/>
கோலத் திருமா மகளோ டுன்னைக் கூடாதே,<br/>
சாலப் பலநாள் அடியேன் இன்னம் தளர்வேனோ? 6.9.3<br/>
<br/>
3434<br/>
தளர்ந்தும் முறிந்தும் சகட வசுரர் உடல்வேறா,<br/>
பிளந்து வீயத் திருக்கா லாண்ட பெருமானே,<br/>
கிளர்ந்து பிரமன் சிவனிந் திரன்விண் ணவர்சூழ,<br/>
விளங்க வொருநாள் காண வாராய் விண்மீதே. 6.9.4<br/>
<br/>
3435<br/>
விண்மீதிருப்பாய். மலைமேல் நிற்பாய். கடல்சேர்ப்பாய்,<br/>
மண்மீதுழல்வாய். இவற்றுளெங்கும் மறைந்துறைவாய்,<br/>
எண்மீதியன்ற புறவண்டத்தாய். எனதாவி,<br/>
உண்மீதாடி உருக்காட்டாதே யொளிப்பாயோ? 6.9.5<br/>
<br/>
3436<br/>
பாயோர் அடிவைத் ததன்கீழ்ப் பரவை நிலமெல்லாம்<br/>
தாய்,ஓர் அடியாய் எல்லா வுலகும் தடவந்த<br/>
மாயோன், உன்னைக் காண்பான் வருந்தி யெனைநாளும்,<br/>
தீயோடுடன்சேர் மெழுகாய் உலகில் திரிவேனோ? 6.9.6<br/>
<br/>
3437<br/>
உலகில் திரியும் கரும கதியாய் உலகமாய்,<br/>
உலகுக் கேயோ ருயிரு மானாய் புறவண்டத்து,<br/>
அலகில் பொலிந்த திசைபத் தாய அருவேயோ,<br/>
அலகில் பொலிந்த அறிவி லேனுக் கருளாயே. 6.9.7<br/>
<br/>
3438<br/>
அறிவி லேனுக் கருளாய் அறிவா ருயிரானாய்,<br/>
வெறிகொள் சோதி மூர்த்தி. அடியேன் நெடுமாலே,<br/>
கிறிசெய் தென்னைப் புறதிட் டின்னம் கெடுப்பாயோ,<br/>
பிறிதொன் றறியா அடியே னாவி திகைக்கவே? 6.9.8<br/>
<br/>
3439<br/>
ஆவி திகைக்க ஐவர் குமைக்கும் சிற்றின்பம்,<br/>
பாவி யேனைப் பலநீ காட்டிப் படுப்பாயோ,<br/>
தாவி வையம் கொண்ட தடந்தா மரைகட்கே,<br/>
கூவிக் கொள்ளும் கால மின்னம் குறுகாதோ? 6.9.9<br/>
<br/>
3440<br/>
குறுகா நீளா இறுதி கூடா எனையூழி,<br/>
சிறுகா பெருகா அளவி லின்பம் சேர்ந்தாலும்,<br/>
மறுகா லின்றி மாயோ னுனக்கே யாளாகும்,<br/>
சிறுகா லத்தை யுறுமோ அந்தோ தெரியிலே? 6.9.10<br/>
<br/>
3441<br/>
தெரிதல் நினைதல் எண்ணல் ஆகாத் திருமாலுக்கு,<br/>
உரிய தொண்டர் தொண்டர் தொண்டன் சடகோபன்,<br/>
தெரியச் சொன்ன ஓரா யிரத்து ளிப்பத்தும்<br/>
உரிய தொண்ட ராக்கும் உலகம் உண்டாற்கே. 6.9.11<br/>
<br/>
3442<br/>
உலகம் உண்ட பெருவாயா.<br/>
  உலப்பில் கீர்த்தி யம்மானே,<br/>
நிலவும் சுடர்சூ ழொளிமூர்த்தி.<br/>
  நெடியாய். அடியே னாருயிரே,<br/>
திலதம் உலகுக் காய்நின்ற<br/>
  திருவேங் கடத்தெம் பெருமானே,<br/>
குலதொல் லடியேன் உன்பாதம்<br/>
  கூடு மாறு கூறாயே. 6.10.1<br/>
<br/>
3443<br/>
கூறாய் நீறாய் நிலனாகிக்<br/>
  கொடுவல் லசுரர் குலமெல்லாம்<br/>
சீறா எறியும் திருநேமி<br/>
  வலவா. தெய்வக் கோமானே,<br/>
சேறார் சுனைத்தா மரைசெந்தீ<br/>
  மலரும் திருவேங் கடத்தானே,<br/>
ஆறா அன்பில் அடியேனுன்<br/>
  அடிசேர் வண்ணம் அருளாயே. 6.10.2<br/>
<br/>
3444<br/>
வண்ண மருள்கொள் அணிமேக<br/>
  வண்ணா. மாய அம்மானே,<br/>
எண்ணம் புகுந்து தித்திக்கும்<br/>
  அமுதே. இமையோர் அதிபதியே,<br/>
தெண்ணல் அருவி மணிபொன்முத்<br/>
  தலைக்கும் திருவேங் கடத்தானே,<br/>
அண்ண லே.உன் அடிசேர<br/>
  அடியேற் காவா வென்னாயே. 6.10.3<br/>
<br/>
3445<br/>
ஆவா வென்னா துலகத்தை<br/>
  அலைக்கும் அசுரர் வாணாள்மேல்,<br/>
தீவாய் வாளி மழைபொழிந்த<br/>
  சிலையா. திருமா மகள்கேள்வா,<br/>
தேவா சுரர்கள் முனிக்கணங்கள்<br/>
  விரும்பும் திருவேங் கடத்தானே,<br/>
பூவார் கழல்கள் அருவினையேன்<br/>
  பொருந்து மாறு புணராயே. 6.10.4<br/>
<br/>
3446<br/>
புணரா நின்ற மரமேழன்<br/>
  றெய்த வொருவில் வலவாவோ,<br/>
புணரேய் நின்ற மரமிரண்டின்<br/>
  நடுவே போன முதல்வாவோ,<br/>
திணரார் மேகம் எனக்களிறு<br/>
  சேரும் திருவேங் கடத்தானே,<br/>
திணரார் சார்ங்கத் துன்பாதம்<br/>
  சேர்வ தடியே னெந்நாளே? 6.10.5<br/>
<br/>
3447<br/>
 எந்நா ளேநாம் மண்ணளந்த<br/>
  இணைத்தா மரைகள் காண்பதற்கெ ன்று,<br/>
எந்நா ளும்நின் றிமையோர்கள்<br/>
  ஏத்தி யிறைஞ்சி யினமினமாய்,<br/>
மெய்ந்நா மனத்தால் வழிபாடு<br/>
  செய்யும் திருவேங் கடத்தானே,<br/>
மெய்ந்நா னெய்தி யெந்நாளுன்<br/>
  அடிக்கண் அடியேன் மேவுவதே? 6.10.6<br/>
<br/>
3448<br/>
அடியேன் மேவி யமர்கின்ற<br/>
  அமுதே. இமையோர் அதிபதியே,<br/>
கொடியா அடுபுள் ளுடையானே.<br/>
  கோலக் கனிவாய்ப் பெருமானே,<br/>
செடியார் வினைகள் தீர்மருந்தே.<br/>
  திருவேங் கடத்தெம் பெருமானே,<br/>
நொடியார் பொழுதும் உன்பாதம்<br/>
  காண நோலா தாற்றேனே. 6.10.7<br/>
<br/>
3449<br/>
நோலா தாற்றேன் நுன்பாதம்<br/>
  காண வென்று நுண்ணுணர்வில்,<br/>
நீலார் கண்டத் தம்மானும்<br/>
  நிறைநான் முகனு மிந்திரனும்,<br/>
சேலேய் கண்ணார் பலர்சூழ<br/>
  விரும்பும் திருவேங் கடத்தானே,<br/>
மாலாய் மயக்கி யடியேன்பால்<br/>
  வந்தாய் போல வாராயே. 6.10.8<br/>
<br/>
3450<br/>
வந்தாய் போலே வாராதாய்.<br/>
  வாரா தாய்போல் வருவானே,<br/>
செந்தா மரைக்கண் செங்கனிவாய்<br/>
  நால்தோ ளமுதே. எனதுயிரே,<br/>
சிந்தா மணிகள் பகரல்லைப்<br/>
  பகல்செய் திருவேங் கடத்தானே,<br/>
அந்தோ. அடியேன் உன்பாதம்<br/>
  அகல கில்லேன் இறையுமே. 6.10.9<br/>
<br/>
3451<br/>
 அகல கில்லேன் இறையும் என்<br/>
  றலர்மேல் மங்கை யுறைமார்பா,<br/>
நிகரில் புகழாய். உலகமூன்<br/>
  றுடையாய். என்னை ஆள்வானே,<br/>
நிகரில் அமரர் முனிக்கணங்கள்<br/>
  விரும்பும் திருவேங் கடத்தானே,<br/>
புகலொன் றில்லா அடியேனுன்<br/>
  அடிக்கீ ழமர்ந்து புகுந்தேனே. 6.10.10<br/>
<br/>
3452<br/>
 அடிக்கீ ழமர்ந்து புகுந்தடியீர்.<br/>
  வாழ்மின்  என்றென் றருள்கொடுக்கும்<br/>
படிக்கே ழில்லாப் பெருமானைப்<br/>
  பழனக் குருகூர்ச் சடகோபன்,<br/>
முடிப்பான் சொன்ன ஆயிரத்துத்<br/>
  திருவேங் கடத்துக் கிவைபத்தும்,<br/>
பிடித்தார் பிடித்தார் வீற்றிருந்து<br/>
  பெரிய வானுள் நிலாவுவரே. 6.10.11<br/>
<br/>
<strong>   திருவாய் மொழி ஏழாம் பத்து </strong> <br/>
<br/>
3453<br/>
உண்ணி லாவிய ஐவ ரால்குமை<br/>
  தீற்றி யென்னையுன் பாத பங்கயம்,<br/>
நண்ணிலா வகையே நலிவா னின்ன மெண்ணு கின்றாய்,<br/>
எண்ணி லாப்பெரு மாயனே. இமையோர்கள்<br/>
  ஏத்து முலக மூன்றுடை,<br/>
அண்ண லே.அமு தே.அப்ப னே.என்னை யாள்வானே. (2) 7.1.1<br/>
<br/>
3454<br/>
என்னை யாளும் வங்கோ வோரைந் திவைபெய்<br/>
  திராப்பகல் மோது வித்திட்டு,<br/>
உன்னை நானணு காவகை செய்து போதி கண்டாய்,<br/>
கன்ன லே.அமு தே.கார் முகில்வண்ண<br/>
  னே.கடல் ஞாலம் காக்கின்ற,<br/>
மின்னு நேமியி னாய்.வினை யேனுடை வேதியனே. 7.1.2<br/>
<br/>
3455<br/>
வேதியா நிற்கும் ஐவரால் வினையேனை<br/>
  மோது வித்து,உன் திருவடிச்<br/>
சாதி யாவகை நீதடுத் தென்பெறு தியந்தோ,<br/>
ஆதி யாகி யகலி டம்படைத் துண்டு மிழந்து<br/>
  கடந்திடந் திட்ட,<br/>
சோதி நீண்முடி யாய்.தொண்ட னேன்மது சூதனனே. 7.1.3<br/>
<br/>
3456<br/>
சூது நானறி யாவகை சுழற்றியோர்<br/>
  ஐவரைக் காட்டி,உன் அடிப்<br/>
போது நானணு காவகை செய்து போதி கண்டாய்,<br/>
யாதும் யாவரு மின்றிநின் னகம்பால்<br/>
  ஒடுக்கியோ ராலி னீளிலை,<br/>
மீது சேர்குழவி. வினையேன் வினைதீர் மருந்தே. 7.1.4<br/>
<br/>
3457<br/>
தீர்மருந் தின்றி யைந்து நோயடும்<br/>
  செக்கி லிட்டுத் திரிக்கும் ஐவரை,<br/>
நேர்ம ருங்குடைத் தாவடைத்து நெகிழிப்பான்<br/>
  ஒக்கின்றாய்,<br/>
ஆர்ம ருந்தினி யாகுவர்? அடலாழி<br/>
  யேந்தி யசுரர் வன்குலம்,<br/>
வேர்ம ருங்கறுத் தாய்.விண்ணு ளார்பெரு மானேயோ. 7.1.5<br/>
<br/>
3458<br/>
விண்ணு ளார்பெரு மாற்க டிமைசெய்<br/>
  வாரை யும்செறும் ஐம்பு லனிவை,<br/>
மண்ணு ளென்னைப் பெற்றா லெஞ்செய்<br/>
  யாமற்று நீயும்விட்டால்?<br/>
பண்ணு ளாய்.கவி தன்னு ளாய்.<br/>
  பத்தியினுள் ளாய்.பர மீசனே, வந்தென்<br/>
கண்ணுளாய். நெஞ்சுளாய். சொல்லுளாய்.<br/>
  ஒன்று சொல்லாயே. 7.1.6<br/>
<br/>
3459<br/>
ஒன்று சொல்லி ஒருத்தினில் நிற்கிலாத<br/>
  ஒரைவர் வன்கயவரை,<br/>
என்று யான்வெல் கிற்பனுன் திருவரு ளில்லையேல்?,<br/>
அன்று தேவர் அசுரர் வாங்க<br/>
  அலைகட லரவம் அளாவி,ஓர்<br/>
குன்றம் வைத்த எந்தாய்.கொடியேன் பருகின் னமுதே. 7.1.7<br/>
<br/>
3460<br/>
இன்ன முதெனத் தோன்றி யோரைவர்<br/>
  யாவரையும் மயக்க, நீவைத்த<br/>
முன்ன மாயமெல் லால்முழு வேரரிந்து, என்னையுன்<br/>
சின்ன மும்திரு மூர்த்தியும் சிந்தித் தேத்திக்<br/>
  கைதொழ வேயரு ளெனக்கு,<br/>
என்னம் மா.என் கண்ணா. இமையோர்தம் குலமுதலே. 7.1.8<br/>
<br/>
3461<br/>
குலமுத லிடும்தீ வினைக்கொடு வன்குழியினில்<br/>
  வீழ்க்கும் ஐவரை<br/>
வலமுதல் கெடுக்கும் வரமே தந்தருள் கண்டாய்,<br/>
நிலமுத லினீவ் வுலகுக்கும் நிற்பன<br/>
  செல்வன என,பொருள்<br/>
பலமுதல் படைத்தாய்.என் கண்ணா.என் பரஞ்சுடரே. 7.1.9<br/>
<br/>
3462<br/>
 என்பரஞ் சுடரே.  என்றுன்னை அலற்றியுன்<br/>
  இணைத்தா மரைகட்கு,<br/>
அன்புருகி நிற்கும் அதுநிற்கச் சுமடு தந்தாய்,<br/>
வன்பரங்க ளெடுத்துஐவர் திசைதிசை<br/>
  வலித்தெற்று கின்றனர்<br/>
முன்பரவை கடைந்தமுதங் கொண்ட மூர்த்தியோ. 7.1.10<br/>
<br/>
3463<br/>
கொண்ட மூர்த்தியோர் மூவராய்க் குணங்கள்<br/>
  படைத்தளித் துக்கெடுக் கும்,அப்<br/>
புண்ட ரீகப்கொப் பூழ்ப்புனற் பள்ளி யப்பனுக்கே,<br/>
தொண்டர் தொண்டர் தொண்டர் தொண்டன் சடகோபன்<br/>
  சொல்லா யிரத்து ளிப்பத்தும்,<br/>
கண்டு பாடவல் லார்வினை போம்கங்கு லும்பகலே. (2) 7.1.11<br/>
<br/>
3464<br/>
கங்குலும் பகலும் கண் துயி லறியாள்<br/>
  கண்ணநீர் கைகளால் இறைக்கும்,<br/>
சங்குசக் கரங்க ளென்றுகை கூப்பும்<br/>
   தாமரைக் கண்  என்று தளரும்,<br/>
 எங்ஙனே தரிக்கே னுன்னைவிட்டு  என்னும்<br/>
  இருநிலம் கைதுழா விருக்கும்,<br/>
செங்கயல் பாய்நீர்த் திருவரங் கத்தாய்.<br/>
  இவள்திறத் தெஞ்செய்கின் றாயே?  (2) 7.2.1<br/>
<br/>
3465<br/>
 எஞ்செய்கின் றாயென் தாமரைக் கண்ணா.<br/>
  என்னும்கண் ணீர்மல்க இருக்கும்,<br/>
 எஞ்செய்கே னெறிநீர்த் திருவரங் கத்தாய்? <br/>
  என்னும்வெவ் வுயிர்த்துயிர்த் துருகும்<br/>
 முன்செய்த வினையே. முகப்படாய்  என்னும்<br/>
   முகில்வண்ணா. தகுவதோ?  என்னும்,<br/>
முஞ்செய்திவ் வுலகம் உண்டுமிழந் தளந்தாய்.<br/>
  எங்கொலோ முடிகின்ற திவட்கே? 7.2.2<br/>
<br/>
3466<br/>
வட்கிலள் இறையும்  மணிவண்ணா.  என்னும்<br/>
  வானமே நோக்கும்மை யாக்கும்,<br/>
 உட்குடை யசுரர் உயிரெல்லா முண்ட<br/>
  ஒருவனே.  என்னுமுள் ளுருகும்,<br/>
 கட்கிலீ. உன்னைக் காணுமா றருளாய்<br/>
  காகுத்தா. கண்ணனே.  என்னும்,<br/>
திட்கொடி மதிள்சூழ் திருவரங்கத்தாய்.<br/>
  இவள்திறத் தென்செய்திட் டாயே? 7.2.3<br/>
<br/>
3467<br/>
இட்டகால் இட்ட கையளாய் இருக்கும்<br/>
  எழுந்துலாய் மயங்கும்கை கூப்பும்,<br/>
 கட்டமே காதல்.  என்றுமூர்ச் சிக்கும்<br/>
   கடல்வண்ணா. கடியைகாண்  என்னும்,<br/>
 வட்டவாய் நேமி வலங்கையா.  என்னும்<br/>
   வந்திடாய்  என்றென்றே மயங்கும்,<br/>
சிட்டனே. செழுநீர்த் திருவரங் கத்தாய்.<br/>
  இவள்திறத் தெஞ்சிந்தித் தாயே? 7.2.4<br/>
<br/>
3468<br/>
சிந்திக்கும் திசைக்கும் தேறும்கை கூப்பும்<br/>
   திருவரங் கத்துள்ளாய்.  என்னும்<br/>
வந்திக்கும், ஆங்கே மழைக்கண்ணீர் மல்க<br/>
   வந்திடாய்  என்றென்றே மயங்கும்,<br/>
அந்திப்போ தவுணன் உடலிடந் தானே.<br/>
  அலைகடல் கடைந்தவா ரமுதே,<br/>
சந்தித்துன் சரணம் சார்வதே வலித்த<br/>
  தையலை மையல்செய் தானே. 7.2.5<br/>
<br/>
3469<br/>
 மையல்செய் தென்னை மனம்கவர்ந் தானே. <br/>
  என்னும் மா மாயனே.  என்னும்,<br/>
 செய்யவாய் மணியே.  என்னும் தண் புனல்சூழ்<br/>
  திருவரங் கத்துள்ளாய்.  என்னும்,<br/>
 வெய்யவாள் தண்டு சங்குசக் கரம்வில்<br/>
  ஏந்தும்விண் ணோர்முதல்.  என்னும்,<br/>
பைகொள்பாம் பணையாய். இவள்திறத் தருளாய்<br/>
  பாவியேன் செய்யற்பா லதுவே. 7.2.6<br/>
<br/>
3470<br/>
 பாலதுன் பங்கள் இன்பங்கள் படைத்தாய்.<br/>
  பற்றிலார் பற்றநின் றானே,<br/>
காலசக் கரத்தாய். கடலிடங் கொண்ட<br/>
  கடல்வண்ணா. கண்ணணே.  என்னும்,<br/>
 சேல்கொள்தண் புனல்சூழ் திருவரங் கத்தாய். <br/>
  என்னும் என் தீர்த்தனே.  என்னும்,<br/>
கோலமா மழைக்கண் பனிமல்க இருக்கும்<br/>
  என்னுடைக் கோமளக் கொழுந்தே. 7.2.7<br/>
<br/>
3471<br/>
 கொழுந்துவா னவர்கட்கு  என்னும் குன்றேந்திக்<br/>
  கோநிரை காத்தவன். என்னும்,<br/>
அழுந்தொழும் ஆவி அனலவெவ் வுயிர்க்கும்<br/>
   அஞ்சன வண்ணனே.  என்னும்,<br/>
எழுந்துமேல் நோக்கி யிமைப்பிலள் இருக்கும்<br/>
   எங்ஙனே நோக்குகேன்?  என்னும்,<br/>
செழுந்தடம் புனல்சூழ் திருவரங் கத்தாய்.<br/>
  என்செய்கேன் என்திரு மகட்கே? 7.2.8<br/>
<br/>
3472<br/>
 என்திரு மகள்சேர் மார்வனே.  என்னும்<br/>
   என்னுடை யாவியே.  என்னும்,<br/>
 நின்திரு எயிற்றால் இடந்துநீ கொண்ட<br/>
  நிலமகள் கேள்வனே.  என்னும்,<br/>
 அன்றுரு வேழும் தழுவிநீ கொண்ட<br/>
  ஆய்மகள் அன்பனே.  என்னும்,<br/>
தென்திரு வரங்கம் கோயில்கொண் டானே.<br/>
  தெளிகிலேன் முடிவிவள் தனக்கே. (2) 7.2.9<br/>
<br/>
3473<br/>
 முடிவிவள் தனக்கொன் றறிகிலேன்  என்னும்<br/>
   மூவுல காளியே.  என்னும்,<br/>
 கடிகமழ் கொன்றைச் சடையனே.  என்னும்<br/>
   நான்முகக் கடவுளே.  என்னும்,<br/>
 வடிவுடை வானோர் தலைவனே.  என்னும்<br/>
   வண்திரு வரங்கனே.  என்னும்,<br/>
அடியடை யாதாள் போலிவள் அணுகி<br/>
  அடைந்தனள் முகில்வண்ணன் அடியே. 7.2.10<br/>
<br/>
3474<br/>
முகில்வண்ணன் அடியை அடைந்தருள் சூடி<br/>
  உய்ந்தவன் மொய்புனல் பொருநல்,<br/>
துகில்வண்ணத் தூநீர்ச் சேர்ப்பன்வண்பொழில்சூழ்<br/>
  வண்குரு கூர்ச்சட கோபன்,<br/>
முகில்வண்ணன் அடிமேல் சொன்னசொன்மாலை<br/>
  ஆயிரத் திப்பத்தும் வல்லார்,<br/>
முகில்வண்ண வானத் திமையவர் சூழ<br/>
  இருப்பர்பே ரின்பவெள் ளத்தே. (2) 7.2.11<br/>
<br/>
3475<br/>
வெள்ளைச் சுரிசங்கொ டாழி யேந்தித்<br/>
  தாமரைக் கண்ணனென் னெஞ்சி னூடே,<br/>
புள்ளைக் கடாகின்ற வாற்றைக் காணீர்<br/>
  எஞ்சொல்லிச் சொல்லுகேன் அன்னை மீர்காள்,<br/>
வெள்ளச் சுகமவன் வீற்றி ருந்த<br/>
  வேத வொலியும் விழா வொலியும்,<br/>
பிள்ளைக் குழாவிளை யாட்டொலி யும் அறாத்<br/>
  திருப்பே ரையில் சேர்வன் நானே. (2) 7.3.1<br/>
<br/>
3476<br/>
நானக் கருங்குழல் தோழி மீர்காள்.<br/>
  அன்னை யர்காள்.அயல் சேரியீர்காள்,<br/>
நானித் தனிநெஞ்சம் காக்க மாட்டேன்<br/>
  என்வசம் அன்றிதி ராப்ப கல்போய்,<br/>
தேன்மொய்த்த பூம்பொழில் தண்ப ணைசூழ்<br/>
  தெந்திருப் பேரையில் வீற்றி ருந்த,<br/>
வானப்பி ரான்மணி வண்ணன் கண்ணன்<br/>
  செங்கனி வாயின் திறத்த துவே. 7.3.2<br/>
<br/>
3477<br/>
செங்கனி வாயின் திறத்த தாயும்<br/>
  செஞ்சுடர் நீண்முடித் தாழ்ந்த தாயும்,<br/>
சங்கொடு சக்கரம் கண்டு கந்தும்<br/>
  தாமரைக் கண்களுக் கற்றுத் தீர்ந்தும்,<br/>
திங்களும் நாளும் விழாவ றாத<br/>
  தெந்திருப் பேரையில் வீற்றி ருந்த,<br/>
நங்கள் பிரானுக்கென் னெஞ்சம் தோழீ.<br/>
  நாணும் நிரையு மிழந்த துவே. 7.3.3<br/>
<br/>
3478<br/>
இழந்தவெம் மாமை திறத்துப் போன<br/>
  என்னெஞ்சி னாருமங் கே ஒழிந்தார்,<br/>
உழந்தினி யாரைக்கொண் டெனு சாகோ?<br/>
  ஓதக் கடலொலி போல எங்கும்,<br/>
எழுந்தநல் வேதத் தொலிநின் றோங்கு<br/>
  தெந்திருப் பேரையில் வீற்றி ருந்த,<br/>
முழங்குசங் கக்கையன் மாயத் தாழ்ந்தேன்<br/>
  அன்னையர் காள்.என்னை யென்மு னிந்தே? 7.3.4<br/>
<br/>
3479<br/>
முனிந்து சகடம் உதைத்து மாயப்<br/>
  பேய்முலை யுண்டு மருதி டைப்போய்,<br/>
கனிந்த விளவுக்குக் கன்றெ றிந்த<br/>
  கண்ண பிரானுக்கென் பெண்மை தோற்றேன்,<br/>
முனிந்தினி யென்செய்தீர் அன்னை மீர்காள்.<br/>
  முன்னி யவன்வந்து வீற்றி ருந்த,<br/>
கனிந்த பொழில்திருப் பேரை யிற்கே<br/>
  காலம் பெறவென்னைக் காட்டு மினே. 7.3.5<br/>
<br/>
3480<br/>
காலம் பெறவென்னைக் காட்டு மின்கள்<br/>
  காதல் கடலின் மிகப் பெரிதால்,<br/>
நீல முகில்வண் ணத்தெம் பெருமான்<br/>
  நிற்குமுன் னேவந்தென் கைக்கும் எய்தான்,<br/>
ஞாலத் தவன்வந்து வீற்றி ருந்த<br/>
  நான்மறை யாளரும் வேள்வி யோவா,<br/>
கோலச் செந்நெற்கள் கவரி வீசும்<br/>
  கூடு புனல்திருப் பேரை யிற்கே. 7.3.6<br/>
<br/>
3481<br/>
பேரெயில் சூழ்கடல் தென்னி லங்கை<br/>
  செற்ற பிரான்வந்து வீற்றி ருந்த,<br/>
பேரையிற் கேபுக்கென் னெஞ்சம் நாடிப்<br/>
  பேர்த்து வரவெங்கும் காண மாட்டேன்,<br/>
ஆரை யினிங் குடையம் தோழி.<br/>
  என்னெஞ்சம் கூவ வல்லாரு மில்லை,<br/>
ஆரை யினிக்கொண்டென் சாதிக் கின்றது?<br/>
  என்னெஞ்சம் கண்டது வேகண் டேனே. 7.3.7<br/>
<br/>
3482<br/>
கண்டது வேகொண்டெல் லாருங் கூடிக்<br/>
  கார்க்கடல் வண்ணனோ டெந்தி றத்துக்<br/>
கொண்டு,அலர் தூற்றிற் றதுமுத லாக்<br/>
  கொண்டவென் காத லுரைக்கில் தோழீ,<br/>
மண்டிணி ஞால முமேழ் கடலும்<br/>
  நீள்வி சும்பும் கழியப் பெரிதால்,<br/>
தெண்திரை சூழ்ந்தவன் வீற்றி ருந்த<br/>
  தெந்திருப் பேரையில் சேர்வன் சென்றே. 7.3.8<br/>
<br/>
3483<br/>
சேர்வஞ்சென் றென்னுடைத் தோழி மீர்காள்.<br/>
  அன்னையர் காள்.என்னைத் தேற்ற வேண்டா,<br/>
நீர்கள் உரைக்கின்ற தென்னி தற்கு?<br/>
  நெஞ்சும் நிறைவும் எனக்கிங் கில்லை,<br/>
கார்வண்ணன் கார்க்கடல் ஞால முண்ட<br/>
  கண்ண பிரான்வந்து வீற்றி ருந்த,<br/>
ஏர்வள வொண்கழ னிப்பழ னத்துத்<br/>
  தென்திருப் பேரை யின்மா நகரே. 7.3.9<br/>
<br/>
3484<br/>
நகரமும் நாடும் பிறவும் தேர்வேன்<br/>
  நாணெனக் கில்லையென் தோழி மீர்காள்,<br/>
சிகரம் அணிநெடு மாடம் நீடு<br/>
  தென்திருப் பேரையில் வீற்றி ருந்த,<br/>
மகர நெடுங்குழைக் காதன் மாயன்<br/>
  நூற்றுவ ரையன்று மங்க நூற்ற,<br/>
நிகரில் முகில்வண்ணன் நேமி யானென்<br/>
  னெஞ்சம் கவர்ந்தெனை யூழி யானே? 7.3.10<br/>
<br/>
3485<br/>
ஊழிதோ றூழி யுருவம் பேரும்<br/>
  செய்கையும் வேறவன் வையங் காக்கும்,<br/>
ஆழிநீர் வண்ணனை யச்சு தன்னை<br/>
  அணிகுரு கூர்ச்சட கோபன் சொன்ன,<br/>
கேழிலந் தாதியோ ராயி ரத்துள்<br/>
  இவைதிருப் பேரையில் மேய பத்தும்,<br/>
ஆழியங் கையனை யேத்த வல்லார்<br/>
  அவரடி மைத்திறத் தாழி யாரே. (2) 7.3.11<br/>
<br/>
3486<br/>
ஆழி யெழச்சங்கும் வில்லு மெழ,திசை<br/>
வாழி யெழத்தண்டும் வாளு மெழ,அண்டம்<br/>
மோழை யெழமுடி பாத மெழ,அப்பன்<br/>
ஊழி யெழவுல கங்கொண்ட வாறே. (2) 7.4.1<br/>
<br/>
3487<br/>
ஆறு மலைக்கெதிர்ந் தோடு மொலி,அர<br/>
வூறு சுலாய்மலை தேய்க்கு மொலி,கடல்<br/>
மாறு சுழன்றழைக் கின்ற வொலி, அப்பன்<br/>
சாறு படவமு தங்கொண்ட நான்றே. 7.4.2<br/>
<br/>
3488<br/>
நான்றில வேழ்மண்ணும் தானத்த, வே,பின்னும்<br/>
நான்றில வேழ்மலை தானத்த வே,பின்னும்<br/>
நான்றில வேழ்கடல் தானத்த வே,அப்பன்<br/>
ஊன்றி யிடந்தெயிற் றில்கொண்ட நாளே. 7.4.3<br/>
<br/>
3489<br/>
நாளு மெழநில நீரு மெழவிண்ணும்<br/>
கோளு மெழேரி காலு மெழ,மலை<br/>
தாளு மெழச்சுடர் தானு மெழ,அப்பன்<br/>
ஊளி யெழவுல கமுண்ட வூணே. 7.4.4<br/>
<br/>
3490<br/>
ஊணுடை மல்லர் ததர்ந்த வொலி,மன்னர்<br/>
ஆணுடை சேனை நடுங்கு மொலி,விண்ணுள்<br/>
ஏணுடைத் தேவர் வெளிப்பட்ட வொலி,அப்பன்<br/>
காணுடைப் பாரதம் கையரைப் போழ்தே. 7.4.5<br/>
<br/>
3491<br/>
போழ்து மெலிந்தபுன் செக்கரில்,வான்திசை<br/>
சூழு மெழுந்துதி ரப்புன லா,மலை<br/>
கீழ்து பிளந்தசிங் கமொத்த தால்,அப்பன்<br/>
ஆழ்துயர் செய்தசு ரரைக்கொல்லு மாறே. 7.4.6<br/>
<br/>
3492<br/>
மாறு நிரைத்திரைக் கும்சரங் கள்,இன<br/>
நூறு பிணம்மலை போல்புர ள,கடல்<br/>
ஆறு மடுத்துதி ரப்புன லா,அப்பன்<br/>
நீறு படவிலங் கைசெற்ற நேரே. 7.4.7<br/>
<br/>
3493<br/>
நேர்சரிந் தாங்கொடிக் கோழிகொண் டான்,பின்னும்<br/>
நேர்சரிந் தானெரி யுமன லோன்,பின்னும்<br/>
நேர்சரிந் தான்முக்கண் மூர்த்திகண் டீர்,அப்பன்<br/>
நேர்சரி வாணந்திண் டோ ள்கொண்ட அன்றே. 7.4.8<br/>
<br/>
3494<br/>
அன்றுமண் நீரெரி கால்விண் மலைமுதல்,<br/>
அன்று சுடரிரண் டும்பிற வும்,பின்னும்<br/>
அன்று மழையுயிர் தேவும்மற் றும்,அப்பன்<br/>
அன்று முதலுல கம்செய் ததுமே. 7.4.9<br/>
<br/>
3495<br/>
மேய்நிரை கீழ்புக மாபுர ள,சுனை<br/>
வாய்நிறை நீர்பிளி றிச்சொரி ய,இன<br/>
ஆநிரை பாடியங் கேயொடுங் க,அப்பன்<br/>
தீமழை காத்துக் குன்ற மெடுத்தானே. 7.4.10<br/>
<br/>
3496<br/>
குன்ற மெடுத்த பிரானடி யாரொடும்,<br/>
ஒன்றிநின் றசட கோப னுரைசெயல்,<br/>
நன்றி புனைந்த ஓராயிரத் துள்ளிவை<br/>
வென்றி தரும்பத்தும் மேவிக்கற் பார்க்கே. (2) 7.4.11<br/>
<br/>
3497<br/>
கற்பார் இராம பிரானையல்லால்மற்றும் கற்பரோ?,<br/>
புற்பா முதலாப் புல்லெறும் பாதியொன் றின்றியே,<br/>
நற்பால் அயோத்தியில் வாழும் சராசரம் முற்றவும்,<br/>
நற்பாலுக் குய்த்தனன் நான்முக னார்பெற்ற நாட்டுளே. (2) 7.5.1<br/>
<br/>
3498<br/>
நாட்டில் பிறந்தவர் நாரணற் காளன்றி யாவரோ,<br/>
நாட்டில் பிறந்து படாதன பட்டு மனிசர்க்கா,<br/>
நாட்டை நலியும் அரக்கரை நாடித் தடிந்திட்டு,<br/>
நாட்டை யளித்துய்யச் செய்து நடந்தமை கேட்டுமே? 7.5.2<br/>
<br/>
3499<br/>
கேட்பார்கள் கேசவன் கீர்த்தியல் லால்மற்றூம் கேட்பரோ,<br/>
கேட்பார் செவிசுடு கீழ்மை வசவுக ளேவையும்,<br/>
சேட்பால் பழம்பகைவன் சிசு பாலன், திருவடி<br/>
தாட்பால் அடைந்த தன்மை யறிவாரை யறிந்துமே? 7.5.3<br/>
<br/>
3500<br/>
தன்மை யறிபவர் தாமவற் காளன்றி யாவரோ,<br/>
பன்மைப் படர்பொருள் ஆதுமில் பாழ்நெடுங் காலத்து,<br/>
நன்மைப் புனல்பண்ணி நான்முகனைப்பண்ணி, தன்னுள்ளே<br/>
தொன்மை மயக்கிய தோற்றிய சூழல்கள் சிந்தித்தே? 7.5.4<br/>
<br/>
3501<br/>
சூழல்கள் சிந்திக்கில் மாயன் கழலன்றிச் சூழ்வரோ,<br/>
ஆழப் பெரும்புனல் தன்னுள் அழுந்திய ஞாலத்தை,<br/>
தாழப் படாமல்தன் பாலொரு கோட்டிடைத் தான்கொண்ட,<br/>
கேழல் திருவுரு வாயிற்றுக் கேட்டும் உணர்ந்துமே? 7.5.5<br/>
<br/>
3502<br/>
கேட்டும் உணர்ந்தவர் கேசவற் காளன்றி யாவரோ,<br/>
வாட்டமி லாவண்கை மாவலி வாதிக்க வாதிப்புண்டு,<br/>
ஈட்டங்கொள் தேவர்கள் சென்றிரந் தார்க்கிடர் நீக்கிய,<br/>
கோட்டங்கை வாமன னாயச்செய்த கூத்துகள் கண்டுமே? 7.5.6<br/>
<br/>
3503<br/>
கண்டும் தெளிந்தும்கற் றார்க்கண்ணற் காளன்றி யாவரோ,<br/>
வண்டுன் மலர்த்தொங்கல் மார்க்கண்டேயனுக்கு வாழுநாள்<br/>
இண்டைச் சடைமுடி யீசனுடன்கொண்டு சாச்சொல்ல,<br/>
கொண்டங்குத் தன்னொடும் கொண்டுடன்சென்றதுணர்ந்துமே? 7.5.7<br/>
<br/>
3504<br/>
செல்ல வுணர்ந்தவர் செல்வன்றன் சீரன்றிக் கற்பரோ,<br/>
எல்லை யிலாத பெருந்தவத் தால்பல செய்மிறை,<br/>
அல்லல் அமரரைச் செய்யும் இரணிய னாகத்தை,<br/>
மல்லல் அரியுரு வாய்ச்செய்த மாயம் அறிந்துமே? 7.5.8<br/>
<br/>
3505<br/>
மாயம் அறிபவர் மாயவற் காளன்றி யாவரோ,<br/>
தாயம் செறுமொரு நூற்றுவர் மங்கவோ ரைவர்க்காய்,<br/>
தேச மறியவோர் சாரதி யாய்ச்சென்று சேனையை<br/>
நாசம்செய் திட்டு, நடந்தநல் வார்த்தை யறிந்துமே? 7.5.9<br/>
<br/>
3506<br/>
வார்த்தை யறிபவர் மாயவற் காளன்றி யாவரோ,<br/>
போர்த்த பிறப்பொடு நோயோடு மூப்பொடு இறப்பிவை<br/>
பேர்த்து, பெருந்துன்பம் வேரற நீக்கித்தன் தாளிங்கீழ்ச்<br/>
சேர்த்து,அவன் செய்யும் சேமத்தையெண்ணித் தெளிவுற்றே? (2) 7.5.10<br/>
<br/>
3507<br/>
தெளிவுற்று வீவன்றி நின்றவர்க் கின்பக் கதிசெய்யும்,<br/>
தெளிவுற்ற கண்ணனை தென்குரு கூர்ச்சட கோபன்fசொல்,<br/>
தெளிவுற்ற ஆயிரத் துள்ளிவை பத்தும்வல் லாரவர்,<br/>
தெளிவுற்ற சிந்தையர் பாமரு மூவுல கத்துள்ளே. (2) 7.5.11<br/>
<br/>
3508<br/>
பாமரு மூவுலகும் படைத்த<br/>
  பற்ப நாபாவோ,<br/>
பாமரு மூவுலகும் அளந்த<br/>
  பற்ப பாதாவோ,<br/>
தாமரைக் கண்ணாவோ. தனியேன்<br/>
  தனியா ளாவோ,<br/>
தாமரைக் கையாவோ. உன்னை<br/>
  யென்றுகொல் சார்வதுவே? (2) 7.6.1<br/>
<br/>
3509<br/>
என்றுகொல் சேர்வதந் தோஅரன்<br/>
  நான்முக னேத்தும்,செய்ய<br/>
நின்திருப் பாதத்தை யான்நிலம்<br/>
  நீரெரி கால்,விண்ணுயிர்<br/>
என்றிவை தாம்முத லாமுற்று<br/>
  மாய்நின்ற எந்தாயோ,<br/>
குன்றெடுத் தாநிரை மேய்த்தவை<br/>
  காத்தவெங் கூத்தாவோ. 7.6.2<br/>
<br/>
3510<br/>
காத்தவெங் கூத்தாவோ. மலையேந்திக்<br/>
  கன்மாரி தன்னை,<br/>
பூத்தண் டுழாய்முடி யாய்.புனை<br/>
  கொன்றையஞ் செஞ்சடையாய்,<br/>
வாய்த்தவென் நான்முக னே.வந்தென்<br/>
  னாருயிர் நீயானால்,<br/>
ஏத்தருங் கீர்த்தியி னாய்.உன்னை<br/>
  யெங்குத் தலைப்பெய்வனே? 7.6.3<br/>
<br/>
3511<br/>
எங்குத் தலைப்பெய்வன் நான்?எழில்<br/>
  மூவுல கும்நீயே,<br/>
அங்குயர் முக்கட்fபிரான்<br/>
  பிரமன்பெரு மானவன்நீ,<br/>
வெங்கதிர் வச்சிரக் கையிந்<br/>
 திரன்முத லாத்தெய்வம்நீ,<br/>
கொங்கலர் தண்ணந் துழாய்முடி<br/>
  யென்னுடைக் கோவலனே. 7.6.4<br/>
<br/>
3512<br/>
என்னுடைக் கோவல னே.என்<br/>
  பொல்லாக்கரு மாணிக்கமே,<br/>
உன்னுடை யுந்தி மலருலகம்<br/>
  அவைமூன் றும்பரந்து,<br/>
உன்னுடைச் சோதிவெள் ளத்தகம்<br/>
  பாலுன்னைக் கண்டுகொண்டிட்டு,<br/>
என்னுடை யாருயிரார் எங்ஙனே<br/>
  கொல்வந் தெய்துவரே? 7.6.5<br/>
<br/>
3513<br/>
வந்தெய்து மாறறி யேன்மல்கு<br/>
  நீலச் சுடர்தழைப்ப,<br/>
செஞ்சுடர்ச் சோதிகள் பூத்தொரு<br/>
  மாணிக்கம் சேர்வதுபோல்,<br/>
அந்தர மேல்செம்பட் டோ டடி<br/>
  உந்திகை மார்வுகண்வாய்,<br/>
செஞ்சுடர்ச் சோதி விடவுறை<br/>
  என்திரு மார்பனையே. 7.6.6<br/>
<br/>
3514<br/>
என்திரு மார்பன் தன்னையென்<br/>
  மலைமகள் கூறன்தன்னை,<br/>
என்றுமென் நாமக ளையகம்<br/>
  பால்கொண்ட நான்முகனை,<br/>
நின்ற சசிபதி யைநிலங்<br/>
  கீண்டெயில் மூன்றெரித்த,<br/>
வென்று புலம்துரந் தவிசும்<br/>
  பாளியைக் காணேனோ. 7.6.7<br/>
<br/>
3515<br/>
ஆளியைக் காண்பரி யாயரி<br/>
  காண்நரி யாய்,அரக்கர்<br/>
ஊளையிட் டன்றிலங்கைகடந்<br/>
  துபிலம் புக்கொளிப்ப,<br/>
மீளியம் புள்ளைக் கடாய்விறல்<br/>
  மாலியைக் கொன்று,பின்னும்<br/>
ஆளுயர் குன்றங்கள் செய்தடர்த்<br/>
  தானையும் காண்டுங்கொலோ? 7.6.8<br/>
<br/>
3516<br/>
காண்டுங்கொ லோநெஞ்ச மே.கடி<br/>
  யவினை யேமுயலும்,<br/>
ஆண்டிறல் மீளிமொய்ம் பிலரக்f<br/>
  கன்fகுலத் தைத்தடிந்து,<br/>
மீண்டுமவன் தம்பிக்கே விரி<br/>
  நீரிலங்கையருளி,<br/>
ஆண்டுதன் சோதிபுக் கவம<br/>
  ரர்அரி யேற்றினையே? 7.6.9<br/>
<br/>
3517<br/>
ஏற்றரும் வைகுந்தத் தையருளும்<br/>
  நமக்கு, ஆயர்குலத்து<br/>
ஈற்றிளம் பிள்ளையொன் றாய்ப்புக்கு<br/>
  மாயங்க ளேயியற்றி,<br/>
கூற்றியல் கஞ்சனைக் கொன்றுஐவர்க்<br/>
  காயக்கொடுஞ் சேனைதடிந்து,<br/>
ஆற்றல்மிக் கான்பெரி யபரஞ்<br/>
  சோதிபுக் கஅரியே. 7.6.10<br/>
<br/>
3518<br/>
புக்க அரியுரு வாயவுணனுடல் கீண்டுகந்த,<br/>
சக்கரச் செல்வன்தன்னைக் குருகூர்ச்சட கோபஞ்சொன்ன,<br/>
மிக்கவோ ராயிரத் துளிவைபத்தும்வல் லாரவரை,<br/>
தொக்குப்பல் லாண்டிசைத் துக்கவரி செய்வ ரேழையரே. (2) 7.6.11<br/>
<br/>
3519<br/>
ஏழையர் ஆவியுண் ணுமிணைக்<br/>
  கூற்றங்கொ லோவறியேன்,<br/>
ஆழியுங் கண்ண பிராந்திருக்<br/>
  கண்கள்கொ லோவறியேன்,<br/>
சூழவும் தாமரை நாண்மலர்<br/>
  போல்வந்து தோன்றும்கண்டீர்,<br/>
தோழியர் காள்.அன்னை மீர்.என்fசெய்<br/>
  கேந்துய ராட்டியேனே? (2) 7.7.1<br/>
<br/>
3520<br/>
ஆட்டியும் தூற்றியும் நின்றன்னை<br/>
  மீரென்னை நீர்நலிந்தென்?<br/>
மாட்டுயர் கற்பகத் தின்வல்லி<br/>
  யோகொழுந் தோ?அறியேன்,<br/>
ஈட்டிய வெண்ணெயுண் டாந்திரு<br/>
  மூக்கென தாவியுள்ளே,<br/>
மாட்டிய வல்விளக் கின்<br/>
  சுடரய்நிற்கும் வாலியதே. 7.7.2<br/>
<br/>
3521<br/>
வாலிய தோர்கனி கொல்வினை<br/>
  யாட்டியேன் வல்வினைகொல்,<br/>
கோலம் திரள்பவ ளக்கொழுந்<br/>
  துண்டங்கொ லோவறியேன்,<br/>
நீல நெடுமுகில் போல்திரு<br/>
  மேனியம் மான்தொண்டைவாய்,<br/>
ஏலும் திசையுளெல் லாம்வந்து<br/>
  தோன்றுமென் னின்னுயிர்க்கே. 7.7.3<br/>
<br/>
3522<br/>
இன்னுயிர்க் கேழையர் மேல்வளையும்<br/>
  இணை நீலவிற்கொல்,<br/>
மன்னிய சீர்மத னங்கருப்புச்<br/>
  சிலை கொல்,மதனன்<br/>
தன்னுயிர்த் தாதைகண் ணபெருமான்<br/>
  புரு வமவையே,<br/>
என்னுயிர் மேலன வாய்<br/>
   அடுகின்றன என்று நின்றே. 7.7.4<br/>
<br/>
3523<br/>
என்று நின்றேதிக ழும்செய்ய<br/>
  வீன்சுடர் வெண்மின்னுக்கொல்,<br/>
அன்றியென் னாவி யடுமணி<br/>
  முத்தங்கொ லோவறியேன்,<br/>
குன்றம் எடுத்தபி ரான்<br/>
  முறுவலெனதாவியடும்,<br/>
ஒன்றும் அறிகின்றி லேனன்னை<br/>
  மீர்.எனக் குய்விடமே. 7.7.5<br/>
<br/>
3524<br/>
 உய்விடம் ஏழையர்க் கும்<br/>
  அசுரர்க்கும் அரக்கர்கட்கும்<br/>
எவ்விடம்?  என்றிலங் கிமகரம்<br/>
  தழைக் கும்தளிர்கொல்,<br/>
பைவிடப் பாம்பணை யான்<br/>
  திருக்குண்டலக் காதுகளே?<br/>
கைவிட லொன்றுமின் றிய்<br/>
  அடுகின்றன காண்மின்களே. 7.7.6<br/>
<br/>
3525<br/>
காண்மின்கள் அன்னையர் காள்.என்று<br/>
  காட்டும் வகையறியேன்,<br/>
நாண்மன்னு வெண்திங்கள் கொல்.<br/>
  நயந்தார்கட்கு நச்சிலைகொல்,<br/>
சேண்மன்னு நால்தடந் தோள்<br/>
  பெருமான்தன் திருநுதலே?,<br/>
கோள்மன்னி யாவி யடும்கொடியேன்<br/>
  உயிர் கோளிழைத்தே. 7.7.7<br/>
<br/>
3526<br/>
கோளிழைத் தாமரையும்<br/>
  கொடியும் பவளமும் வில்லும்,<br/>
கோளிழைத்தண் முத்தமும்<br/>
  தளிரும் குளிர்வான் பிறையும்,<br/>
கோளிழையாவுடைய கொழுஞ்<br/>
  சோதி வட்டங்கொல், கண்ணன்,<br/>
கோளிழைவாள் முகமாய்க் கொடியேன்<br/>
  உயிர் கொள்கின்றதே? 7.7.8<br/>
<br/>
3527<br/>
கொள்கின்ற கோளிரு ளைச்சுகிர்ந்<br/>
  திட்ட கொழுஞ்சுருளின்,<br/>
உள்கொண்ட நீலநன் னூல்தழை<br/>
  கொல்?அன்று மாயங்குழல்,<br/>
விள்கின்ற பூந்தண் டுழாய்விரை<br/>
  நாறவந் தென்னுயிரை,<br/>
கள்கின்ற வாறறி யீரன்னை<br/>
  மீர்.கழ றாநிற்றிரே. 7.7.9<br/>
<br/>
3528<br/>
 நிற்றிமுற் றத்துள் என் றுநெரித்<br/>
  தகைய ராயென்னைநீர்<br/>
சுற்றியும் சூழ்ந்தும் வைதிர்சுடர்ச்<br/>
  சோதி மணிநிறமாய்,<br/>
முற்றவிம் மூவுல கும்விரி<br/>
  கின்ற சுடர்முடிக்கே,<br/>
ஒற்றுமைக் கொண்டதுள் ளமன்னை<br/>
  மீர்.நசை யென்நுங்கட்கே? 7.7.10<br/>
<br/>
3529<br/>
கட்கரி யபிர மஞ்சிவன் இந்திரன் என்றிவர்க்கும்,<br/>
கட்கரி யகண்ண னைக்குரு கூர்ச்சடகோபன்fசொன்ன,<br/>
உட்குடை யாயிரத் தூளிவை யுமொரு பத்தும்வல்லார்,<br/>
உட்குடை வானவ ரோடுட னாயென்றும் மாயாரே. (2) 7.7.11<br/>
<br/>
3530<br/>
மாயா. வாமன னே.மது சூதா. நீயருளாய்,<br/>
தீயாய் நீராய் நிலனாய் விசும்பாய்க் காலாய்,<br/>
தாயாய் தந்தையாய் மக்களாய் மற்றுமாய் முற்றுமாய்,<br/>
நீயாய் நீநின்ற வாறிவை யென்ன நியாயங்களே. (2) 7.8.1<br/>
<br/>
3531<br/>
அங்கண் மலர்த்தண் டுழாய்முடி அச்சுத னே.அருளாய்,<br/>
திங்களும் ஞாயிறு மாய்ச்செழும் பல்சுட ராயிருளாய்,<br/>
பொங்கு பொழிமழை யாய்ப்புக ழாய்பழி யாய்ப்பின்னும்நீ,<br/>
வெங்கண்வெங் கூற்றமு மாவிவை யென்ன விசித்திரமே. 7.8.2<br/>
<br/>
3532<br/>
சித்திரத் தேர்வல வா.திருச் சக்கரத் தாய்.அருளாய்,<br/>
எத்தனை யோருக முமவை யாயவற் றுள்ளியுலும்,<br/>
ஒத்தவொண் பல்பொருள் களுலப் பில்லன வாய்வியவாய்,<br/>
வித்தகத் தாய்நிற்றி நீயவை யென்ன விடமங்களே. 7.8.3<br/>
<br/>
3533<br/>
கள்ளவிழ் தாமரைக்கண்கண்ண னே.எனக் கொன்றருளாய்,<br/>
உள்ளது மில்லது மாயுலப் பில்லன வாய்வியவாய்,<br/>
வெள்ளத் தடங்கட லுள்விட நாகணை மேல்மருவி,<br/>
உள்ளப்பல் யோகுசெய் தியிவை யென்ன உபாயங்களே. 7.8.4<br/>
<br/>
3534<br/>
பாசங்கள் நீக்கியென் னையுனக் கேயுறக் கொண்டிட்டு,நீ<br/>
வாச மலர்த்தண் டுழாய்முடி மாயவ னே.அருளாய்,<br/>
காயமும் சீவனு மாய்க்கழி வாய்ப்பிறப் பாய்ப்பின்னும்நீ,<br/>
மாயங்கள்செய்துவைத் தியிவை யென்ன மயக்குகளே. 7.8.5<br/>
<br/>
3535<br/>
மயக்கா. வாமன னே.மதி யாம்வண்ணம் ஒன்றருளாய்,<br/>
அயர்ப்பாய்த் தேற்றமு மாயழ லாய்க்குளி ராய்வியவாய்,<br/>
வியப்பாய் வென்றிகளாய்வினை யாய்ப்பய னாய்ப்பின்னும்நீ,<br/>
துயக்காய் நீநின்ற வாறிவை யென்ன துயரங்களே. 7.8.6<br/>
<br/>
3536<br/>
துயரங்கள் செய்யுங்கண்ணா.சுடர் நீண்முடி யாயருளாய்,<br/>
துயரம்செய் மானங்க ளாய்மத னாகி உகவைகளாய்,<br/>
துயரம்செய் காமங்க ளாய்த்துலையாய்நிலை யாய்நடையாய்,<br/>
துயரங்கள் செய்துவைத் தியிவை யென்னசுண் டாயங்களே. 7.8.7<br/>
<br/>
3537<br/>
என்னச்சுண்டாயங்களால் நின்றிட்டாயென்னையாளும்கண்ணா,<br/>
இன்னதோர் தன்மையை என்றுன்னையாவர்க்கும் தேற்றரியை,<br/>
முன்னிய மூவுல குமவை யாயவற் றைப்படைத்து,<br/>
பின்னுமுள் ளாய்.புறத் தாய்.இவை யென்ன இயற்கைகளே. 7.8.8<br/>
<br/>
3538<br/>
என்ன இயற்கைகளால் எங்ஙனேநின்றிட் டாயென்கண்ணா,<br/>
துன்னு கரசர ணம்முத லாகவெல் லாவுறுப்பும்<br/>
உன்னு சுவையொளி யூறொலி நாற்றம் முற்றும்நீயே,<br/>
உன்னை யுணர வுறிலுலப் பில்லை நுணுக்கங்களே. 7.8.9<br/>
<br/>
3539<br/>
இல்லை நுணுக்கங்க ளேயித னில்பிறி தென்னும்வண்ணம்<br/>
தொல்லைநன் னூலில் சொன்ன வுருவும் அருவும்நியே<br/>
அல்லித் துழாயலங் கலணி மார்ப.என் அச்சுதனே,<br/>
வல்லதோர் வண்ணம்சொன்னாலதுவேயுனக் காம்வண்ணமே. 7.8.10<br/>
<br/>
3540<br/>
ஆம்வண்ண மின்னதொன் றென்றறி வதரி யஅரியை,<br/>
ஆம்வண்ணத் தால்குரு கூர்ச்சட கோபன் அறிந்துரைத்த<br/>
ஆம்வண்ண வொண்டமிழ்களிவை யாயிரத் துளிப்பத்தும்,<br/>
ஆம்வண்ணத் தாலுரைப்பாரமைந் தார்தமக்கென்றைக்குமே. (2) 7.8.11<br/>
<br/>
3541<br/>
என்றைக்கும் என்னையுய் யக்கொண்டு போகிய,<br/>
அன்றைக்கன் றென்னைத்தன் னாக்கியென் னால்தன்னை,<br/>
இன்றமிழ் பாடிய ஈசனை யாதியாய்<br/>
நின்றவென் சோதியை, எஞ்சொல்லி நிற்பனோ? (2) 7.9.1<br/>
<br/>
3542<br/>
என்சொல்லி நிற்பனென் இன்னுயி ரின்றொன்றாய்,<br/>
என்சொல்லால் யான்சொன்ன இன்கவி யென்பித்து,<br/>
தன்சொல்லால் தான்தன்னைக் கீர்த்தித்த மாயன்,என்<br/>
முன்சொல்லும் மூவுரு வாம் முதல்வனே. 7.9.2<br/>
<br/>
3543<br/>
ஆம்முதல் வனிவ னென்றுதற் றேற்றி,என்<br/>
நாமுதல் வந்து புகுந்துநல் லின்கவி,<br/>
தூமுதல் பத்தர்க்குத் தான்தன்னைச் சொன்ன,என்<br/>
வாய்முதல் அப்பனை என்று மறப்பனோ? 7.9.3<br/>
<br/>
3544<br/>
அப்பனை யென்று மறப்பனென் னாகியே,<br/>
தப்புத லின்றித் தனைக் கவி தான்சொல்லி,<br/>
ஒப்பிலாத் தீவினை யேனையுய் யக்கொண்டு<br/>
செப்பமே செய்து திரிகின்ற சீர்கண்டே? 7.9.4<br/>
<br/>
3545<br/>
சீர்கண்டு கொண்டு திருந்துநல் லின்கவி,<br/>
நேற்பட யான்சொல்லும் நீர்மை யிலாமையில்,<br/>
ஏர்விலா என்னைத்தன் னாக்கி என் னால்தன்னை,<br/>
பார்பரவு இன்கவி பாடும் பரமரே. 7.9.5<br/>
<br/>
3546<br/>
இன்கவி பாடும் பரம கவிகளால்,<br/>
தன்கவி தான்தன்னைப் பாடுவி யாது,இன்று<br/>
நன்குவந் தென்னுட னாக்கியென் னால்தன்னை,<br/>
வன்கவி பாடுமென் வைகுந்த நாதனே. 7.9.6<br/>
<br/>
3547<br/>
வைகுந்த நாதனென் வல்வினை மாய்ந்தறச்,<br/>
செய்குந்தன் றன்னையென் னாக்கியென் னால்தன்னை,<br/>
வைகுந்த னாகப் புகழ்வண் தீங்கவி,<br/>
செய்குந்தன் தன்னையெந் நாள்சிந்தித் தார்வனோ. 7.9.7<br/>
<br/>
3548<br/>
ஆர்வனோ ஆழியங் கையெம்பி ரான்புகழ்,<br/>
பார்விண்நீர் முற்றும் கலந்து பருகிலும்,<br/>
ஏர்விலா என்னைத்தன் னாக்கியென் னால்தன்னை,<br/>
சீர்பெற இன்கவி சொன்ன திறத்துக்கே? 7.9.8<br/>
<br/>
3549<br/>
திறத்துக்கே துப்புர வாம்திரு மாலின்சீர்,<br/>
இறப்பெதிர் காலம் பருகிலும் ஆர்வனோ,<br/>
மறப்பிலா வென்னைத்தன் னாக்கியென் னால்தன்னை,<br/>
உறப்பல இன்கவி சொன்ன வுதவிக்கே? 7.9.9<br/>
<br/>
3560<br/>
உதவிக்கைம் மாறென் னுயிரென்ன வுற்றெண்ணில்,<br/>
அதுவும்மற் றாங்கவன் றன்னதென் னால்தன்னை,<br/>
பதவிய இன்கவி பாடிய அப்பனுக்கு,<br/>
எதுவுமொன் றுமில்லை செய்வதிங் குமங்கே. 7.9.10<br/>
<br/>
3551<br/>
இங்குமங் கும்திரு மாலன்றி இன்மைகண்டு,<br/>
அங்ஙனே வண்குரு கூர்ச்சட கோபன் சொல்,<br/>
இங்ஙனே சொன்னவோ ராயிரத் திப்பத்தும்,<br/>
எங்ஙனே சொல்லினும் இன்பம் பயக்குமே. (2) 7.9.11<br/>
<br/>
3552<br/>
இன்பம் பயக்க எழில்மலர்<br/>
  மாதரும் தானுமிவ் வேழுலகை,<br/>
இன்பம் பயக்க இனிதுடன்<br/>
  வீற்றிருந் தாள்கின்ற எங்கள்பிரான்,<br/>
அன்புற் றமர்ந்துறை கின்றா<br/>
  ணிபொழில் சூழ்திரு வாறன்விளை,<br/>
அன்புற் றமர்ந்து வலம்செய்து<br/>
  கைதொழும் நாள்களும் ஆகுங்கொலோ. (2) 7.10.1<br/>
<br/>
3553<br/>
ஆகுங்கொல் ஐயமொன் றின்றி<br/>
  அகலிடம் முற்றவும், ஈரடியே<br/>
ஆகும் பரிசு நிமிர்ந்த<br/>
  திருக்குறள் அப்பன் அமர்ந்துறையும்,<br/>
மாகம் திகழ்கொடி மாடங்கள்<br/>
  நீடும் மதிள்திரு வாறன்விளை,<br/>
மாகந்த நீர்கொண்டு தூவி<br/>
  வலஞ்செய்து கைதொழுங் கூடுங்கொலோ. 7.10.2<br/>
<br/>
3554<br/>
கூடுங்கொல் வைகலும் கோவிந்த<br/>
  னைமது சூதனைக் கோளரியை,<br/>
ஆடும் பறவை மிசைக்கண்டு<br/>
  கைதொழு தன்றி யவனுறையும்,<br/>
பாடும் பெரும்புகழ் நான்மறை<br/>
  வேள்வியைந் தாறங்கம் பன்னினர்வாழ்,<br/>
நீடு பொழில்திரு வாறன்<br/>
  விளைதொழ வாய்க்குங்கொல் நிச்சலுமே. 7.10.3<br/>
<br/>
3555<br/>
வாய்க்குங்கொல் நிச்சலும் எப்பொழு<br/>
  தும்மனத்து ஈங்கு நினைக்கப்பெற<br/>
வாய்க்கும் கரும்பும் பெருஞ்செந்<br/>
  நெலும்வயல் சூழ்திரு வாறன்விளை,<br/>
வாய்க்கும் பெரும்புகழ் மூவுல<br/>
  கீசன் வடமது ரைப்பிறந்த,<br/>
வாய்க்கும் மணிநிறக் கண்ணபி<br/>
  ரான்றன் மலரடிப் போதுகளே. 7.10.4<br/>
<br/>
3556<br/>
மலரடிப் போதுகள் என்னெஞ்சத்<br/>
  தெப்பொழு துமிருத் திவணங்க,<br/>
பலரடி யார்முன் பருளிய<br/>
  பாம்பணை யப்பன் அமர்ந்துறையும்,<br/>
மலரில் மணிநெடு மாடங்கள்<br/>
  நீடு மதில்திரு வாறன்விளை,<br/>
உலகம் மலிபுகழ் பாடநம்<br/>
  மேல்வினை ஒன்றும்நில் லாகெடுமே. 7.10.5<br/>
<br/>
3557<br/>
ஒன்றும்நில் லாகெடும் முற்றவும்<br/>
  தீவினை யுள்ளித் தொழுமிந்தொண்டீர்,<br/>
அன்றங் கமர்வென் றுருப்பிணி<br/>
  நங்கை யணிநெடுந் தோள்புணர்ந்தான்,<br/>
என்றுமெப் போதுமென் னெஞ்சம்<br/>
  துதிப்பவுள் ளேயிருக் கின்றபிரான்,<br/>
நின்ற அணிதிரு வாறன்<br/>
  விளையென்னும் நீணக ரமதுவே. 7.10.6<br/>
<br/>
3558<br/>
நீணக ரமது வேமலர்ச்<br/>
  சோலைகள் சூழ்திரு வாறன்விளை,<br/>
நீணக ரத்துறை கின்றபி<br/>
  ரான்நெடு மால்கண்ணன் விண்ணவர்கோன்<br/>
வாண புரம்புக்கு முக்கட்பி<br/>
  ரானைத் தொலையவெம் போர்கள்செய்து,<br/>
வாணனை யாயிரந் தோள்துணித்<br/>
  தாஞ்சரண் அன்றிமற் றொன்றிலமே. 7.10.7<br/>
<br/>
3559<br/>
 அன்றிமற் றொன்றிலம் நின்சர<br/>
  ணே. என் றகலிரும் பொய்கையின்வாய்,<br/>
நின்றுதன் நீள்கழ லேத்திய<br/>
  ஆனையின் நெஞ்சிடர் தீர்த்தபிரான்,<br/>
சென்றங் கினிதுறை கின்ற<br/>
  செழும்பொழில் சூழ்திரு வாறன்விளை,<br/>
ஒன்றி வலஞ்செய்ய ஒன்றுமோ?<br/>
  தீவினை யுள்ளத்தின் சார்வல்லவே. 7.10.8<br/>
<br/>
3560<br/>
தீவினை யுள்ளத்தின் சார்வல்ல<br/>
  வாகித் தெளிவிசும் பேறலுற்றால்,<br/>
நாவினுள் ளுமுள்ளத் துள்ளும்<br/>
  அமைந்த தொழிலினுள் ளும்நவின்று,<br/>
யாவரும் வந்து வணங்கும்<br/>
  பொழில்திரு வாறன் விளையதனை,<br/>
மேவி வலஞ்செய்து கைதொழக்<br/>
  கூடுங்கொல் என்னுமென் சிந்தனையே. 7.10.9<br/>
<br/>
3561<br/>
சிந்தைமற் றொன்றின் திறத்ததல்<br/>
  லாத்தன்மை தேவபி ரானறியும்,<br/>
சிந்தையி னால்செய்வ தானறி<br/>
  யாதன மாயங்கள் ஒன்றுமில்லை,<br/>
சிந்தையி னால்சொல்லி னால்செய்கை<br/>
  யால்நிலத் தேவர் குழுவணங்கும்,<br/>
சிந்தை மகிழ்திரு வாறன்<br/>
  விளையுறை தீர்த்தனுக் கற்றபின்னே. 7.10.10<br/>
<br/>
3562<br/>
தீர்த்தனுக் கற்றபின் மற்றோர்<br/>
  சரணில்லை யென்றெண்ணி, தீர்த்தனுக்கே<br/>
தீர்த்த மனத்தன னாகிச்<br/>
  செழுங்குரு கூர்ச்சட கோபன்fசொன்ன,<br/>
தீர்த்தங்க ளாயிரத் துள்ளிவை<br/>
  பத்தும்வல் லார்களை, தேவர்வைகல்<br/>
தீர்த்தங்க ளேயென்று பூசித்து<br/>
  நல்கி யுரைப்பார்தம் தேவியர்க்கே. (2) 7.10.11<br/>
<br/>
<strong>    திருவாய் மொழி எட்டாம் பத்து   </strong> <br/>
<br/>
3563<br/>
தேவிமா ராவார் திருமகள் பூமி<br/>
  யேவமற் றமரராட் செய்வார்,<br/>
மேவிய வுலகம் மூன்றவை யாட்சி<br/>
  வேண்டுவேண் டுருவம்நின் னுருவம்,<br/>
பாவியேன் தன்னை யடுகின்ற கமலக்<br/>
  கண்ணதோர் பவளவாய் மணியே,<br/>
ஆவியே. அமுதே. அலைகடல் கடைந்த<br/>
  அப்பனே. காணுமா றருளாய். 8.1.1<br/>
<br/>
3564<br/>
 காணுமா றருளாய்  என்றென்றே கலங்கிக்<br/>
  கண்ணநீர் அலமர வினையேன்<br/>
பேணுமா றெல்லாம் பேணிநின் பெயரே<br/>
  பிதற்றுமா றருளெனக் கந்தோ,<br/>
காணுமா றருளாய் காகுத்தா. கண்ணா.<br/>
  தொண்டனேன் கற்பகக் கனியே,<br/>
பேணுவார் அமுதே. பெரியதண் புனல்சூழ்<br/>
  பெருநிலம் எடுத்தபே ராளா. 8.1.2<br/>
<br/>
3565<br/>
எடுத்தபே ராளன் நந்தகோ பன்றன்<br/>
  இன்னுயிர்ச் சிறுவனே, அசோதைக்<br/>
கடுத்தபே ரின்பக் குலவிளங் களிறே.<br/>
  அடியனேன் பெரியவம் மானே,<br/>
கடுத்தபோர் அவுணன் உடலிரு பிளவாக்<br/>
  கையுகி ராண்டவெங் கடலே,<br/>
அடுத்ததோர் உருவாய் இன்றுநீ வாராய்<br/>
  எங்ஙனம் தேறுவர் உமரே? 8.1.3<br/>
<br/>
3566<br/>
உமருகந் துகந்த வுருவம்நின் னுருவம்<br/>
  ஆகியுன் தனக்கன்ப ரானார்<br/>
அவர்,உகந் தமர்ந்த செய்கையுன் மாயை<br/>
  அறிவொன்றும் சங்கிப்பன் வினையேன்,<br/>
அமரது பண்ணி அகலிடம் புடைசூழ்<br/>
  அடுபடை அவித்தாம் மானே,<br/>
அமரர்தம் அமுதே. அசுரர்கள் நஞ்சே.<br/>
  என்னுடை ஆருயி ரேயோ. 8.1.4<br/>
<br/>
3567<br/>
ஆருயி ரேயோ. அகலிடம் முழுதும்<br/>
  படைத்திடந் துண்டுமிழ்ந் தளந்த,<br/>
பேருயி ரேயோ. பெரியநீர் படைத்தங்<br/>
  குறைந்தது கடைந்தடைத் துடைத்த,<br/>
சீரிய ரேயோ.மனிசர்க்குத் தேவர்<br/>
  போலத்தே வர்க்கும்தே வாவோ,<br/>
ஒருயி ரேயோ. உலகங்கட் கெல்லாம்<br/>
  உன்னைநான் எங்குவந் துறுகோ? 8.1.5<br/>
<br/>
3568<br/>
எங்குவந் துறுகோ என்னையாள் வானே.<br/>
  ஏழுல கங்களும் நீயே,<br/>
அங்கவர்க் கமைத்த தெய்வமும் நீயே<br/>
  அவற்றவை கருமமும் நீயே,<br/>
பொங்கிய புறம்பால் பொருளுள வேலும்<br/>
  அவையுமோ நீயின்னே யானால்<br/>
மங்கிய அருவாம் நேர்ப்பமும் நீயே<br/>
  வான்புலம் இறந்ததும் நீயே. 8.1.6<br/>
<br/>
3569<br/>
இறந்ததும் நீயே எதிர்ந்ததும் நீயே<br/>
  நிகழ்வதோ நீயின்னே யானால்,<br/>
சிறந்தநின் தன்மை யதுவிது வுதுவென்<br/>
  றறிவொன்றும் சங்கிப்பன் வினையேன்,<br/>
கறந்தபால் நெய்யே. நெய்யின் சுவையே.<br/>
  கடலினுள் அமுதமே, அமுதில்<br/>
பிறந்தவின் சுவையே. சுவையது பயனே.<br/>
  பின்னைதோள் மணந்தபே ராயா. 8.1.7<br/>
<br/>
3570<br/>
மணந்தபே ராயா. மாயத்தால் முழுதும்<br/>
  வல்வினை யேனையீர் கின்ற,<br/>
குணங்களை யுடையாய். அசுரர்வன் கையர்<br/>
  கூற்றமே. கொடியபுள் ளுயர்த்தாய்,<br/>
பணங்களா யிரமும் உடையபைந் நாகப்<br/>
  பள்ளியாய். பாற்கடல் சேர்ப்பா,<br/>
வணங்குமா றாறியேன். மனமும்வா சகமும்<br/>
  செய்கையும் யானும்நீ தானே. 8.1.8<br/>
<br/>
3571<br/>
யானும்நீ தானே யாவதோ மெய்யே<br/>
  அருநர கவையும் நீயானால்,<br/>
வானுய ரின்பம் எய்திலென் மற்றை<br/>
  நரகமே யெய்திலென்? எனிலும்,<br/>
யானும்நீ தானாய்த் தெளிதொறும் நன்றும்<br/>
  அஞ்சுவன் நரகம்நா னடைதல்,<br/>
வானுய ரின்பம் மன்னிவீற் றிருந்தாய்.<br/>
  அருளுநின் தாள்களை யெனக்கே. 8.1.9<br/>
<br/>
3572<br/>
தாள்களை யெனக்கே தலைத்தலை சிறப்பத்<br/>
  தந்தபே ருதவிக்கைம் மாறா,<br/>
தோள்களை யாரத் தழுவிதென் னுயிரை<br/>
  அறவிலை செய்தனன் சோதீ,<br/>
தோள்களா யிரத்தாய். முடிகளா யிரத்தாய்.<br/>
  துணைமலர்க் கண்களா யிரத்தாய்,<br/>
தாள்களா யிரத்தாய். பேர்களா யிரத்தாய்.<br/>
  தமியனேன் பெரிய அப்பனே. 8.1.10<br/>
<br/>
3573<br/>
பெரிய அப்பனைப் பிரமன் அப்பனை<br/>
  உருத்திரன் அப்பனை, முனிவர்க்<br/>
குரிய அப்பனை அமரர் அப்பனை<br/>
  உலகுக்கோர் தனியப்பன் தன்னை,<br/>
பெரியவண் குருகூர் வண்சட கோபன்<br/>
  பேணின ஆயிரத் துள்ளும்,<br/>
உரியசொல் மாலை இவையும்பத் திவற்றால்<br/>
  உய்யலாம் தொண்டீர்.நங் கட்கே. (2) 8.1.11<br/>
<br/>
3574<br/>
நங்கள் வரிவளை யாயங் காளோ.<br/>
  நம்முடை ஏதலர் முன்பு நாணி,<br/>
நுங்கட் கியானொன்று ரைக்கும் மாற்றம்<br/>
  நோக்குகின் றேனெங்கும் காண மாட்டேன்,<br/>
சங்கம் சரிந்தன சாயி ழந்தேன்<br/>
  தடமுலை பொன்னிற மாய்த்த ளர்ந்தேன்,<br/>
வெங்கண் பறவையின் பாக னெங்கோன்<br/>
  வேங்கட வாணணை வேண்டிச் சென்றே. (2) 8.2.1<br/>
<br/>
3575<br/>
வேண்டிச்சென் றொன்று பெறுகிற் பாரில்<br/>
  என்னுடைத் தோழியர் நுங்கட் கேலும்,<br/>
ஈண்டிது ரைக்கும் படியை யந்தோ.<br/>
  காண்கின்றி லேனிட ராட்டி யேன்நான்,<br/>
காண்தகு தாமரைக் கண்ணன் கள்வன்<br/>
  விண்ணவர் கோன்நங்கள் கோனைக் கண்டால்,<br/>
ஈண்டிய சங்கும் நிறைவும் கொள்வான்<br/>
  எத்தனை காலம் இளைக்கின் றேனே. 8.2.2<br/>
<br/>
3576<br/>
காலம் இளைக்கிலல் லால்வி னையேன்<br/>
  நானிளைக் கின்றிலன் கண்டு கொண்மின்,<br/>
ஞாலம் அறியப் பழிசு மந்தேன்<br/>
  நன்னுத லீர்.இனி நாணித் தானென்,<br/>
நீல மலர்நெடுஞ் சோதி சூழ்ந்த<br/>
  நீண்ட முகில்வண்ணன் கண்ணன் கொண்ட,<br/>
கோல வளையொடு மாமை கொள்வான்<br/>
  எத்தனை காலம்கூ டச்சென்றே? 8.2.3<br/>
<br/>
3577<br/>
கூடச்சென் றேனினி என்கொ டுக்கேன்?<br/>
  கோல்வளை நெஞ்சத் தொடக்க மெல்லாம்,<br/>
பாடற் றொழிய இழந்து வைகல்<br/>
  பல்வளை யார்முன் பரிச ழிந்தேன்,<br/>
மாடக் கொடிமதிள் தென்கு ளந்தை<br/>
  வண்குட பால்நின்ற மாயக் கூத்தன்,<br/>
ஆடல் பறவை உயர்த்த வெல்போர்<br/>
  ஆழி வலவினை யாதரித்தே. 8.2.4<br/>
<br/>
3578<br/>
ஆழி வலவினை ஆதரிப்பும் ஆங்கவன்<br/>
  நம்மில் வரவும் எல்லாம்,<br/>
தோழியர் காள்.நம் முடைய மேதான்?<br/>
  சொல்லுவ தோவிங் கரியதுதான்,<br/>
ஊழிதோ றூழி ஒருவ னாக<br/>
  நன்குணர் வார்க்கும் உணர லாகா,<br/>
சூழ லுடைய சுடர்கொ ளாதித்<br/>
  தொல்லையஞ் சோதி நினைக்குங் காலே. 8.2.5<br/>
<br/>
3579<br/>
தொல்லையஞ் சோதி நினைக்குங் காலென்<br/>
  சொல்லள வன்றிமை யோர்த மக்கும்,<br/>
எல்லையி லாதன கூழ்ப்புச் செய்யும்<br/>
  அத்திறம் நிற்கவெம் மாமை கொண்டான்,<br/>
அல்லி மலர்த்தண் டுழாயும் தாரான்<br/>
  ஆர்க்கிடு கோவினிப் பூசல் சொல்லீர்,<br/>
வல்லி வளவயல் சூழ்கு டந்தை<br/>
  மாமலர்க் கண்வளர் கின்ற மாலே. 8.2.6<br/>
<br/>
3580<br/>
 மாலரி கேசவன் நார ணஞ்சீ<br/>
  மாதவன் கோவிந்தன் வைகுந்தன்  என்றென்று,<br/>
ஒல மிடவென்னைப் பண்ணி விட்டிட்<br/>
  டொன்று முருவும் சுவடும் காட்டான்,<br/>
ஏல மலர்குழல் அன்னை மீர்காள்.<br/>
  என்னுடைத் தோழியர் காள்.என் செய்கேன்?<br/>
காலம் பலசென்றும் காண்ப தாணை<br/>
  உங்களோ டெங்க ளிடையில் லையே. 8.2.7<br/>
<br/>
3581<br/>
இடையில் லையான் வளர்த்த கிளிகாள்.<br/>
  பூவைகள் காள்.குயில் காள்.ம யில்காள்,<br/>
உடையநம் மாமையும் சங்கும் நெஞ்சும்<br/>
  ஒன்றும் ஒழியவொட் டாது கொண்டான்,<br/>
அடையும் வைகுந்த மும்பாற் கடலும்<br/>
  அஞ்சன வெற்பும் அவைந ணிய,<br/>
கடையறப் பாசங்கள் விட்ட பின்னை<br/>
  அன்றி யவனவை காண்கொ டானே. 8.2.8<br/>
<br/>
3582<br/>
காண்கொடுப் பானல்ல னார்க்கும் தன்னைக்<br/>
  கைசெயப் பாலதோர் மாயந் தன்னால்,<br/>
மாண்குறல் கோல வடிவு காட்டி<br/>
  மண்ணும் விண்ணும் நிறைய மலர்ந்த,<br/>
சேண்சுடர்த் தோள்கள் பலத ழைத்த<br/>
  தேவ பிராற்கென் நிரைவினோடு,<br/>
நாண்கொடுத் தேனினி யென்கொடுக்கேன்<br/>
  என்னுடை நன்னுதல் நங்கை மீர்காள். 8.2.9<br/>
<br/>
3583<br/>
என்னுடை நன்னுதல் நங்கை மீர்காள்.<br/>
  யானினச் செய்வதென்? என்நெஞ் சென்னை,<br/>
 நின்னிடை யேனல்லேன்  என்று நீங்கி<br/>
  நேமியும் சங்கும் இருகைக் கொண்டு,<br/>
பன்னெடுஞ் சூழ்சுடர் ஞாயிற் றோடு<br/>
  பான்மதி ஏந்தியொர் கோல நீல,<br/>
நன்னெடுங் குன்றம் வருவ தொப்பான்<br/>
  நாண்fம லர்ப்பா தமடைந் ததுவே. 8.2.10<br/>
<br/>
3584<br/>
பாதம் அடைவதன் பாசத் தாலே<br/>
  மற்றவன் பாசங்கள் முற்ற விட்டு,<br/>
கோதில் புகழ்க்கண் ணன்தன் னடிமேல்<br/>
  வண்குரு கூர்ச்சட கோபன் சொன்ன,<br/>
தீதிலந்தாதியோ ராயி ரத்துள்<br/>
  இவையுமோர் பத்திசை யோடும் வல்லார்,<br/>
ஆதுமோர் தீதில ராகி யிங்கும்<br/>
  அங்குமெல் லாமமை வார்கள் தாமே. (2) 8.2.11<br/>
<br/>
3585<br/>
அங்கு மிங்கும் வானவர் தானவர் யாவரும்,<br/>
எங்கும் இனையையென் றுன்னை அறியகிலா தலற்றி,<br/>
அங்கம் சேரும் பூமகள் மண்மகள் ஆய்மகள்,<br/>
சங்கு சக்கரக் கையவ னென்பர் சரணமே. (2) 8.3.1<br/>
<br/>
3586<br/>
சரண மாகிய நான்மறை நூல்களும் சாராதே,<br/>
மரணம் தோற்றம் வான்பிணி மூப்பென் றிவைமாய்த்தோம்,<br/>
கரணப் பல்படை பற்றற வோடும் கனலாழி,<br/>
அரணத் திண்படை யேந்திய ஈசற் காளாயே. 8.3.2<br/>
<br/>
3587<br/>
ஆளும் ஆளார் ஆழியும் சங்கும் சுமப்பார்தாம்,<br/>
வாளும் வில்லுங் கொண்டுபின் செல்வார் மாற்றில்லை,<br/>
தாளும் தோளும் கைகளை யாரத் தொழக்காணேன்,<br/>
நாளும் நாளும் நாடுவன் அடியேன் ஞாலத்தே. 8.3.3<br/>
<br/>
3588<br/>
ஞாலம் போனகம் பற்றியோர் முற்றா வுருவாகி,<br/>
ஆலம் பேரிலை யன்னவ சஞ்செய்யும் அம்மானே,<br/>
காலம் பேர்வதோர் காரிரு ளுழியொத் துளதால்,உன்<br/>
கோலங் காரேழில் காணலுற் றாழும் கொடியேற்கே. 8.3.4<br/>
<br/>
3589<br/>
கொடியார் மாடக் கோளு ரகத்தும் புளிங்குடியும்,<br/>
மடியா தின்னே நீதுயில் மேவி மகிழ்ந்ததுதான்,<br/>
அடியார் அல்லல் தவிர்த்த அசைவோ? அன்றேல்,இப்<br/>
படிதான் நீண்டு தாவிய அசைவோ? பணியாயே. 8.3.5<br/>
<br/>
3590<br/>
பணியா அமரர் பணிவும் பண்பும் தாமேயாம்,<br/>
அணியார் ஆழியும் சங்கமு மேந்தும் அவர்காண்மின்,<br/>
தணியா வெந்நோ யுலகில் தவிர்ப்பான், திருநீல<br/>
மணியார் மேனியோ டென்மனம் சூழ வருவாரே. 8.3.6<br/>
<br/>
3591<br/>
வருவார் செல்வார் வண்பரி சாரத் திருந்த,என்<br/>
திருவாழ் மார்வற் கென்திறம் சொல்லார் செய்வதென்,<br/>
உருவார் சக்கரம் சங்கு சுமந்திங் கும்மோடு,<br/>
ஒருபா டுழல்வா னோரடி யானு முளனென்றே. 8.3.7<br/>
<br/>
3592<br/>
என்றே யென்னையுன் ஏரார் கோலத் திருந்தடிக்கீழ்,<br/>
நின்றே யாட்செய்ய நீகொண் டருள நினைப்பதுதான்,<br/>
குன்றெழ் பாரேழ் சூழ்கடல் ஞாலம் முழுவேழும்,<br/>
நின்றே தாவிய நீள்கழல் ஆழித் திருமாலே. 8.3.8<br/>
<br/>
3593<br/>
திருமால் நான்முகன் செஞ்சடை யானென் றிவர்கள்,எம்<br/>
பெருமான் தன்மையை யாரறி கிற்பார் பேசியென்,<br/>
ஒருமா முதல்வா. ஊழிப் பிரானென் னையாளுடை,<br/>
கருமா மேனியன் என்பனென் காதல் கலக்கவே. 8.3.9<br/>
<br/>
3594<br/>
கலக்க மில்லா நல்தவ முனிவர் கரைகண்டோ ர்,<br/>
துளக்க மில்லா வானவ ரெல்லாம் தொழுவார்கள்,<br/>
மலக்க மெய்த மாகடல் தன்னைக் கடைந்தானை,<br/>
உலக்க நாம்புகழ் கிற்பதென் செய்வ துரையீரே. 8.3.10<br/>
<br/>
3595<br/>
உரையா வெந்நோய் தவிர அருள்நீண் முடியானை,<br/>
வரையார் மாடம் மன்னு குருகூர்ச் சடகோபன்,<br/>
உரையேய் சொல்தொடை ஓரா யிரத்து ளிப்பத்தும்,<br/>
நிரையே வல்லார் நீடுல கத்துப் பிறவாரே. (2) 8.3.11<br/>
<br/>
3596<br/>
வார்கடா அருவி யானைமா மலையின்<br/>
  மருப்பிணைக் குவடிறுத் துருட்டி,<br/>
ஊர்கொள்திண் பாகன் உயிர்செகுத் தரங்கின்<br/>
  மல்லரைக் கொன்றுசூழ் பரண்மேல்,<br/>
போர்கடா வரசர் புறக்கிட மாட<br/>
  மீமசைக் கஞ்சனைத் தகர்த்த,<br/>
சீர்கொள்சிற் றாயன் திருச்செங்குன் றூரில்<br/>
  திருச்சிற்றா றெங்கள்செல் சார்வே. (2) 8.4.1<br/>
<br/>
3597<br/>
எங்கள்செல் சார்வு யாமுடை அமுதம்<br/>
  இமையவர் அப்பனென் அப்பன்,<br/>
பொங்குமூ வுலகும் படைத்தளித் தழிக்கும்<br/>
  பொருந்துமூ வுருவனெம் அருவன்,<br/>
செங்கயல் உகளும் தேம்பணை புடைசூழ்<br/>
  திருச்செங்குன் றூர்த்திருச் சிற்றாறு<br/>
அங்கமர் கின்ற, ஆதியான் அல்லால்<br/>
  யாவர்மற் றெனமர் துணையே? 8.4.2<br/>
<br/>
3598<br/>
என்னமர் பெருமான் இமையவர் பெருமான்<br/>
  இருநிலம் இடந்தவெம் பெருமான்,<br/>
முன்னைவல் வினைகள் முழுதுடன் மாள<br/>
  என்னையாள் கின்றேம் பெருமான்,<br/>
தென்திசைக் கணிகொள் திருச்செங்குன் றூரில்<br/>
  திருச்சிற்றா றங்கரை மீபால்<br/>
நின்றவெம் பெருமான், அடியல்லால் சரணம்<br/>
  நினைப்பிலும் பிறிதில்லை எனக்கே. 8.4.3<br/>
<br/>
3599<br/>
பிறிதில்லை யெனக்குப் பெரியமூ வுலகும்<br/>
  நிறையப்பே ருருவமாய் நிமிர்ந்த,<br/>
குறியமாண் எம்மான் குரைகடல் கடைந்த<br/>
  கோலமா ணிக்கமென் எம்மான்,<br/>
செறிகுலை வாழை கமுகுதெங் கணிசூழ்<br/>
  திருச்செங்குன் றூர்த்திருச் சிற்றாறு<br/>
அறிய,மெய்ம் மையே நின்றவெம் பெருமான்<br/>
  அடியிணை யல்லதோர் அரணே. 8.4.4<br/>
<br/>
3600<br/>
அல்லதோர் அரணும் அவனில்வே றில்லை<br/>
  அதுபொரு ளாகிலும், அவனை<br/>
அல்லதென் ஆவி அமர்ந்தணை கில்லா<br/>
  தாதலால் அவனுறை கின்ற,<br/>
நல்லநான் மறையோர் வேள்வியுள் மடுத்த<br/>
  நறும்புகை விசும்பொளி மறைக்கும்,<br/>
நல்லநீள் மாடத் திருச்செங்குன் றூரில்<br/>
  திருச்சிற்றா றெனக்குநல் லரணே. 8.4.5<br/>
<br/>
3601<br/>
எனக்குநல் லரணை எனதா ருயிரை<br/>
  இமையவர் தந்தைதாய் தன்னை,<br/>
தனக்குன்தன் தன்மை அறிவரி யானைத்<br/>
  தடங்கடல் பள்ளியம் மானை,<br/>
மனக்கொள்சீர் மூவா யிரவர்வண் சிவனும்<br/>
  அயனும் தானுமொப் பார்வாழ்,<br/>
கனக்கொள்திண் மாடத் திருச்செங்குன் றூரில்<br/>
  திருச்சிற்றா றதனுள்கண் டேனே. 8.4.6<br/>
<br/>
3602<br/>
திருச்செங்குன் றூரில் திருச்சிற்றா றதனுள்<br/>
  கண்டவத் திருவடி யென்றும்,<br/>
திருச்செய்ய கமலக் கண்ணூம்செவ் வாயும்<br/>
  செவ்வடி யும்செய்ய கையும்,<br/>
திருச்செய்ய கமல வுந்தியும் செய்ய<br/>
  கமலமார் பும்செய்ய வுடையும்,<br/>
திருச்செய்ய முடியும் ஆரமும் படையும்<br/>
  திகழவென் சிந்தையு ளானே. 8.4.7<br/>
<br/>
3603<br/>
திகழவென் சிந்தை யுள்ளிருந் தானைச்<br/>
  செழுநிலத் தேவர்நான் மறையோர்,<br/>
திசைகைகூப்பி யேத்தும் திருச்செங்குன் றூரில்<br/>
  திருச்சிற்றா றங்கரை யானை,<br/>
புகர்கொள்வா னவர்கள் புகலிடந் தன்னை<br/>
  அசுரர்வன் கையர்வெங் கூற்றை,<br/>
புகழுமா றறியேன் பொருந்துமூ வுலகும்<br/>
  படைப்பொடு கெடுப்புக்காப் பவனே. 8.4.8<br/>
<br/>
3604<br/>
படைப்பொடு கெடுப்புக் காப்பவன் பிரம<br/>
  பரம்பரன் சிவபெருமான் அவனே,<br/>
இடைப்புக்கோ ருருவும் ஒழிவில்லை யவனே<br/>
  புகழ்வில்லை யாவையும் தானே,<br/>
கொடைப்பெரும் புகழார் இனையர்தன் னானார்<br/>
  கூறிய விச்சையோ டொழுக்கம்,<br/>
நடைப்பலி யியற்கைத் திருச்செங்குன் றூரில்<br/>
  திருச்சிற்றா றமர்ந்த நாதனே. 8.4.9<br/>
<br/>
3605<br/>
அமர்ந்த நாதனை யவரவ ராகி<br/>
  அவர்க்கருள் அருளுமம் மானை<br/>
அமர்ந்ததண் பழனத் திருச்செங்குன் றூரில்<br/>
  திருச்சிற்றாற் றங்கரை யானை,<br/>
அமர்ந்தசீர் மூவா யிரவர்வே தியர்கள்<br/>
  தம்பதி யவனிதே வர்வாழ்வு,<br/>
அமர்ந்தமா யோனை முக்கணம் மானை<br/>
  நான்முக னையமர்ந் தேனே. 8.4.10<br/>
<br/>
3606<br/>
தேனைநன் பாலைக் கன்னலை யமுதைத்<br/>
  திருந்துல குண்டவம் மானை,<br/>
வானநான் முகனை மலர்ந்தண் கொப்பூழ்<br/>
  மலர்மிசைப் படைத்தமா யோனை,<br/>
கோனைவண் குருகூர்ச் வண்சட கோபன்<br/>
  சொன்னவா யிரத்துளிப் பத்தும்,<br/>
வானின்மீ தேற்றி யருள்செய்து முடிக்கும்<br/>
  பிறவிமா மாயக்கூத் தினையே. (2) 8.4.11<br/>
<br/>
3607<br/>
மாயக் கூத்தா. வாமனா.<br/>
  வினையேன் கண்ணா. கண்கைகால்<br/>
தூய செய்ய மலர்களாச்<br/>
  சோதிச் செவ்வாய் முகிழதா,<br/>
சாயல் சாமத் திருமேனி<br/>
  தண்பா சடையா, தாமரைநீள்<br/>
வாசத் தடம்போல் வருவானே.<br/>
  ஒருநாள் காண வாராயே. (2) 8.5.1<br/>
<br/>
3608<br/>
 காண வாராய்  என்றென்று<br/>
  கண்ணும் வாயும் துவர்ந்து,அடியேன்<br/>
நாணி நன்னாட் டலமந்தால்<br/>
  இரங்கி யொருநாள் நீயந்தோ,<br/>
காண வாராய் கருநாயி<br/>
  றுதிக்கும் கருமா மாணிக்க,<br/>
நாணல் மலைபோல் சுடர்ச்சோதி<br/>
  முடிசேர் சென்னி யம்மானே. 8.5.2<br/>
<br/>
3609<br/>
 முடிசேர் சென்னி யம்மா.நின்<br/>
  மொய்பூந் தாமத் தண்டுழாய்,<br/>
கடிசேர் கண்ணிப் பெருமானே. <br/>
  என்றென் றேங்கி யழுதக்கால்,<br/>
படிசேர் மகரக் குழைகளும்<br/>
  பவள வாயும் நால்தோளும்,<br/>
துடிசே ரிடையும் அமைந்ததோர்<br/>
  தூநீர் முகில்போல் தோன்றாயே. 8.5.3<br/>
<br/>
3610<br/>
தூநீர் முகில்போல் தோன்றும்நின்<br/>
  சுடர்க்கொள் வடிவும் கனிவாயும்,<br/>
தேநீர்க் கமலக் கண்களும்<br/>
  வந்தென் சிந்தை நிறைந்தவா,<br/>
மாநீர் வெள்ளீ மலைதன்மேல்<br/>
  வண்கார் நீல முகில்போல,<br/>
தூநீர்க் கடலுள் துயில்வானே.<br/>
  எந்தாய். சொல்ல மாட்டேனே. 8.5.4<br/>
<br/>
3611<br/>
சொல்ல மாட்டேன் அடியேனுன்<br/>
  துளங்கு சோதித் திருப்பாதம்,<br/>
எல்லை யில்சீ ரிளஞாயி<br/>
  றிரண்டு போலென் னுள்ளவா.,<br/>
அல்லல் என்னும் இருள்சேர்தற்<br/>
  குபாயம் என்னே?, ஆழிசூழ்<br/>
மல்லல் ஞால முழுதுண்ட<br/>
  மாநீர்க் கொண்டல் வண்ணனே. 8.5.5<br/>
<br/>
3612<br/>
 கொண்டல் வண்ணா. குடக்கூத்தா.<br/>
  வினையேன் கண்ணா. கண்ணா,என்<br/>
அண்ட வாணா.  என்றென்னை<br/>
  ஆளக் கூப்பிட் டழைத்தக்கால்,<br/>
விண்டன் மேல்தான் மண்மேல்தான்<br/>
  விரிநீர்க் கடல்தான் மற்றுத்தான்,<br/>
தொண்ட னேனுள் கழல்லாண<br/>
  ஒருநாள் வந்து தோன்றாயே. 8.5.6<br/>
<br/>
3613<br/>
வந்து தோன்றா யன்றேலுன்<br/>
  வையம் தாய மலரடிக்கீழ்,<br/>
முந்தி வந்து யான்நிற்ப<br/>
  முகப்பே கூவிப் பணிகொள்ளாய்,<br/>
செந்தண் கமலக் கண்கைகால்<br/>
  சிவந்த வாயோர் கருநாயிறு,<br/>
அந்த மில்லாக் கதிர்பரப்பி<br/>
  அலர்ந்த தொக்கும் அம்மானே. 8.5.7<br/>
<br/>
3614<br/>
ஒக்கும் அம்மா னுருவமென்<br/>
  றுள்ளம் குழைந்து நாணாளும்,<br/>
தொக்க மேகப் பல்குழாங்கள்<br/>
  காணுந் தோறும் தொலைவன்நான்,<br/>
தக்க ஐவர் தமக்காயன்று<br/>
  றீரைம் பதின்மர் தாள்சாய,<br/>
புக்க நல்தேர்த் தனிப்பாகா.<br/>
  வாராய் இதுவோ பொருத்தமே? 8.5.8<br/>
<br/>
3615<br/>
 இதுவோ பொருத்தம் மின்னாழிப்<br/>
  படையாய். ஏறும் இருஞ்சிசிறைப்புள்,<br/>
அதுவே கொடியா வுயர்த்தானே. <br/>
  என்றென் றேங்கி யழுதக்கால்,<br/>
எதுவே யாகக் கருதுங்கொல்<br/>
  இம்மா ஞாலம் பொறைதீர்ப்பான்,<br/>
மதுவார் சோலை யுத்தர<br/>
  மதுரைப் பிறந்த மாயனே? 8.5.9<br/>
<br/>
3616<br/>
பிறந்த மாயா. பாரதம்<br/>
  பொருத மாயா. நீயின்னே,<br/>
சிறந்த கால்தீ நீர்வான்மண்<br/>
  பிறவு மாய பெருமானே,<br/>
கறந்த பாலுள் நெய்யேபோல்<br/>
  இவற்று ளெங்கும் கண்டுகொள்,<br/>
இறந்து நின்ற பெருமாயா.<br/>
  உன்னை எங்கே காண்கேனே? 8.5.10<br/>
<br/>
3617<br/>
 எங்கே காண்கேன் ஈன்துழாய்<br/>
  அம்மான் றன்னை யான்? என்றென்று<br/>
அங்கே தாழ்ந்த சொற்களால்<br/>
  அந்தண் குருகூர்ச் சடகோபன்,<br/>
செங்கேழ் சொன்ன வாயிரத்துள்<br/>
  இவையும் பத்தும் வல்லார்கள்,<br/>
இங்கே காண இப்பிறப்பே<br/>
  மகிழ்வர் எல்லியும் காலையே. (2) 8.5.11<br/>
<br/>
3618<br/>
எல்லியும் காலையும் தன்னை நினைந்தெழ,<br/>
நல்ல அருள்கள் நமக்கேதந் தருள்செய்வான்,<br/>
அல்லியந் தண்ணந் துழாய்முடி யப்பனூர்,<br/>
செல்வர்கள் வாழும் திருக்கடித் தானமே. (2) 8.6.1<br/>
<br/>
3619<br/>
திருக்கடித் தானமும் என்னுடைச் சிந்தையும்,<br/>
ஒருக்கடுத் துள்ளே உறையும் பிரான்கண்டீர்,<br/>
செருக்கடுத் தன்று திகைத்த அரக்கரை,<br/>
உருக்கெட வாளி பொழிந்த ஒருவனே. 8.6.2<br/>
<br/>
3620<br/>
ஒருவ ரிருவரோர் மூவ ரெனநின்று,<br/>
உருவு கரந்துள் ளுந்தோறும் தித்திப்பான்,<br/>
திருவமர் மார்வன் திருக்கடித் தானத்தை,<br/>
மருவி யுரைகின்ற மாயப் பிரானே. 8.6.3<br/>
<br/>
3621<br/>
மாயப் பிரானென வல்வினை மாய்ந்தற,<br/>
நேயத்தி னால்நெஞ்சம் நாடு குடிகொண்டான்,<br/>
தேசத் தமரர் திருக்கடித் தானத்தை,<br/>
வாசப் பொழில்மன்னு கோயில்கொண் டானே. 8.6.4<br/>
<br/>
3622<br/>
கோயில்கொண் டான்தன் திருக்கடித் தானத்தை,<br/>
கோயில்கொண் டானத னேடுமென் னெஞ்சகம்,<br/>
கோயில்கொள் தெய்வமெல் லாம்தொழ, வைகுந்தம்<br/>
கோயில்கொண் டகுடக் கூத்தவம் மானே. 8.6.5<br/>
<br/>
3623<br/>
கூத்தவம் மான்கொடி யேனிடர் முற்றவும்,<br/>
மாய்த்தவம் மான்மது சூதவம் மானுறை,<br/>
பூத்த பொழில்தண் திருக்கடித் தானத்தை,<br/>
ஏத்தநில் லாகுறிக் கொண்டமின் இடரே. 8.6.6<br/>
<br/>
3624<br/>
கொண்டமின் இடர்கெட வுள்ளத்துக் கோவிந்தன்,<br/>
மண்விண் முழுதும் அளந்தவொண் டாமரை,<br/>
மண்ணவர் தாம்தொழ வானவர் தாம்வந்து,<br/>
நண்ணு திருக்கடித் தான நகரே. 8.6.7<br/>
<br/>
3625<br/>
தான நகர்கள் தலைசிறந் தெங்கெங்கும்,<br/>
வானிந் நிலம்கடல் முற்றுமெம் மாயற்கே,<br/>
ஆன விடத்துமென் நெஞ்சும் திருக்கடித்<br/>
தான நகரும், தனதாயப் பதியே. 8.6.8<br/>
<br/>
3626<br/>
தாயப் பதிகள்தலைசிறந் தெங்கெங்கும்,<br/>
மாயத்தி னால்மன்னி வீற்றிருந் தானுறை,<br/>
தேயத் தமரர் திருக்கடித் தானத்துள்,<br/>
ஆயர்க் கதிபதி அற்புதன் தானே. 8.6.9<br/>
<br/>
3627<br/>
அற்புதன் நாரா யணனரி வாமனன்,<br/>
நிற்பது மேவி யிருப்பதென் னெஞ்சகம்,<br/>
நற்புகழ் வேதியர் நான்மறை நின்றதிர்,<br/>
கற்பகச் சோலைத் திருக்கடித் தானமே. 8.6.10<br/>
<br/>
3628<br/>
சோலை திருக்கடித் தானத் துறைதிரு<br/>
மாலை, மதிள்குரு கூர்ச்சடகோபன்fசொல்,<br/>
பாலோ டமுதன்ன ஆயிரத் திப்பத்தும்,<br/>
மேலைவை குந்தத் திருத்தும் வியந்தே. (2) 8.6.11<br/>
<br/>
3629<br/>
இருத்தும் வியந்தென்னைத் தன்பொன் னடிக்கீழென்று,<br/>
அருத்தித் தெனைத்தோர் பலநாள் அழைத்தேற்கு,<br/>
பொருத்த முடைவா மனன்தான் புகுந்து,என்தன்<br/>
கருத்தை யுறவீற் றிருந்தான் கண்டுகொண்டே. (2)  8.7.1<br/>
<br/>
3630<br/>
இருந்தான் கண்டுகொண் டெனதேழை நெஞ்சாளும்,<br/>
திருந்தாத வோரைவ ரைத்தேய்ந் தறமன்னி,<br/>
பெருந்தாள் களிற்றுக் கருள்செய்த பெருமான்,<br/>
தருந்தான் அருள்தான் இனியான் அறியேனே. 8.7.2<br/>
<br/>
3631<br/>
அருள்தா னினியான் அறியேன் அவனென்னுள்,<br/>
இருள்தான் அறவீற் றிருந்தான் இதுவல்லால்,<br/>
பொருள்தா னெனில்மூ வுலகும் பொருளல்ல,<br/>
மருள்தானீ தோ?மாய மயக்கு மயக்கே. 8.7.3<br/>
<br/>
3632<br/>
மாய மயக்குமயக் கானென்னை வஞ்சித்து,<br/>
ஆயன் அமரர்க் கரியே றெனதம்மான்,<br/>
தூய சுடர்ச்சோதி தனதென்னுள் வைத்தான்,<br/>
தேயம் திகழும்தன் திருவருள் செய்தே. 8.7.4<br/>
<br/>
3633<br/>
திகழுந்தன் திருவருள் செய்துல கத்தார்,<br/>
புகழும் புகழ்தா னதுகாட்டித் தந்து,என்னுள்<br/>
திகழும் மணிக்குன்ற மொன்றே யொத்துநின்றான்,<br/>
புகழும் புகழ்மற் றெனக்குமோர் பொருளே? 8.7.5<br/>
<br/>
3634<br/>
பொருள்மற் றெனக்குமோர் பொருள்தன்னில் சீர்க்கத்<br/>
தருமேல்,பின் யார்க்கவன் தன்னைக் கொடுக்கும்?,<br/>
கருமா ணிக்கக் குன்றத்துத் தாமரைபோல்,<br/>
திருமார்பு கால்கண்கை செவ்வாய் உந்தியானே. 8.7.6<br/>
<br/>
3635<br/>
செவ்வாயுந்தி வெண்பல் சுடர்க்குழை, தன்னோடு<br/>
எவ்வாய்ச் சுடரும் தம்மில்முன் வளாய்க்கொள்ள,<br/>
செவ்வாய் முறுவலோ டெனதுள்ளத் திருந்த,<br/>
அவ்வா யன்றியான் அறியேன்மற் றருளே. 8.7.7<br/>
<br/>
3636<br/>
அறியேன்மற் றருளென்னை யாளும் பிரானார்,<br/>
வெறிதே யருள்செய்வர் செய்வார்கட் குகந்து,<br/>
சிறியே னுடைச்சிந்தை யுள்மூ வுலகும்,தம்<br/>
நெறியா வயிற்றிற்கொண்டு நின்றொழிந் தாரே. 8.7.8<br/>
<br/>
3637<br/>
வயிற்றிற்கொண்டு நின்றொழிந் தாரும் யவரும்,<br/>
வயிற்றிற்கொண்டு நின்றொரு மூவுல கும்,தம்<br/>
வயிற்றிற்கொண்டு நின்றவண் ணம்நின்ற மாலை,<br/>
வயிற்றிற்கொண்டு மன்னவைத் தேன்மதி யாலே. 8.7.9<br/>
<br/>
3638<br/>
வைத்தேன் மதியா லெனதுள்ளத் தகத்தே,<br/>
எய்த்தே யொழிவேனல் லேனென்றும் எப்பொதும்,<br/>
மொய்த்தேய் திரைமோது தண்பாற் கடலுளால்,<br/>
பைத்தேய் சுடர்ப்பாம் பணைநம் பரனையே. 8.7.10<br/>
<br/>
3639<br/>
சுடர்ப்பாம் பணைநம் பரனைத் திருமாலை,<br/>
அடிச்சேர் வகைவண் குருகூர்ச் சடகோபன்,<br/>
முடிப்பான் சொன்னவா யிரத்திப்பத் தும்சன்மம்<br/>
விட,தேய்ந் தறநோக்கும் தன்கண்கள் சிவந்தே. (2) 8.7.11<br/>
<br/>
3640<br/>
கண்கள் சிவந்து பெரியவாய்<br/>
  வாயும் சிவந்து கனிந்து,உள்ளே<br/>
வெண்பல் இலகு சுடரிலகு<br/>
  விலகு மகர குண்டலத்தன்,<br/>
கொண்டல் வண்ணன் சுடர்முடியன்<br/>
  நான்கு தோளன் குனிசார்ங்கன்,<br/>
ஒண்சங் கதைவா ளாழியான்<br/>
  ஒருவன் அடியே னுள்ளானே. (2) 8.8.1<br/>
<br/>
3641<br/>
அடியே னுள்ளான் உடலுள்ளான்<br/>
  அண்டத் தகத்தான் புறத்துள்ளான்,<br/>
படியே யிதுவென் றுரைக்கலாம்,<br/>
  படியன் அல்லன் பரம்பரன்,<br/>
கடிசேர் நாற்றத் துள்ளாலை<br/>
  இன்பத் துன்பக் கழிநேர்மை,<br/>
ஒடியா இன்பப் பெருமையோன்<br/>
  உணர்வி லும்ப ரொருவனே. 8.8.2<br/>
<br/>
3652<br/>
உணர்வி லும்ப ரொருவனை<br/>
  அவன தருளா லுறல்பொருட்டு,என்<br/>
உணர்வி னுள்ளே யிருத்தினேன்<br/>
  அதுவும் அவன தின்னருளே,<br/>
உணர்வும் உயிரும் உடம்பும்மற்<br/>
றுலப்பி லனவும் பழுதேயாம்,<br/>
உணர்வைப் பெறவூர்ந் திறவேறி<br/>
  யானும் தானா யொழிந்தானே.  8.8.3<br/>
<br/>
3643<br/>
யானும் தானா யொழிந்தானை<br/>
  யாதும் யவர்க்கும் முன்னோனை,<br/>
தானும் சிவனும் பிரமனும்<br/>
  ஆகிப் பணைத்த தனிமுதலை,<br/>
தேனும் பாலும் கன்னலும்<br/>
  அமுதும் ஆகித் தித்தித்து,என்<br/>
ஊனி லுயிரி லுணர்வினில்<br/>
  நின்ற வொன்றை யுணர்ந்தேனே.   8.8.4<br/>
<br/>
3644<br/>
நின்ற ஒன்றை யுணர்ந்தேனுக்<br/>
  கதனுள் நேர்மை அதுவிதுவென்று,<br/>
ஒன்றும் ஒருவர்க் குணரலாகா<br/>
  துணர்ந்தும் மேலும் காண்பரிது<br/>
சென்று சென்று பரம்பரமாய்<br/>
  யாது மின்றித் தேய்ந்தற்று,<br/>
நன்று தீதென் றறிவரிதாய்<br/>
  நன்றாய் ஞானம் கடந்ததே.  8.8.5<br/>
<br/>
3645<br/>
நன்றாய் ஞானம் கடந்துபோய்<br/>
  நல்லிந் திரிய மெல்லாமீர்த்து,<br/>
ஒன்றாய்க் கிடந்த அரும்பெரும்பாழ்<br/>
  உலப்பி லதனை யுணர்ந்துணர்ந்து,<br/>
சென்றாங் கின்ப துன்பங்கள்<br/>
  செற்றுக் களைந்து பசையற்றால்,<br/>
அன்றே யப்போ தேவீடு<br/>
  அதுவே வீடு வீடாமே. 8.8.6<br/>
<br/>
3646<br/>
அதுவே வீடு வீடு<br/>
  பேற்றின்பந் தானும் அதுதேறி,<br/>
எதுவே தானும் பற்றின்றி<br/>
  யாது மிலிக ளாகிற்கில்,<br/>
அதுவே வீடு வீடு<br/>
  பேற்றின்பந் தானும் அதுதேறாது,<br/>
 எதுவே வீடே தின்பம்? என்<br/>
  றெய்த்தா ரெய்த்தா ரெய்த்தாரே.  8.8.7<br/>
<br/>
3647<br/>
எய்த்தா ரெய்த்தா ரெய்த்தாரென்<br/>
  றில்லாத் தாரும் புறத்தாரும்<br/>
மொய்த்து,ஆங் கலறி முயங்கத்தாம்<br/>
  போகும் போது,உன் மத்தர்போல்<br/>
பித்தே யேறி யனுராகம்<br/>
  பொழியும் போதெம் பெம்மானோடு<br/>
ஒத்தே சென்று,அங் குளம்கூடக்<br/>
  கூடிற் றாகில் நல்லுறைப்பே. 8.8.8<br/>
<br/>
3648<br/>
கூடிற் றாகில் நல்லுறைப்புக்<br/>
  கூடா மையைக் கூடினால்,<br/>
ஆடல் பறவை யுயர்கொடியெம்<br/>
  ஆய னாவ ததுவதுவே,<br/>
வீடைப் பண்ணி யொருபரிசே<br/>
  எதிர்வும் நிகழ்வும் கழிவுமாய்,<br/>
ஓடித் திரியும் யோகிகளும்<br/>
  உளரு மில்லை யல்லரே. 8.8.9<br/>
<br/>
3649<br/>
உளரு மில்லை யல்லராய்<br/>
  உளரா யில்லை யாகியே,<br/>
உளரெம் மொருவர் அவர்வந்தென்<br/>
  உள்ளத் துள்ளே யுறைகின்றார்<br/>
வளரும் பிறையும் தேய்பிறையும்<br/>
  போல் அசைவும் ஆக்கமும்,<br/>
வளரும் சுடரும் இருளும்போல்<br/>
  தெருளும் மருளும் மாய்த்தோமே. 8.8.10<br/>
<br/>
3650<br/>
தெருளும் மருளும் மாய்த்துத்தன்<br/>
  திருந்து செம்பொற் கழலடிக்கீழ்<br/>
அருளி யிருத்தும் அம்மானாம்<br/>
  அயனாம் சிவனாம்,திருமாலால்<br/>
அருளப் பட்ட சடகோபன்<br/>
  ஓரா யிரத்து ளிப்பத்தால்,<br/>
அருளி யடிக்கீ ழிருத்தும்நம்<br/>
  அண்ணல் கருமா ணிக்கமே. (2) 8.8.11<br/>
<br/>
3651<br/>
கருமா ணிக்க மலைமேல்மணித்<br/>
  தடந்தாமரைக் காடுகள்போல்,<br/>
திருமார்வு வாய்கண்கை யுந்திகாலுடை<br/>
  யாடைகள் செய்யபிரான்<br/>
திருமா லெம்மான் செழுநீர்வயல்<br/>
  குட்டநாட்டுத் திருப்புலியூர்,<br/>
அருமாயன் பேரன்றிப் பேச்சிலள்<br/>
  அன்னைமீரிதற் கென்செய்கேனா. (2)8.9.1<br/>
<br/>
3652<br/>
அன்னைமீ ரிதற்கென் செய்கேன்?<br/>
  அணிமேருவின் மீதுலவும்,<br/>
துன்னு சூழ்சுடர் ஞாயிறும்<br/>
  அன்றியும்பல் சுடர்களும்போல்,<br/>
மின்னு நீண்முடி யாரம்பல்கலன்<br/>
  றானுடை யெம்பெருமான்,<br/>
புன்னை யம்பொழில் சூழ்திருப்<br/>
  புலியூர் புகழுமிவளே.  8.9.2<br/>
<br/>
3653<br/>
புகழு மிவள்நின் றிராப்பகல்<br/>
  பொருநீர்க்கடல் தீப்பட்டு,எங்கும்<br/>
திகழு மெரியோடு செல்வதொப்பச்<br/>
  செழுங்கதி ராழிமுதல்<br/>
புகழும் பொருபடை யேந்திப்போர்<br/>
  புக்கசுரரைப் பொன்றுவித்தான்<br/>
திகழு மணிநெடு மாடம்நீடு<br/>
  திருப்பூலி யுர்வளமே.  8.9.3<br/>
<br/>
3654<br/>
ஊர்வ ளம்கிளர் சோலையும்<br/>
  கரும்பும்பெருஞ் செந்நெலும்சூழ்ந்து<br/>
ஏர்வ ளம்கிளர் தண்பணைக்<br/>
  குட்டநாட்டுத் திருப்பூலியுர்,<br/>
சீர்வ ளம்கிளர் மூவுல<br/>
  குண்டுமிழ் தேவபிரான்,<br/>
பேர்வ ளம்கிளர்ந் தன்றிப்<br/>
  பேச்சிலளின்றிப் புனையிழையே.  8.9.4<br/>
<br/>
3655<br/>
புனையிழைகள் அணிவும் ஆடையுடையும் புதுக்க ணிப்பும்,<br/>
நினையும் நீர்மைய தன்றிவட்கிது நின்று நினைக்கப்புக்கால்,<br/>
சுனுயி னுள்தடந் தாமரை மலரும்தண் திருப்புலியுர்,<br/>
முனைவன் மூவுல காளியப்பன் திருவருள் மூழ்கினளே.8.9.5<br/>
<br/>
3656<br/>
திருவருள் மூழ்கி வைகளும் செழுநீர்நிறக் கண்ணபிரான்,<br/>
திருவருள் களும்சேர்ந் தமைக்கடை யாளம் திருந்தவுள,<br/>
திருவருள் அருளால் அவன்fசென்று சேர்தண் திருப்பூலியுர்,<br/>
திருவருள் கமுகொண் பழத்தது மெல்லியல் செவ்விதழே.8.9.6<br/>
<br/>
3657<br/>
மெல்லிலைச் செல்வண் கொடிபுல்க வீங்கிளந் தாள்கமுகின்,<br/>
மல்லிலை மடல்வாழை யீங்கனி சூழ்ந்து மணம்கமழ்ந்து,<br/>
புல்லிலைத் தெங்கி னூடுகால் உலவும்தண் திருப்பூலியுர்,<br/>
மல்லலம் செல்வக் கண்ணந்தாள் அடைந்தாள் இம் மடவரலே.   8.9.7<br/>
<br/>
3658<br/>
மடவரல் அன்னைமீர்கட் கெஞ்சொல்லிச்<br/>
  சொல்லுகேன்? மல்லைச்செல்வ<br/>
வடமொழி மறைவாணர் வேள்வியுள்<br/>
  நெய்யழல் வான்புகைபோய்<br/>
திடவிசும் பிலமரர் நாட்டை<br/>
  மறைக்கும்தண் திருப்பூலியுர்,<br/>
படவர வணையான் றன்நாமம்<br/>
  அல்லால் பரவா ளிவளே.  8.9.8<br/>
<br/>
3659<br/>
பரவா ளிவள்நின் றிராப்பகல்<br/>
  பனிநீர்நிறக் கண்ணபிரான்,<br/>
விரவா ரிசைமறை வேதியரொலி<br/>
  வேலையின் நின்றொலிப்ப,<br/>
கரவார் தடந்தொறும் தாமரைக்<br/>
  கயந்தீவிகை நின்றலரும்,<br/>
புரவார் கழனிகள் சூழ்திருப்<br/>
  புலியூர்ப்புக ழன்றிமற்றே.   8.9.9<br/>
<br/>
3660<br/>
அன்றிமற் றோருபாய மென்னிவ<br/>
  ளந்தண்டு ழாய்கமழ்தல்,<br/>
குன்ற மாமணி மாடமாளிகைக்<br/>
  கோலக்கு ழாங்கள்மல்கி,<br/>
தென்தி சைத்தில தம்புரைக்<br/>
  குட்டநாட்டுத் திருப்பூலியுர்,<br/>
நின்ற மாயப்பி ராந்திரு<br/>
  வருளாமிவள் நேர்ப்பட்டதே.   8.9.10<br/>
<br/>
3661<br/>
நேர்ப்பட்ட நிறைமூ வுலகுக்கும்<br/>
  நாயகன் றன்னடிமை,<br/>
நேர்ப்பட்ட தொண்டர்தொண்டர்<br/>
  தொண்டர்தொண்டன் சடகோ பன்,சொல்<br/>
நேர்ப்பட்ட தமிழ்மாலை யாயிரத்துள்<br/>
  இவையு மோர்பத்தும்<br/>
நேர்ப்பட் டாரவர், நேர்ப்பட்டார்<br/>
  நெடுமாற்கடி மைசெய்யவே. (2)  8.9.11<br/>
<br/>
அறுசீர் ஆசிரிய விருத்தம்<br/>
<br/>
3662<br/>
நெடுமாற் கடிமை செய்வேன்போல்<br/>
  அவனை கருத வஞ்சித்து,<br/>
தடுமாற் றற்ற தீக்கதிகள்<br/>
  முற்றும் தவிர்ந்த சதிர்நினைந்தால்,<br/>
கொடுமா வினையேன் அவனடியார்<br/>
  அடியே கூடும் இதுவல்லால்,<br/>
விடுமா றென்ப தென்னந்தோ.<br/>
  வியன்மூ வுலகு பெறினுமே? (2)9.9.1<br/>
<br/>
3663<br/>
வியன்மூ வுலகு பெறினும்போய்த்<br/>
  தானே தானே யானாலும்,<br/>
புயல்மே கம்போல் திருமேனி<br/>
  அம்மான் புனைபூங் கழலடிக்கீழ்,<br/>
சயமே யடிமை தலைநின்றார்<br/>
  திருத்தாள் வணங்கி, இம்மையே<br/>
பயனே யின்பம் யான்பெற்ற<br/>
  துறுமோ பாவி யேனுக்கே?  9.9.2<br/>
<br/>
3664<br/>
உறுமோ பாவி யேனுக்கிவ்<br/>
  வுலகம் மூன்றும் உடன்நிறைய,<br/>
சிறுமா மேனி நிமிர்த்தவென்<br/>
  செந்தா மரைக்கண் திருக்குறளன்<br/>
நறுமா விரைநாண் மலரடிக்கீழ்ப்<br/>
  புகுதல் அன்றி அவனடியார்,<br/>
சிறுமா மனிச ராயென்னை<br/>
  ஆண்டா ரிங்கே திரியவே.  9.9.3<br/>
<br/>
3665<br/>
இங்கே திரிந்தேற் கிழக்குற்றென்.<br/>
  இருமா நிலமுன் னுண்டுமிழ்ந்த,<br/>
செங்கோ லத்த பவளவாய்ச்<br/>
  செந்தா மரைக்க ணென்னம்மான்<br/>
பொங்கேழ் புகழ்கள் வாயவாய்ப்<br/>
  புலன்கொள் வடிவென் மனத்தாய்<br/>
அங்கேய் மலர்கள் கையவாய்<br/>
  வழிபட் டோ ட அருளிலே?  9.9.4<br/>
<br/>
3666<br/>
வழிபட் டோ ட அருள்பெற்று<br/>
  மாயன் கோல மலரடிக்கீழ்,<br/>
சுழிபட் டோ டும் சுடர்ச்சோதி<br/>
  வெள்ளத் தின்புற் றிருந்தாலும்,<br/>
இழிபட் டோ டும் உடலினிற்<br/>
  பிறந்து தன்fசீர் யான்கற்று,<br/>
மொழிபட் டோ டும் கவியமுத<br/>
  நுகர்ச்சி யுறுமோ முழுதுமே?  9.9.5<br/>
<br/>
3667<br/>
நுகர்ச்சி யுறுமோ மூவுலகின்<br/>
  வீடு பேறு தன்கேழில்,<br/>
புகர்ச்செம் முகத்த களிறட்ட<br/>
  பொன்னா ழிக்கை யென்னம்மான்,<br/>
நிகர்ச்செம் பங்கி யெரிவிழிகள்<br/>
  நீண்ட அசுர ருயிரெல்லாம்,<br/>
தகர்த்துண் டுழலும் புட்பாகன்<br/>
  பெரிய தனிமாப் புகழே?   9.9.6<br/>
<br/>
3668<br/>
தனிமாப் புகழே யெஞ்ஞான்றும்<br/>
  நிற்கும் படியாத் தான்தோன்றி,<br/>
முனிமாப் பிரம முதல்வித்தாய்<br/>
  உலகம் மூன்றும் முளைப்பித்த,<br/>
தனிமாத் தெய்வத் தளிரடிக்கீழ்ப்<br/>
  புகுதல் அன்றி அவனடியார்,<br/>
நனிமாக் கலவி யின்பமே<br/>
  நாளும் வாய்க்க நங்கட்கே.   9.9.7<br/>
<br/>
3669<br/>
நாளும் வாய்க்க நங்கட்கு<br/>
  நளிர்நீர்க் கடலைப் படைத்து,தன்<br/>
தாளும் தோளும் முடிகளும்<br/>
  சமனி லாத பலபரப்பி,<br/>
நீளும் படர்பூங் கற்பகக்<br/>
  காவும் நிறைபன் னாயிற்றின்,<br/>
கோளு முடைய மணிமலைபோல்<br/>
  கிடந்தான் தமர்கள் கூட்டமே.   9.9.8<br/>
<br/>
3670<br/>
தமர்கள் கூட்ட வல்வினையை<br/>
  நாசஞ் செய்யும் சதிர்மூர்த்தி,<br/>
அமர்கொள் ஆழி சங்குவாள்<br/>
  வில்தண் டாதி பல்படையன்,<br/>
குமரன் கோல ஐங்கணைவேள்<br/>
  தாதை கோதில் அடியார்தம்.<br/>
தமர்கள் தமர்கள் தமர்களாம்<br/>
  சதிரே வாய்க்க தமியேற்கே.   9.9.9<br/>
<br/>
3671<br/>
வாய்க்க தமியேற் கூழிதோ<br/>
  றூழி யூழி மாகாயாம்<br/>
பூக்கொள் மேனி நான்குதோள்<br/>
  பொன்னா ழிக்கை யென்னம்மான்,<br/>
நீக்க மில்லா அடியார்தம்<br/>
  அடியார் அடியார் அடியாரெங்<br/>
கோக்கள், அவர்க்கே குடிகளாய்ச்<br/>
  செல்லும் நல்ல கோட்பாடே.   9.9.10<br/>
<br/>
3672<br/>
நல்ல கோட்பாட் டுலகங்கள்<br/>
  மூன்றி னுள்ளும் தான்நிறைந்த,<br/>
அல்லிக் கமலக் கண்ணனை<br/>
  அந்தண் குருகூர்ச் சடகோபன்,<br/>
சொல்லப் பட்ட ஆயிரத்துள்<br/>
  இவையும் பத்தும் வல்லார்கள்,<br/>
நல்ல பதத்தால் மனைவாழ்வர்<br/>
  கொண்ட பெண்டிர் மக்களே. (2)  9.9.11<br/>
<br/>
திருவாய் மொழி ஒன்பதாம் பத்து<br/>
<br/>
3673<br/>
கொண்ட பெண்டிர் மக்களுற்றார் சுற்றத் தவர்பிறரும்,<br/>
கண்ட தோடு பட்டதல்லால் காதல்மற்று யாதுமில்லை,<br/>
எண்டி சையும் கீழும்மேலும் முற்றவு முண்டபிரான்,<br/>
தொண்ட ரோமா யுய்யலல்லா லில்லைகண் டீர்துணையே. (2) 9.1.1<br/>
<br/>
3674<br/>
துணையும் சார்வு மாகுவார்போல் சுற்றத் தவர்பிறரும்,<br/>
அணையவந்த ஆக்கமுண்டேல் அட்டைகள்போல்சுவைப்பர்,<br/>
கணையொன் ராலே யேழ்மாமரமு மெய்தேங் கார்முகிலை,<br/>
புணையென் றுய்யப் போகிலல்லா லில்லைகண் டீர்பொருளே. 9.1.2<br/>
<br/>
3675<br/>
பொருள்கை யுண்டாய்ச் செல்லக்<br/>
  காணில் போற்றியென் றேற்றெழுவர்,<br/>
இருள்கொள் துன்பத் தின்மை<br/>
  காணில் என்னேஎன் பாருமில்லை,<br/>
மருள்கொள் செய்கை யசுரர்<br/>
  மங்க வடமது ரைப்பிறந்தாற்கு<br/>
அருள்கொள் ஆளாய் உய்யல்<br/>
  அல்லால் இல்லைகண் டீரரணே. 9.1.3<br/>
<br/>
3676<br/>
அரணம் ஆவர் அற்ற<br/>
  காலைக் கென்றென் றமைக்கப்பட்டார்,<br/>
இரணம் கொண்ட தெப்பர்<br/>
  ஆவர் இன்றியிட் டாலுமஃஅதே,<br/>
வருணித் தென்னே வடமது<br/>
  ரைப்பி றந்தவன் வண்புகழே,<br/>
சரணென் றுய்யப் போகல்<br/>
  அல்லால் இல்லைகண் டீர்சதிரே. 9.1.4<br/>
<br/>
3677<br/>
சதுரம் என்று தம்மைத்<br/>
  தாமே சம்மதித் தின்மொழியார்,<br/>
மதுர போக மதுவுற்<br/>
  றவரே வைகிமற் றொன்றுறுவர்,<br/>
அதிர்கொள் செய்கை யசுரர்<br/>
  மங்க வடமது ரைப்பிறந்தாற்கு ,<br/>
எதிர்கொள் ஆளாய் உய்யல்<br/>
  அல்லால் இல்லைகண் டீரின்பமே. 9.1.5<br/>
<br/>
3678<br/>
இல்லை கண்டீர் இன்பம்<br/>
  அந்தோ. உள்ளது நினையாதே,<br/>
தொல்லை யார்க ளெத்த னைவர்<br/>
  தோன்றிக் கழிந்தொழிந்தார்?<br/>
மல்லை மூதூர் வடம<br/>
  துரைப்பி றந்தவன் வண்புகழே,<br/>
சொல்லி யுய்யப் போகல்<br/>
  அல்லால் மற்றொன்றில் லைசுருக்கே. 9.1.6<br/>
<br/>
3679<br/>
மற்றொன் றில்லை சுருங்கச்<br/>
  சொன்னோம் மாநிலத் தெவ்வுயிர்க்கும்,<br/>
சிற்ற வேண்டா சிந்திப்<br/>
  பேயமை யும்கண் டீர்களந்தோ.<br/>
குற்றமன் றெங்கள் பெற்றத்<br/>
  தாயன் வடமது ரைப்பிறந்தான்,<br/>
குற்ற மில்சீர் கற்று<br/>
  வைகல் வாழ்தல்கண் டீர்குணமே. 9.1.7<br/>
<br/>
3680<br/>
வாழ்தல் கண்டீர் குணமி<br/>
  தந்தோ. மாயவன் அடிபரவி,<br/>
போழ்து போக வுள்ள<br/>
  கிற்கும் புன்மையி லாதவர்க்கு,<br/>
வாழ்து ணையா வடம<br/>
  துரைப்பி றந்தவன் வண்புகழே,<br/>
வீழ்து ணையாய்ப் போமி<br/>
  தனில்யா துமில்லை மிக்கதே. 9.1.8<br/>
<br/>
3681<br/>
யாது மில்லை மிக்க<br/>
  தனிலென் றன்ற துகருதி,<br/>
காது செய்வான் கூதை<br/>
  செய்து கடைமுறை வாழ்கையும்போம்,<br/>
மாது கிலிங்கொ டிக்கொள்<br/>
  மாட வடமது ரைப்பிறந்த,<br/>
தாது சேர்தாள் கண்ணன்<br/>
  அல்லால் இல்லைகண் டீரிசரணே. 9.1.9<br/>
<br/>
3682<br/>
கண்ணன் அல்லால் இல்லை<br/>
  கண்டீர் சரணது நிற்கவந்து,<br/>
மண்ணின் பாரம் நீக்கு<br/>
  தற்கே வடமது ரைப்பிறந்தான்,<br/>
திண்ண மாநும் முடைமை<br/>
  யுண்டேல் அவனடி சேர்ந்துய்ம்மினோ,<br/>
எண்ண வேண்டா நும்ம<br/>
  தாதும் அவனன்றி மற்றில்லையே. 9.1.10<br/>
<br/>
3683<br/>
ஆதும் இல்லை மற்ற<br/>
  வனிலென் றதுவே துணிந்து,<br/>
தாது சேர்தோள் கண்ண<br/>
  னைக்குரு கூர்ச்சடகோபன்fசொன்ன,<br/>
தீதி லாத வொண்தமிழ்<br/>
  கள் இவை ஆயிரத்து ளிப்பத்தும்,<br/>
ஓத வல்ல பிராக்கள்<br/>
  நம்மை யாளுடை யார்கள்பண்டே. (2) 9.1.11<br/>
<br/>
3684<br/>
பண்டைநா ளாலே நிந்திரு வருளும்<br/>
  பங்கயத் தாள்திரு வருளும்<br/>
கொண்டு,நின் கோயில் சீய்த்துப்பல் படிகால்<br/>
  குடிகுடி வழிவந்தாட் செய்யும்,<br/>
தொண்டரோர்க் கருளிச் சோதிவாய் திறந்துன்<br/>
  தாமரைக் கண்களால் நோக்காய்,<br/>
தெண்டிரைப் பொருநல் தண்பணை சூழ்ந்த<br/>
  திருபுளிங் குடிக்கிடந் தானே. (2) 9.2.1<br/>
<br/>
3685<br/>
குடிகிடந் தாக்கஞ் செய்துநின் தீர்த்த<br/>
  அடிமைக்குற் றேவல்செய்து, உன்பொன்<br/>
அடிக்கட வாதே வழிவரு கின்ற<br/>
  அடியரோர்க் கருளி,நீ யொருநாள்<br/>
படிக்கள வாக நிமிர்த்தநின் பாத<br/>
  பங்கய மேதலைக் கணியாய்,<br/>
கொடிக்கொள்பொன் மதிள்சூழ் குளிர்வயல் சோலைத்<br/>
  திருபுளிங் குடிக்கிடந் தானே. 9.2.2<br/>
<br/>
3686<br/>
கிடந்தநாள் கிடந்தாய் எத்தனை காலம்<br/>
  கிடத்தியுன் திருவுடம் பசைய,<br/>
தொடர்ந்துகுற் றவேல் செய்துதொல் லடிமை<br/>
  வழிவரும் தொண்டரோர்க் கருளி,<br/>
தடந்தோள்தா மரைக்கண் விழித்துநீ யெழுந்துன்<br/>
  தாமரை மங்கையும் நீயும்,<br/>
இடங்கொள்மூ வுலகும் தொழவிருந் தருளாய்<br/>
  திருபுளிங் குடிக்கிடந் தானே. 9.2.3<br/>
<br/>
3687<br/>
புளிகுடிக் கிடந்து வரகுண மங்கை<br/>
  இருந்துவை குந்தத்துள் நின்று,<br/>
தெளிந்தவென் சிந்தை அகங்கழி யாதே<br/>
  என்னையாள் வாயெனக் கருளி,<br/>
நளிந்தசீ ருலகம் மூன்றுடன் வியப்ப<br/>
  நாங்கள்கூத் தாடிநின் றார்ப்ப,<br/>
பளிங்குநீர் முகிலின் பவளம் போல் கனிவாய்<br/>
  சிவப்பநீ காணவா ராயே. 9.2.4<br/>
<br/>
3688<br/>
பவளம் போல் கனிவாய் சிவப்பநீ காண<br/>
  வந்துநின் பன்னிலா முத்தம்,<br/>
தவழ்கதிர் முறுவல் செய்துநின் திருக்கண்<br/>
  டாமரை தயங்குநின் றருளாய்,<br/>
பவளநன் படர்க்கீழ்ச் சங்குறை பொருநல்<br/>
  தண்திருப் புளிங்குடிக் கிடந்தாய்,<br/>
கவளமா களிற்றி னிடர்கெடத் தடத்துக்<br/>
  காய்சினப் பறவையூர்ந் தானே. 9.2.5<br/>
<br/>
3689<br/>
காய்சினப் பறவை யூர்ந்துபொன் மலையின்<br/>
  மீமிசைக் கார்முகில் போல,<br/>
மாசின மாலி மாலிமான் என்றங்<br/>
  கவர்படக் கனன்றுமுன் னின்ற,<br/>
காய்சின வேந்தே. கதிர்முடி யானே.<br/>
  கலிவயல் திருபுளிங் குடியாய்,<br/>
காய்சின ஆழி சங்குவாள் வில்தண்<br/>
  டேந்தியெம் இடர்கடி வானே. 9.2.6<br/>
<br/>
3690<br/>
எம்மிடர் கடிந்திங் கென்னையாள் வானே.<br/>
  இமையவர் தமக்குமாங் கனையாய்,<br/>
செம்மடல் மலரும் தாமரைப் பழனத்<br/>
  தண்திருப் புளிங்குடிக் கிடந்தாய்,<br/>
நம்முடை யடியர் கவ்வைகண் டுகந்து<br/>
  நாம்களித் துளநலம் கூர,<br/>
இம்மட வுலகர் காணநீ யொருநாள்<br/>
  இருந்திடாய் எங்கள்கண் முகப்பே. 9.2.7<br/>
<br/>
3691<br/>
எங்கள்கண் முகப்பே உலகர்கள் எல்லாம்<br/>
  இணையடி தொழுதெழுந் திறைஞ்சி<br/>
தங்களன் பாரத் தமதுசொல் வலத்தால்<br/>
  தலைதலைச் சிறந்தபூ சிப்ப,<br/>
திங்கள்சேர் மாடத் திருப்புளிங் குடியாய்.<br/>
  திருவைகுந் தத்துள்ளாய். தேவா,<br/>
இங்கண்மா ஞாலத் திதனுளு மொருநாள்<br/>
  இருந்திடாய் வீற்றிடங் கொண்டே. 9.2.8<br/>
<br/>
3692<br/>
வீற்றிடங் கொண்டு வியங்கொள்மா ஞாலத்<br/>
  திதனுளு மிருந்திடாய், அடியோம்<br/>
போற்றியோ வாதே கண்ணினை குளிரப்<br/>
  புதுமலர் ஆகத்தைப் பருக,<br/>
சேற்றிள வாளை செந்நெலூ டுகளும்<br/>
  செழும்பணைத் திருப்புளிங் குடியாய்,<br/>
கூற்றமாய் அசுரர் குலமுதல் அரிந்த<br/>
  கொடுவினைப் படைகள்வல் லானே. 9.2.9<br/>
<br/>
3693<br/>
கொடுவினைப் படைகள் வல்லையாய் அமரர்க்<br/>
  கிடர்கெட, அசுரர்கட் கிடர்செய்,<br/>
கடுவினை நஞ்சே. என்னுடை அமுதே.<br/>
  கலிவயல் திருப்புளிங் குடியாய்,<br/>
வடிவிணை யில்லா மலர்மகள் மற்றை<br/>
  நிலமகள் பிடிக்கும்மெல் லடியை,<br/>
கொடுவினை யேனும் பிடிக்கநீ ஒருநாள்<br/>
  கூவுதல் வருதல்செய் யாயே. 9.2.10<br/>
<br/>
3694<br/>
 கூவுதல் வருதல் செய்திடாய்  என்று<br/>
  குரைகடல் கடைந்தவன் தன்னை,<br/>
மேவிநன் கமர்ந்த வியன்புனல் பொருநல்<br/>
  வழுதிநா டஞ்சட கோபன்,<br/>
நாவியல் பாடல் ஆயிரத் துள்ளும்<br/>
  இவையுமோர் பத்தும்வல் லார்கள்,<br/>
ஓவுத லின்றி யுலகம்மூன் றளந்தான்<br/>
  அடியிணை யுள்ளத்தோர் வாரே. (2) 9.2.11<br/>
<br/>
3695<br/>
ஓரா யிரமாய் உலகேழ் அளிக்கும்<br/>
பேரா யிரம்கொண் டதோர்பீ டுடையன்<br/>
காரா யினகா ளநன்மே னியினன்,<br/>
நாரா யணன்நங் கள்பிரான் அவனே. (2) 9.3.1<br/>
<br/>
3696<br/>
அவனே அகல்ஞா லம்படைத் திடந்தான்,<br/>
அவனே யஃதுண் டுமிழ்ந்தான் அளந்தான்,<br/>
அவனே யவனும் அவனும் அவனும்,<br/>
அவனே மற்றெல்லா மும் அறிந் தனமே. 9.3.2<br/>
<br/>
3697<br/>
அறிந்தன வேத அரும்பொருள் நூல்கள்,<br/>
அறிந்தன கொள்க அரும்பொருள் ஆதல்,<br/>
அறிந்தனர் எல்லாம் அரியை வணங்கி,<br/>
அறிந்தனர் நோய்கள் அறுக்கும் மருந்தே. 9.3.3<br/>
<br/>
3698<br/>
மருந்தே நங்கள் போகம கிழ்ச்சிக்கென்று,<br/>
பெருந்தே வர்குழாங் கள்பிதற் றும்பிரான்<br/>
கருந்தேவ னெம்மான் கண்ணன் விண்ணுலகம்<br/>
தரும்தே வலைசோ ரேல்கண்டாய் மனமே. 9.3.4<br/>
<br/>
3699<br/>
மனமே. உன்னைவல் வினையேன் இரந்து,<br/>
கனமே சொல்லினேன் இதுசோ ரேல்கண்டாய்,<br/>
புனமே வியபூந் தண்டுழாய் அலங்கல்,<br/>
இனமே துமிலா னையடை வதுமே. 9.3.5<br/>
<br/>
3700<br/>
அடைவ துமணி யார்மலர் மங்கைதோள்,<br/>
மிடைவ துமசு ரர்க்குவெம் போர்களே,<br/>
கடைவ தும்கட லுள் அமுது, என்மனம்<br/>
உடைவ தும் அவற் கேயொருங் காகவே. 9.3.6<br/>
<br/>
3701<br/>
ஆகம் சேர்நர சிங்கம தாகி,ஓர்<br/>
ஆகங் வள்ளுகி ரால்பிளந் தானுறை,<br/>
மாக வைகுந்தம் காண்பதற்கு, என்மனம்<br/>
ஏக மெண்ணும் இராப்பக லின்றியே. 9.3.7<br/>
<br/>
3702<br/>
இன்றிப் போக இருவினை யும்கெடுத்து,<br/>
ஒன்றி யாக்கை புகாமையுய் யக்கொள்வான்,<br/>
நின்ற வேங்கடம் நீணிலத் துள்ளது,<br/>
சென்று தேவர்கள் கைதொழு வார்களே. 9.3.8<br/>
<br/>
3703<br/>
தொழுது மாமலர் நீர்சுடர் தூபம்கொண்டு,<br/>
எழுது மென்னும் இதுமிகை யாதலில்,<br/>
பழுதில் தொல்புகழ்ப் பாம்பணைப் பள்ளியாய்,<br/>
தழுவு மாறறி யேனுன தாள்களே. 9.3.9<br/>
<br/>
3704<br/>
தாள தாமரை யானுன துந்தியான்,<br/>
வாள்கொள் நீள்மழு வாளியுன் ஆகத்தான்,<br/>
ஆள ராய்த்தொழு வாரும் அமரர்கள்,<br/>
நாளும் என்புகழ் கோவுன சீலமே? 9.3.10<br/>
<br/>
3705<br/>
சீல மெல்லையி லானடி மேல்,அணி<br/>
கோல நீள்குரு கூர்ச்சட கோபன்fசொல்,<br/>
மாலை யாயிரத் துள்ளிவை பத்தினின்<br/>
பாலர், வைகுந்த மேறுதல் பான்மையே. (2) 9.3.11<br/>
<br/>
3706<br/>
மையார் கருங்கண்ணி கமல மலர்மேல்<br/>
செய்யாள், திருமார் வினில்சேர் திருமாலே,<br/>
வெய்யார் சுடராழி சுரிசங்க மேந்தும்<br/>
கையா, உனைக்காணக் கருதுமென் கண்ணே. 9.4.1<br/>
<br/>
3707<br/>
கண்ணே யுனைக்காணக் கருதி,என் னெஞ்சம்<br/>
எண்ணே கொண்ட சிந்தையதாய் நின்றியம்பும்,<br/>
விண்ணோர் முனிவர்க் கென்றும்காண் பரியாயை,<br/>
நண்ணா தொழியே னென்றுநான் அழைப்பனே. 9.4.2<br/>
<br/>
3708<br/>
அழைக்கின்ற வடிநாயேன் நாய்கூழை வாலால்,<br/>
குழைக்கின் றதுபோல் என்னுள்ளம் குழையும்,<br/>
மழைக்கன்று குன்றமெடுத்த தாநிரை காத்தாய்,<br/>
பிழைக்கின்ற தருளென்று பேதுறு வேனே. 9.4.3<br/>
<br/>
3709<br/>
உறுவதிது வென்றுனக் காட்பட்டு, நின்கண்<br/>
பெறுவ தெதுகொலென்று பேதையேன் நெஞ்சம்,<br/>
மறுகல்செய்யும் வானவர் தானவர்க் கென்றும்,<br/>
அறிவ தரிய அரியாய அம்மானே. 9.4.4<br/>
<br/>
3710<br/>
அரியாய அம்மானை அமரர் பிரானை,<br/>
பெரியானைப் பிரமனை முன்படைத் தானை,<br/>
வரிவாள் அரவின் அணைப்பள்ளி கொள்கின்ற,<br/>
கரியான் கழல்காணக் கருதும் கருத்தே. 9.4.5<br/>
<br/>
3711<br/>
கருத்தே யுனைக்காணக் கருதி,என் னெஞ்சத்<br/>
திருத்தாக இருத்தினேன் தேவர்கட் கெல்லாம்<br/>
விருத்தா, விளங்கும் சுடர்ச்சோதி யுயரத்<br/>
தொருத்தா, உனையுள்ளும் என்னுள்ளம் உகந்தே. 9.4.6<br/>
<br/>
3712<br/>
உகந்தே யுனையுள்ளு மென்னுள்ளத்து, அகம்பால்<br/>
அகந்தான் அமர்ந்தே யிடங்கொண்ட அமலா,<br/>
மிகுந்தான வன்மார் வகலம் இருகூறா<br/>
நகந்தாய், நரசிங் கமதாய வுருவே. 9.4.7<br/>
<br/>
3713<br/>
உருவா கியாஅறு சமயங்கட் கெல்லாம்,<br/>
பொருவாகி நின்றான் அவனெல்லாப் பொருட்கும்,<br/>
அருவாகிய ஆதியைத் தேவர்கட் கெல்லாம்,<br/>
கருவாகிய கண்ணனைக் கண்டுகொண் டேனே. 9.4.8<br/>
<br/>
3714<br/>
கண்டுகொண் டேனேகண் ணிணையாரக் களித்து,<br/>
பண்டை வினையாயின பற்றோ டறுத்து,<br/>
தொண்டர்க் கமுதுண்ணச் சொன்மாலைகள் சொன்னேன்,<br/>
அண்டத் தமரர் பெருமான். அடியேனே. 9.4.9<br/>
<br/>
3715<br/>
அடியா னிவனென் றெனக்கா ரருள்செய்யும்<br/>
நெடியானை, நிறைபுகழ் அஞ்சிறைப் புள்ளின்<br/>
கொடியானை, குன்றாமல் உலகம் அளந்த<br/>
அடியானை, அடைந்தடி யேனுய்ந்த வாறே. 9.4.10<br/>
<br/>
3716<br/>
ஆற மதயானை அடர்த்தவன் றன்னை,<br/>
சேறார் வயல்தென் குருகூர்ச் சடகோபன்,<br/>
நூறே சொன்னவோ ராயிரத்து ளிப்பத்தும்,<br/>
ஏறே தரும்வா னவர்தமின் னுயிர்க்கே. (2) 9.4.11<br/>
<br/>
3717<br/>
இன்னுயிர்ச் சேவலும் நீரும்<br/>
  கூவிக்கொண்டுயிங் கெத்தனை,<br/>
என்னுயிர் நோவ மழிற்றேன்<br/>
  மின்குயில் பேடைகாள்,<br/>
என்னுயிர்க் கண்ண பிரானை<br/>
  நீர்வரக் கூவுகிலீர்,<br/>
என்னுயிர்க் கூவிக் கொடுப்பார்க்கும்<br/>
  இத்தனை வேண்டுமோ? (2) 9.5.1<br/>
<br/>
3718<br/>
இத்தனை வேண்டுவ தன்றந்தோ.<br/>
  அன்றில் பேடைகாள்,<br/>
எத்தனை நீரும் நுஞ்சே<br/>
  வலும்கரைந் தேங்குதிர்,<br/>
வித்தகன் கோவிந்தன் மெய்ய<br/>
  னல்ல னொருவர்க்கும்,<br/>
அத்தனை யாமினி யென்னு<br/>
  யிரவன் கையதே. 9.5.2<br/>
<br/>
3719<br/>
அவன்கைய தேயென தாருயிர்<br/>
  அன்றில் பேடைகாள்,<br/>
எவன்சொல்லி நீர்குடைந் தாடு<br/>
  திர்புடை சூழவே,<br/>
தவம்செய் தில்லா வினையாட்டி<br/>
  யெனுயி ரிங்குண்டோ ,<br/>
எவன்சொல்லி நிற்றும்நும் ஏங்கு<br/>
  கூக்குரல் கேட்டுமே. 9.5.3<br/>
<br/>
3720<br/>
கூக்குரல் கேட்டும் நங்f கண்ணன்<br/>
  மாயன் வெளிப்படான்,<br/>
மேற்கிளை கொள்ளேன்மின் நீரும்<br/>
  சேவலும் கோழிகாள்,<br/>
வாக்கும் மனமும் கரும<br/>
  மும்நமக் காங்கதே,<br/>
ஆக்கையு மாவியும் அந்தரம்<br/>
  நின்று ழலுமே. 9.5.4<br/>
<br/>
3721<br/>
அந்தரம் நின்றுழல் கின்ற<br/>
  யானுடைப் பூவைகாள்,<br/>
நுந்திரத் தேது மிடையில்<br/>
  லைகுழ றேன்மினோ,<br/>
இந்திர ஞாலங்கள் காட்டியிவ்<br/>
  வேழுல கும்கொண்ட,<br/>
நந்திரு மார்பன் நம்மாவி<br/>
  யுண்ணநன் கெண்ணினான். 9.5.5<br/>
<br/>
3722<br/>
நன்கெண்ணி நான்வ ளர்த்த<br/>
  சிறுகிளிப் பைதலே,<br/>
இன்குரல் நீமிழிற் றேலென்<br/>
  னாருயிர்க் காகுத்தன்,<br/>
நின்செய்ய வாயொக்கும் வாயங்கண்<br/>
  ணங்கை காலினன்,<br/>
நின்பசுஞ் சாம நிறத்தன்<br/>
  கூட்டுண்டு நீங்கினான். 9.5.6<br/>
<br/>
3723<br/>
கூட்டுண்டு நீங்கி கோலத்<br/>
  தாமரைக் கட்செவ்வாய்,<br/>
வாட்டமி லெங்கரு மாணிக்கம்<br/>
  கண்ணன் மாயன்போல்,<br/>
கோட்டிய வில்லொடு மின்னும்<br/>
  மேகக் குழாங்கள்காள்,<br/>
காட்டேன் மின்நும் முருவென்<br/>
  னுயிர்க்கது காலனே. 9.5.7<br/>
<br/>
3724<br/>
உயிர்க்கது காலனென் றும்மை<br/>
  யானிரந் தேற்கு,நீர்<br/>
குயிற்பைதல் காள்.கண்ணன் நாம<br/>
  மேகுழ றிக்கொன்றீர்,<br/>
தயிர்ப்ப ழஞ்சோற் றொடுபா<br/>
  லடிசிலும் தந்து,சொல்<br/>
பயிற்றிய நல்வள மூட்டினீர்<br/>
  பண்புடை யீரே. 9.5.8<br/>
<br/>
3725<br/>
பண்புடை வண்டொடு தும்பிகாள்.<br/>
  பண்மிழற் றேன்மின்,<br/>
புண்புரை வெல்கொடு குத்தாலொக்<br/>
  கும்நும் இன்குரல்,<br/>
தண்பெரு நீர்த்தடந் தாமரை<br/>
  மலர்ந்தா லொக்கும்<br/>
கண்பெருங் கண்ணன், நம்மாவி<br/>
  யுண்டெழ நண்ணினான். 9.5.9<br/>
<br/>
3726<br/>
எழநண்ணி நாமும் நம்வான<br/>
  நாடனோ டொன்றினோம்,<br/>
பழனநன் னாரைக் குழாங்கள்<br/>
  காள்.பயின் றென்னினி,<br/>
இழைநல்ல வாக்கை யும்பைய<br/>
  வேபுயக் கற்றது,<br/>
தழைநல்ல இன்பம் தலைப்பெய்<br/>
  தெங்கும் தழைக்கவே. 9.5.10<br/>
<br/>
3727<br/>
இன்பம் தலைப்பெய் தெங்கும்<br/>
  தழைத்தபல் லூழிக்கு,<br/>
தண்புக ழேத்தத் தனக்கருள்<br/>
  செய்த மாயனை,<br/>
தெங்குரு கூர்ச்சட கோபன்fசொல்<br/>
  லாயிரத் துள்ளிவை,<br/>
ஒன்பதோ டொன்றுக் கும்மூ<br/>
  வுலகு முருகுமே. (2) 9.5.11<br/>
<br/>
3728<br/>
உருகுமால் செஞ்சம் உயிரின் பரமன்றி,<br/>
பெருகுமால் வேட்கையும் எஞ்செய்கேன் தொண்டனேன்,<br/>
தெருவெல்லாம் காவி கமழ்திருக் காட்கரை,<br/>
மருவிய மாயன்தன் மாயம் நினைதொறே. (2) 9.6.1<br/>
<br/>
3729<br/>
நினைதொறும் சொல்லுந் தொறும்நெஞ் சிடிந்துகும்<br/>
வினைகொள்சீர் பாடிலும் வேமென தாருயிர்,<br/>
சுனைகொள்பூஞ் சோலைத்தென் காட்கரை யென்னப்பா,<br/>
நினைகிலேன் நானுனக் காட்செய்யும் நீர்மையே. 9.6.2<br/>
<br/>
3730<br/>
நீர்மையால் நெஞ்சம் வஞ்சித்துப் புகுந்து,என்னை<br/>
ஈர்மைசெய் தென்னுயி ராயென் னுயிருண்டான்,<br/>
சீர்மல்கு சோலைத்தென் காட்கரை யென்னப்பன்,<br/>
கார்முகில் வண்ணன்தன் கள்வம் அறிகிலேன். 9.6.3<br/>
<br/>
3731<br/>
அறிகிலேன் தன்னுள் அனைத்துலகம் நிற்க,<br/>
நெறிமையால் தானும் அவற்றுள்நிற் கும்பிரான்,<br/>
வெறிகமழ் சோலைத்தென் காட்கரை என்னப்பன்,<br/>
சிறியவென் னாருயி ருண்ட திருவருளே. 9.6.4<br/>
<br/>
3732<br/>
திருவருள் செய்பவன் போலவென் னுள்புகுந்து,<br/>
உருவமும் ஆருயிரும் உடனே யுண்டான்,<br/>
திருவளர் சோலைத்தென் காட்கரை யென்னப்பன்,<br/>
கருவளர் மேனிஎன் கண்ணங்கள் வங்களே. 9.6.5<br/>
<br/>
3733<br/>
எங்கண்ணன் கள்வம் எனக்குச்செம் மாய்நிற்கும்,<br/>
அங்கண்ண னுண்டவென் னாருயிர்க் கோதிது,<br/>
புங்கண்மை யெய்திப் புலம்பி யிராப்பகல்,<br/>
எங்கண்ண னென்றவன் காட்கரை யேத்துமே. 9.6.6<br/>
<br/>
3734<br/>
காட்கரை யேத்தும் அதனுள்கண் ணாவென்னும்,<br/>
வேட்கைநோய் கூர நினைந்து கரைந்துகும்,<br/>
ஆட்கொள் வானொத்தென் னுயிருண்ட மாயனால்,<br/>
கோட்குறை பட்டதென் னாருயிர் கோளுண்டே. 9.6.7<br/>
<br/>
3735<br/>
கோளுண்டான் அன்றிவந் தென்னுயிர் தானுண்டான்,<br/>
நாளுநாள் வந்தென்னை முற்றவும் தானுண்டான்,<br/>
காளநீர் மேகத்தென் காட்கரை யென்னப்பற்கு,<br/>
ஆளன்றே பட்டதென் ஆருயிர் பட்டதே. 9.6.8<br/>
<br/>
3736<br/>
ஆருயிர் பட்ட தெனதுயிர் பட்டது,<br/>
பேரிதழ் தாமரைக் கண்கனி வாயதோர்,<br/>
காரெழில் மேகத்தென் காட்கரை கோயில்கொள்,<br/>
சீரெழில் நால்தடந் தோள்தெய்வ வாரிக்கே. 9.6.9<br/>
<br/>
3737<br/>
 வாரிக்கொண் டுன்னை விழுங்குவன் காணில் என்று<br/>
ஆர்வுற்ற என்னை யொழியவென் னில்முன்னம்<br/>
பாரித்து, தானென்னை முற்றப் பருகினான்,<br/>
காரொக்கும் காட்கரை யப்பன் கடியனே. 9.6.10<br/>
<br/>
3738<br/>
கடியனாய்க் கஞ்சனைக் கொன்ற பிரான்றன்னை,<br/>
கொடிமதிள் தெங்குரு கூர்ச்சட கோபஞ்சொல்,<br/>
வடிவமை யாயிரத் திப்பத்தி னால்,சன்மம்<br/>
முடிவெய்தி நாசங்கண் டீர்களெங் கானலே. (2) 9.6.11<br/>
<br/>
3739<br/>
எங்கானல் அகங்கழிவாய்<br/>
  இரைத்தேர்ந்திங் கினிதமரும்,<br/>
செங்கால மடநாராய்.<br/>
  திருமூழிக் களத்துறையும்,<br/>
கொங்கார்பூந் துழாய்முடியெங்<br/>
  குடக்கூத்தர்க் கென்fதூதாய்,<br/>
நுங்கால்க ளென் தலைமேல்<br/>
  கெழுமீரோ நுமரோடே. (2) 9.7.1<br/>
<br/>
3740<br/>
நுமரோடும் பிரியாதே<br/>
  நீரும்நும் சேவலுமாய்,<br/>
அமர்காதல் குருகினங்காள்.<br/>
  அணிமூழிக் களத்துறையும்,<br/>
எமராலும் பழிப்புண்டிங்<br/>
  கென்?தம்மால் இழிப்புண்டு,<br/>
தமரோடங் குறைவார்க்குத்<br/>
  தக்கிலமே. கேளீரே. 9.7.2<br/>
<br/>
3741<br/>
தக்கிலமே கேளீர்கள்<br/>
  தடம்புனல்வாய் இரைதேரும்,<br/>
கொக்கினங்காள். குருகினங்காள்.<br/>
  குளிர்மூழிக் களத்துறையும்,<br/>
செக்கமலத் தலர்போலும்<br/>
  கண்கைகால் செங்கனிவாய்,<br/>
அக்கமலத் திலைபோலும்<br/>
  திருமேனி யடிகளுக்கே. 9.7.3<br/>
<br/>
3742<br/>
திருமேனி யடிகளுக்கு<br/>
  தீவினையேன் விடுதூதாய்<br/>
திருமூழிக் களமென்னும்<br/>
  செழுநகர்வாய் அணிமுகில்காள்,<br/>
திருமேனி யவட்கருளீர்<br/>
  என்றக்கால், உம்மைத்தன்<br/>
திருமேனி யொளியகற்றித்<br/>
  தெளிவிசும்பு கடியுமே? 9.7.4<br/>
<br/>
3743<br/>
தெளிவிசும்பு கடிதோடித்<br/>
  தீவளைத்து மின்னிலகும்,<br/>
ஒளிமுகில்காள். திருமூழிக்<br/>
  களத்துறையும் ஒண்சுடர்க்கு,<br/>
தெளிவிசும்பு திருநாடாத்<br/>
  தீவினையேன் மனத்துறையும்,<br/>
துளிவார்கட் குழலார்க்கென்<br/>
  தூதுரைத்தல் செப்பமினே. 9.7.5<br/>
<br/>
3744<br/>
தூதுரைத்தல் செப்புமின்கள்<br/>
  தூமொழியாய் வண்டினங்காள்,<br/>
போதிரைத்து மதுநுகரும்<br/>
  பொழில்மூழிக் களத்துறையும்,<br/>
மாதரைத்தம் மார்வகத்தே<br/>
  வைத்தார்க்கென் வாய்மாற்றம்,<br/>
தூதுரைத்தல் செப்புதிரேல்<br/>
  சுடர்வளையும் கலையுமே. 9.7.6<br/>
<br/>
3745<br/>
சுடர்வளுயும் கலையுங்கொண்டு<br/>
  அருவினையேன் தோள்துறந்த,<br/>
படர்புகழான் திருமூழிக்<br/>
  களத்துறையும் பங்கயக்கட்,<br/>
சுடர்பவள வாயனைக்கடு<br/>
  ஒருநாளோர் தூய்மாற்றம்,<br/>
படர்பொழில்வாய்க் குருகினங்காள்.<br/>
  எனக்கொன்று பணியீரே. 9.7.7<br/>
<br/>
3746<br/>
எனக்கொன்று பணியீர்கள்<br/>
  இரும்பொழில்வாய் இரைதேர்ந்து,<br/>
மனக்கின்பம் படமேவும்<br/>
  வண்டினங்காள். தும்பிகாள்,<br/>
கனக்கொள்திண் மதிள்புடைசூழ்<br/>
  திருமூழிக் களத்துறையும்,<br/>
புனல்கொள்கா யாமேனிப்<br/>
  பூந்துழாய் முடியார்க்கே. 9.7.8<br/>
<br/>
3747<br/>
பூந்துழாய் முடியார்க்குப்<br/>
  பொன்னாழி கையார்க்கு,<br/>
ஏந்துநீ ரிளங்குருகே.<br/>
  திருமூழிக் களத்தார்க்கு,<br/>
ஏந்துபூண் முலைப்பயந்தென்<br/>
  இணைமலர்க்கண் ணீர்ததும்ப,<br/>
தாம்தம்மைக் கொண்டகல்தல்<br/>
  தகவன்றென் றுரையீரே. 9.7.9<br/>
<br/>
3748<br/>
தகவன்றென் றுரையீர்கள்<br/>
  தடம்புனல்வாய் இரைதேர்ந்து,<br/>
மிகவின்பம் படமேவும்<br/>
  மென்னடைய அன்னங்காள்,<br/>
மிகமேனி மெலிவெய்தி<br/>
  மேகலையும் ஈடழிந்து,என்<br/>
அகமேனி யொழியாமே<br/>
  திருமூழிக் களத்தார்க்கே. 9.7.10<br/>
<br/>
3749<br/>
ஒழிவின்றித் திருமூழிக்<br/>
  களத்துறையும் ஒண்சுடரை,<br/>
ஒழிவில்லா அணிமழலைக்<br/>
  கிளிமொழியாள் அலற்றியசொல்,<br/>
வழுவில்லா வண்குருகூர்ச்<br/>
  சடகோபன் வாய்ந்துரைத்த,<br/>
அழிவில்லா ஆயிரத்திப்<br/>
  பத்தும்நோய் அறுக்குமே. (2) 9.7.11<br/>
<br/>
3750<br/>
அறுக்கும் வினையா யின ஆகத்தவனை,<br/>
நிறுத்தம் மனத்தொன் றியசிந் தையினார்க்கு,<br/>
வெறித்தண் மலர்சோ லைகள்சுழ் திருநாவாய்,<br/>
குறுக்கும் வகையுண்டு கொலொகொடி யேற்கே? (2) 9.8.1<br/>
<br/>
3751<br/>
கொடியே ரிடைக்கோ கனகத் தவள்கேள்வன்,<br/>
வடிவேல் தடங்கண் மடப்பின்னை மணாளன்,<br/>
நெடியா னுறைசோ லைகள்சூழ் திருநாவாய்,<br/>
அடியேன் அணுகப் பெறு நாள் எவைகொலொ. 9.8.2<br/>
<br/>
3752<br/>
 எவைகொல் அணுகப் பெறுநாள்? என் றெப்போதும்,<br/>
கவையில் மனமின்றிக் கண்ணீர்கள் கலுழ்வன்,<br/>
நவையில் திருநாரணன்fசேர் திருநாவாய்,,<br/>
அவையுள் புகலாவ தோர்நாள் அறியேனே. 9.8.3<br/>
<br/>
3753<br/>
நாளெல் அறியேன் எனக்குள் ளன,நானும்<br/>
மீளா அடிமைப் பணிசெய்யப் புகுந்தேன்,<br/>
நீளார் மலர்சோ லைகள்சுழ் திருநாவாய்,<br/>
வாளேய் தடங்கண் மடப்பின்னை மணாளா. 9.8.4<br/>
<br/>
3754<br/>
மணாளன் மலர்மங் கைக்கும்மண் மடந்தைக்கும்,<br/>
கண்ணாளன் உலகத் துயிர்தேவர் கட்கெல்லாம்,<br/>
விண்ணாளன் விரும்பி யுறையும் திருநாவாய்,<br/>
கண்ணாரக் களிக்கின்ற திங்கென்று கொல்கண்டே? 9.8.5<br/>
<br/>
3755<br/>
கண்டே களிக்கின்ற திங்கென்று கொல்கண்கள்,<br/>
தொண்டே யுனக்கா யொழிந்தான் துரிசின்றி,<br/>
வண்டார் மலர்சோ லைகள்சுழ் திருநாவாய்,<br/>
கொண்டே யுறைகின்ற எங்கோ வலர்கோவே. 9.8.6<br/>
<br/>
3756<br/>
கோவா கியமா வலியை நிலங்கொண்டாய்,<br/>
தேவா சுரம்செற் றவனே. திருமாலே,<br/>
நாவா யுறைகின்ற என்நா ரணநம்பீ,<br/>
 ஆவா அடியா னிவன் என் றருளாயே. 9.8.7<br/>
<br/>
3757<br/>
அருளா தொழிவாய் அருள்செய்து, அடியேனைப்<br/>
பொருளாக்கி யுன்பொன் னடிக்கீழ்ப் புகவைப்பாய்,<br/>
மருளே யின்றியுன்னை என்னெஞ்சத் திருத்தும்,<br/>
தெருளே தருதென் திருநாவாய் என்தேவே. 9.8.8<br/>
<br/>
3758<br/>
தேவர் முனிவர்க் கென்றும்காண் டற்கரியன்,<br/>
மூவர் முதல்வன் ஒருமூ வுலகாளி,<br/>
தேவன் விரும்பி யுறையும் திருநாவாய்,<br/>
யாவர் அணுகப் பெறுவார் இனியந்தோ. 9.8.9<br/>
<br/>
3759<br/>
அந்தோ. அணுகப் பெறுநாளென் றெப்போதும்,<br/>
சிந்தை கலங்கித் திருமாலென் றழைப்பன்,<br/>
கொந்தார் மலர்சோ லைகள்சுழ் திருநாவாய்,<br/>
வந்தே யுறைகின்ற எம்மா மணிவண்ணா. 9.8.10<br/>
<br/>
3760<br/>
வண்ணம் மணிமாட நன்னாவாய் உள்ளனை,<br/>
திண்ணம் மதிள்தென் குருகூர்ச் சடகோபன்,<br/>
பண்ணர் தமிழா யிரத்திப்பத் தும்வல்லார்,<br/>
மண்ணாண்டு மணம்கமழ் வர்மல்லிகையே. (2) 9.8.11<br/>
<br/>
3761<br/>
மல்லிகை கமழ்தென்றல் ஈரு மாலோ.<br/>
  வண்குறிஞ் சியிசை தவழு மாலோ,<br/>
செல்கதிர் மாலையும் மயக்கு மாலோ.<br/>
  செக்கர்நன் மேகங்கள் சிதைக்கு மாலோ,<br/>
அல்லியந் தாமரைக் கண்ணன் எம்மான்<br/>
  ஆயர்கள் ஏறரி யேறெம் மாயோன்,<br/>
புல்லிய முலைகளும் தோளும் கொண்டு<br/>
  புகலிடம் அறிகிலம் தமிய மாலோ. (2) 9.9.1<br/>
<br/>
3762<br/>
புகலிடம் அறிகிலம் தமிய மாலோ.<br/>
  புலம்புறும் அணிதென்றல் ஆம்ப லாலோ,<br/>
பகலடு மாலைவண் சாந்த மாலோ.<br/>
  பஞ்சமம் முல்லைதண் வாடை யாலோ,<br/>
அகலிடம் படைத்திடந் துண்டு மிழ்ந்து<br/>
  அளந்தெங்கும் அளிக்கின்ற ஆயன் மாயோன்,<br/>
இகலிடத் தசுரர்கள் கூற்றம் வாரான்<br/>
  இனியிருந் தென்னுயிர் காக்கு மாறென்? 9.9.2<br/>
<br/>
3763<br/>
இனியிருந் தென்னுயிர் காக்கு மாறென்<br/>
  இணைமுலை நமுகநுண் ணிடைநு டங்க,<br/>
துனியிருங் கலவிசெய் தாகம் தோய்ந்து<br/>
  துறந்தெம்மை யிட்டகல் கண்ணன் கள்வன்,<br/>
தனியிளஞ் சிங்கமெம் மாயன் வாரான்<br/>
  தாமரைக் கண்ணும்செவ் வாயும்,நீலப்<br/>
பனியிருங் குழல்களும் நான்கு தோளும்<br/>
  பாவியேன் மனத்தேநின் றீரு மாலோ. 9.9.3<br/>
<br/>
3764<br/>
பாவியேன் மனத்தேநின் றீரு மாலோ.<br/>
  வாடைதண் வாடைவெவ் வாடை யாலோ,<br/>
மேவுதண் மதியம்வெம் மதிய மாலோ.<br/>
  மென்மலர்ப் பள்ளிவெம் பள்ளி யாலோ,<br/>
தூவியம் புள்ளுடைத் தெய்வ வண்டு<br/>
  துதைந்த எம் பெண்மையம் பூவி தாலோ,<br/>
ஆவியிம் பரமல்ல வகைக ளாலோ.<br/>
  யாமுடை நெஞ்சமும் துணையன் றாலோ. 9.9.4<br/>
<br/>
3765<br/>
யாமுடை நெஞ்சமும் துணையன் றாலோ.<br/>
  ஆபுகும் மாலையும் ஆகின் றாலோ,<br/>
யாமுடை ஆயன்தன் மனம்கல் லாலோ.<br/>
  அவனுடைத் தீங்குழ லீரு மாலோ,<br/>
யாமுடை துணையென்னும் தோழி மாரும்<br/>
  எம்மின்முன் னவனுக்கு மாய்வ ராலோ,<br/>
யாமுடை ஆருயிர் காக்கு மாறென்?<br/>
  அவனுடை யருள்பெ றும்போது அரிதே. 9.9.5<br/>
<br/>
3766<br/>
அவனுடை யருள்பெ றும்போ தரிதால்<br/>
  அவ்வருள் அல்லன அருளும் அல்ல,<br/>
அவனருள் பெறுமள வாவி நில்லாது<br/>
  அடுபகல் மாலையும் நெஞ்சும் காணேன்<br/>
சிவனொடு பிரமன்வண் திரும டந்தை<br/>
  சேர்திரு வாகமெம் மாவி யீரும்,<br/>
எவனினிப் புகுமிடம்? எவஞ்செய் கேனோ?<br/>
  ஆருக்கென் சொல்லுகேன் அன்னை மீர்காள். 9.9.6<br/>
<br/>
3767<br/>
ஆருக்கென் சொல்லுகேன் அன்னை மீர்காள்.<br/>
  ஆருயிர் அளவு அன்று இக்கூர்தண் வாடை,<br/>
காரொக்கும் மேனிநங் கண்ணன் கள்வம்<br/>
  கவர்ந்தவத் தனிநெஞ்சம் அவன்fக ணஃதே,<br/>
சீருற்ற அகிற்புகை யாழ்ந ரம்பு<br/>
  பஞ்சமம் தண்பசுஞ் சாந்த ணைந்து,<br/>
போருற்ற வாடைதண் மல்லி கைப்பூப்<br/>
  புதுமணம் முகந்துகொண் டெறியு மாலோ. 9.9.7<br/>
<br/>
3768<br/>
புதுமணம் முகந்துகொண் டெறியு மாலோ.<br/>
  பொங்கிள வாடைபுன் செக்க ராலோ,<br/>
அதுமணந் தகன்றநங் கண்ணன் கள்வம்<br/>
  கண்ணினிற் கொடிதினி அதனி லும்பர்,<br/>
மதுமன மல்லிகை மந்தக் கோவை<br/>
  வண்பசுஞ் சாந்தினில் பஞ்ச மம்வைத்து,<br/>
அதுமணந் தின்னருள் ஆய்ச்சி யர்க்கே<br/>
  ஊதுமத் தீங்குழற் கேயுய் யேன்நான். 9.9.8<br/>
<br/>
3769<br/>
ஊதுமத் தீங்குழற் கேயுய் யேன்நான்.<br/>
  அதுமொழிந் திடையிடைத் தஞ்செய் கோலத்,<br/>
தூதுசெய் கண்கள்கொண் டொன்று பேசித்<br/>
  தூமொழி யிசைகள்கொண் டொன்று நோக்கி,<br/>
பேதுறும் முகம்செய்து நொந்து நொந்து<br/>
  பேதைநெஞ் சறவறப் பாடும் பாட்டை,<br/>
யாதுமொன் றறிகிலம் அம்ம அம்ம.<br/>
  மாலையும் வந்தது மாயன் வாரான். 9.9.9<br/>
<br/>
3770<br/>
மாலையும் வந்தது மாயன் வாரான்<br/>
  மாமணி புலம்பல் லேற ணைந்த,<br/>
கோலநன் னாகுகள் உகளு மாலோ.<br/>
  கொடியென குழல்களும் குழறுமாலோ,<br/>
வாலொளி வளர்முல்லை கருமு கைகள்<br/>
  மல்லிகை யலம்பிவண் டாலு மாலோ,<br/>
வேலையும் விசம்பில்விண் டலறு மாலோ.<br/>
  என்சொல்லி யுய்வனிங் கவனை விட்டே? 9.9.10<br/>
<br/>
3771<br/>
அவனைவிட் டகன்றுயிர் ஆற்ற கில்லா<br/>
  அணியிழை ஆய்ச்சியர் மாலைப் பூசல்,<br/>
அவனைவிட் டகல்வதற் கேயி ரங்கி<br/>
  அணிகுரு கூர்ச்சட கோபன் மாறன்,<br/>
அவனியுண் டுமிழ்ந்தவன் மேலு ரைத்த<br/>
  ஆயிரத் துள்ளிவை பத்தும் கொண்டு,<br/>
அவனியுள் அலற்றிநின் றுய்ம்மின் தொண்டீர்.<br/>
  அச்சொன்ன மாலை நண்ணித் தொழுதே. (2) 9.9.11<br/>
<br/>
3772<br/>
மாலைநண் ணித்தொழு தெழுமினோ வினைகெட,<br/>
காலைமா லைகம லமலர் இட்டுநீர்,<br/>
வேலைமோ தும்மதிள் சூழ்திருக் கண்ணபுரத்து,<br/>
ஆலின்மே லாலமர்ந் தானடி யிணைகளே. (2) 9.10.1<br/>
<br/>
3773<br/>
கள்ளவி ழும்மலர் இட்டுநீ ரிறைஞ்சுமின்,<br/>
நள்ளிசே ரும்வயல் சூழ்கிடங் கின்புடை,<br/>
வெள்ளீயேய்ந் தமதிள் சூழ்திருக் கண்ணபுரம்<br/>
உள்ளி,நா ளும்தொழு தெழுமினோ தொண்டரே. 9.10.2<br/>
<br/>
3774<br/>
தொண்டர்.நுந் தந்துயர் போகநீர் ஏகமாய்,<br/>
விண்டுவா டாமலர் இட்டுநீ ரிறைஞ்சுமின்,<br/>
வண்டுபா டும்பொழில் சூழ்திருக் கண்புரத்<br/>
தண்டவா ணன்,அம ரர்பெரு மானையே. 9.10.3<br/>
<br/>
3775<br/>
மானைநோக் கிமடப் பின்னைதன் கேள்வனை,<br/>
தேனைவா டாமலர் இட்டுநீ ரிறைஞ்சுமின்,<br/>
வானையுந் தும்மதிள் சூழ்திருக் கண்ணபுரம்,<br/>
தான் நயந் தபெரு மான் சர ணாகுமே. 9.10.4<br/>
<br/>
3776<br/>
சரணமா கும்தன தாளடைந் தார்க்கெலாம்,<br/>
மரணமா னால்வைகுந் தம்கொடுக் கும்பிரான்,<br/>
அரணமைந் தமதிள் சூழ்திருக் கண்ணபுரம்,<br/>
தரணியா ளன்,தன தன்பர்க்கன் பாகுமே. 9.10.5<br/>
<br/>
3777<br/>
அன்பனா கும்தன தாளடைந் தார்க்கெலாம்,<br/>
செம்பொனா கத்தவு ணனுடல் கீண்டவன்,<br/>
நன்பொனேய்ந் தமதிள் சூழ்திருக் கண்ணபுரத்<br/>
தன்பன்,நா ளும்தன் மெய்யர்க்கு மெய்யனே. 9.10.6<br/>
<br/>
3778<br/>
மெய்யனா கும்விரும் பித்தொழு வார்க்கெலாம்,<br/>
பொய்யனா கும்புற மேதொழு வார்க்கெலாம்,<br/>
செய்யில்வா ளையுக ளும்திருக் கண்ணபுரத்து<br/>
ஐயன்,ஆ கத்தணைப் பார்கட் கணியனே. 9.10.7<br/>
<br/>
3779<br/>
அணியனா கும்தன தாளடைந் தார்க்கெலாம்,<br/>
பிணியும் சாரா பிறவி கெடுத்தாளும்,<br/>
மணிபொனேய்ந் தமதிள் சூழ்திருக் கணபுரம்<br/>
பணிமின்,நா ளும்பர மேட்டிதன் பாதமே. 9.10.8<br/>
<br/>
3780<br/>
பாதநா ளும்பணி யத்தணி யும்பிணி,<br/>
ஏதம்சா ராஎனக் கேலினி யென்குறை?,<br/>
வேதநா வர்விரும் பும்திருக் கணபுரத்து<br/>
ஆதியா னை,அடைந் தார்க்கல்லல் இல்லையே. 9.10.9<br/>
<br/>
3781<br/>
இல்லையல் லலெனக் கேலினி யென்குறை?,<br/>
அல்லிமா தரம ரும்திரு மார்பினன்,<br/>
கல்லிலேய்ந் தமதிள் சூழ்திருக் கணபுரம்<br/>
சொல்ல,நா ளும்துயர் பாடுசா ராவே. 9.10.10<br/>
<br/>
3782<br/>
பாடுசா ராவினை பற்றற வேண்டுவீர்,<br/>
மாடநீ டுகுரு கூர்ச்சட கோபஞ்சொல்,<br/>
பாடலா னதமிழ் ஆயிரத்து ளிப்பத்தும்<br/>
பாடியா டிப்,பணி மினவன் தாள்களே. (2) 9.10.11<br/>
<br/>
திருவாய் மொழி பத்தாம் பத்து<br/>
<br/>
3783<br/>
தாள தாமரைத் தடமணி வயல் திரு மோகூர்<br/>
நாளும் மேவிநன் கமர்ந்துநின் றசுரரைத் தகர்க்கும்<br/>
தோளும் நான்குடைச் சுரிகுழல் கமலக்கண் கனிவாய்<br/>
காள மேகத்தை யன் றிமற் றொன் றிலம் கதியே.  (2) 10.1.1<br/>
<br/>
3784<br/>
இலங்கதி மற்றொன் றெம்மைக்கும் ஈன்தண் துழாயின்<br/>
அலங்கலங் கண்ணி ஆயிரம் பேருடை அம்மான்<br/>
நலங்கொள் நான்மறை வாணர்கள் வாழ்திரு மோகூர்<br/>
நலங்க ழலவன் அடிநிழல் தடமன்றி யாமே. 10.1.2<br/>
<br/>
3785<br/>
அன்றி யாமொரு புகலிடம் இலம் என்றென் றலற்றி<br/>
நின்று நான்முகன் அரனொடு தேவர்கள் நாட<br/>
வென்றிம் மூவுல களித்துழல் வான்திரு மோகூர்<br/>
நன்று நாமினி நணுகுதும் நமதிடர் கெடவே. 10.1.3<br/>
<br/>
3786<br/>
இடர்கெட எம்மைப் போந்தளி யாய் என்றென் றேத்தி<br/>
சுடர்கொள் சோதியைத் தேவரும் முனிவரும் தொடர<br/>
படர்கொள் பாம்பணைப் பள்ளிகொள் வான்திரு மோகூர்<br/>
இடர்கெ டவடி பரவுதும் தொண்டீர். வம்மினே. 10.1.4<br/>
<br/>
3787<br/>
தொண்டீர். வம்மின்நம் சுடரொளி யொருதனி முதல்வன்<br/>
அண்ட மூவுல களந்தவன் அணிதிரு மோகூர்<br/>
எண்டி சையுமீன் கரும்பொடு பொருஞ்செந்நெல் விளைய<br/>
கொண்ட கோயிலை வலஞ்செய்திங் காடுதும் கூத்தே. 10.1.5<br/>
<br/>
3888<br/>
கூத்தன் கோவலன் குதற்றுவல் லசுரர்கள் கூற்றம்<br/>
ஏத்தும் நங்கடகும் அமரர்க்கும் முனிவர்க்கும் இன்பன்<br/>
வாய்த்த தண்பணை வளவயல் சூழ்திரு மோகூர்<br/>
ஆத்தன் தாமரை யடியன்றி மற்றிலம் அரணே. 10.1.6<br/>
<br/>
3789<br/>
மற்றி லமரண் வான்பெரும் பாழ்தனி முதலா<br/>
சுற்று நீர்படைத் ததன்வழித் தொன்முனி முதலா<br/>
முற்றும் தேவரோ டுலகுசெய் வான்திரு மோகூர்<br/>
சுற்றி நாம்வலஞ் செய்யநம் துயர்கெடும் கடிதெ. 10.1.7<br/>
<br/>
3790<br/>
துயர்கெ டும்கடி தடைந்துவன் தடியவர் தொழுமின்<br/>
உயர்கொள் சோலையொண் தடமணி யொளிதிரு மோகூர்<br/>
பெயர்கள் ஆயிர முடையவல் லரக்கர்புக் கழுந்த<br/>
தயரதன் பெற்ற மரதக மணித்தடத் தினையே. 10.1.8<br/>
<br/>
3791<br/>
மணித்த டத்தடி மலர்க்கண்கள் பவளச் செவ்வாய்<br/>
அணிககொள் நால்தடந் தோள்தெய்வம் அசுரரை யென்றும்<br/>
துணிக்கும் வல்லரட் டனுறை பொழில்திரு மோகூர்<br/>
நணித்து நம்முடை நல்லரண் நாமடைந் தனமே. 10.1.9<br/>
<br/>
3792<br/>
நாம டைந்தநல் லரண்தமக் கென்றுநல் லமரர்<br/>
தீமை செய்யும்வல் லசுரரை யஞ்சிச்சென் றடைந்தால்<br/>
காம ரூபம்கொண் டெழுந்தளிப் பான்திரு மோகூர்<br/>
நாம மேநவின் றெண்ணுமின் ஏத்துமின் நமர்காள். 10.1.10.<br/>
<br/>
3793<br/>
ஏத்து மின்நமர் காள் என்று தான்குட மாடு<br/>
கூத்தனை குரு கூர்ச்சட கோபன்குற் றேவல்<br/>
வாய்த்த ஆயிரத் துள்ளிவை வண்திரு மோகூர்க்கு<br/>
ஈத்த பத்திவை யேத்தவல் லார்க்கிடர் கெடுமே.  (2) 10.1.11<br/>
<br/>
3794<br/>
கெடுமிட ராயவெல்லாம் கேசவா வென்ன நாளும்<br/>
கொடுவினை செய்யும்கூற்றின் தமர்களும் குறுககில்லார்<br/>
விடமுடை யரவில்பள்ளி விரும்பினான் சுரும்பலற்றும்<br/>
தடமுடை வயல் அனந்தபுரநகர்ப் புகுதுமின்றே.  (2) 10.2.1<br/>
<br/>
3795<br/>
இன்றுபோய்ப் புகுதிராகி லெழுமையும் ஏதம்சார<br/>
குன்றுனேர் மாடமாடே குருந்துசேர் செருந்திபுன்னை<br/>
மன்றலர் போழில் அனந்தபுரநகர் மாயன்நாமம்<br/>
ஒன்றுமோ ராயிரமாம் உள்ளுவார்க் கும்பரூரே. 10.2.2<br/>
<br/>
3796<br/>
ஊரும்புட் கொடியுமஃதே யுலகொல்லாமுண்டுமிழ்ந்தான்<br/>
சேரும்தண் ணனந்தபுரம் சிக்கெனப் புகுதிராகில்<br/>
தீரும்நோய்வினைகளெல்லாம் திண்ணநாம் அறியச்சொன்னோம்<br/>
பேரும் ஓராயிரத்துள் ஒன்றுநீர் பேசுமினே. 10.2.3<br/>
<br/>
3797<br/>
பேசுமின் கூசமின்றிப் பெரியநீர் வேலைசூழ்ந்து<br/>
வாசமே கமழுஞ்சோலை வயலணி யனந்தபுரம்<br/>
நேசம்செய் துறைகின்றானை நெறிமையால் மலர்கள்தூவி<br/>
பூசனை செய்கின்றார்கள் புண்ணியம் செய்தவாறே. 10.2.4<br/>
<br/>
3798<br/>
புண்ணியம் செய்துநல்ல புனலொடு மலர்கள்தூவி<br/>
எண்ணுமி னெந்தைநாமம் இப்பிறப் பறுக்குமப்பால்<br/>
திண்ணம்நாம் அறியச்சொன்னோம் செறிபொழில் அனந்தபுரத்து<br/>
அண்ணலார் கமலபாதம் அணுகுவார் அமரராவார். 10.2.5<br/>
<br/>
3799<br/>
அமரராய்த் திரிகின்றார்கட்கு ஆதிசேர அனந்தபுரத்து<br/>
அமரர்கோன் அர்ச்சிக்கின்றங் ககப்பணி செய்வர்விண்ணோர்<br/>
நமர்களோ. சொல்லக்கேண்மின் நாமும்போய் நணுகவேண்டும்<br/>
குமரனார் தாதைதுன்பம் துடைத்தகோ விந்தனாரே. 10.2.6<br/>
<br/>
3800<br/>
துடைத்தகோ விந்தனாரே யுலகுயிர் தேவும்மற்றும்<br/>
படைத்தவெம் பரமமூர்த்தி பாம்பணைப் பள்ளிகொண்டான்<br/>
மடைத்தலை வாளைபாயும் வயலணியனந்தபுரம்<br/>
கடைத்தலை சீய்க்கப்பெற்றால் கடுவினை களையலாமே. 10.2.7<br/>
<br/>
3801<br/>
கடுவினை களையலாகும் காமனைப் பயந்தகாளை<br/>
இடவகை கொண்டதென்பர் எழிலணியனந்தபுரம்<br/>
படமுடை யரவில்பள்ளி பயின்றவன் பாதம்காண<br/>
நடமினோ நமர்களுள்ளீர். நாமுமக் கறியச்சொன்னோம். 10.2.8<br/>
<br/>
3802<br/>
நாமுமக் கறியச்சொன்ன நாள்களும் நணியவான<br/>
சேமம் நங்குடைத்துக்கண்டீர் செறிபொழிலனந்தபுரம்<br/>
தூமநல் விரைமலர்கள் துவளற ஆய்ந்துகொண்டு<br/>
வாமனன் அடிக்கென்றெத்த மாய்ந்தறும் வினைகள்தாமே. 10.2.9<br/>
<br/>
3803<br/>
மாய்ந்தறும் வினைகள்தாமே மாதவா என்ன நாளும்<br/>
ஏய்ந்தபொன் மதிளனந்தபுர நகரெந்தைக்கென்று<br/>
சாந்தொடு விளக்கம்தூபம் தாமரை மலர்கள்நல்ல<br/>
ஆய்ந்துகொண் டேத்தவல்லார் அந்தமில் புகழினாரே. 10.2.10.<br/>
<br/>
3804<br/>
அந்தமில் புகழனந்தபுர நகர் ஆதிதன்னை<br/>
கொந்தலர் பொழில்குருகூர் மாறன் சொல் லாயிரத்துள்<br/>
ஐந்தினோ டைந்தும்வல்லார் அணைவர்போய் அமருலகில்<br/>
பைந்தொடி மடந்தையர்தம் வேய்மரு தோளிணையே.  (2) 10.2.11<br/>
<br/>
3805<br/>
வேய்மரு தோளிணை மெலியு மாலோ.<br/>
  மெலிவுமென் தனிமையும் யாதும் நோக்கா<br/>
காமரு குயில்களும் கூவு மாலோ.<br/>
  கணமயில் அவைகலந்தாலு மாலோ<br/>
ஆமரு வினநிரை மேய்க்க நீபோக்கு<br/>
  ஒருபக லாயிர மூழி யாலோ<br/>
தாமரைக் கண்கள்கொண் டீர்தி யாலோ.<br/>
  தகவிலை தகவிலையே நீ கண்ணா.  (2) 10.3.1 <br/>
<br/>
3806<br/>
தகவிலை தகவிலை யேநீ கண்ணா.<br/>
  தடமுலை புணர் தொறும் புணற்ச்சிக் காரா<br/>
சுகவெள்ளம் விசும்பிறந்து அறிவை மூழ்க்கச்<br/>
  சூழ்ந்தது கனவென நீங்கி யாங்கே<br/>
அகவுயிர் அகமதந்தோறும் உள்புக்<br/>
  காவியின் பரமல்ல வேட்கை யந்தோ<br/>
மிகமிக இனியுன்னைப் பிரிவை யாமால்<br/>
  வீவ நின் பசுநிரை மேய்க்கப் போக்கே. 10.3.2<br/>
<br/>
3807<br/>
வீவன்நின் பசுநிரை மேய்க்கப் போக்கு<br/>
  வெவ்வுயிர் கொண்டென தாவி வேமால்<br/>
யாவரும் துணையில்லை யானி ருந்துன்<br/>
  அஞ்சன மேனியை யாட்டம் காணேன்<br/>
போவதன் றொருபகல் நீய கன்றால்<br/>
  பொருகயற் கண்ணிணை நீரும் நில்லா<br/>
சாவதிவ் வாய்க்குலத் காய்ச்சி யோமாய்ப்<br/>
  பிறந்தவித் தொழுத்தையோம் தனிமை தானே. 10.3.3<br/>
<br/>
3808<br/>
தொழுத்தையோம் தனிமையும் துணைபி ரிந்தார்<br/>
  துயரமும் நினைகிலை கோவிந் தா நின்<br/>
தொழுத்தனில் பசுக்களை யேவி ரும்பித்<br/>
  துறந்தெம்மையிட்டு அவை மேய்க்கப் போதி<br/>
பழுத்தநல் லமுதினின் சாற்று வெள்ளம்<br/>
  பாவியேன் மனமகந் தோறு முள்புக்<br/>
கழுத்த நின் செங்கனி வாயின் கள்வப்<br/>
  பணிமொழி நினை தொறும் ஆவி வேமால். 10.3.4<br/>
<br/>
3809<br/>
பணிமொழி நினைதொறும் ஆவி வேமால்<br/>
  பகல்நிரை மேய்க்கிய போய கண்ணா<br/>
பிணியவிழ் மல்லிகை வாடை தூவப்<br/>
  பெருமத மாலையும் வந்தின் றாலோ<br/>
மணிமிகு மார்வினில் முல்லைப் போதென்<br/>
  வனமுலை கமழ்வித்துன் வாயமு தம்தந்து<br/>
அணிமிகு தாமரைக் கையை யந்தோ.<br/>
  அடிச்சி யோம்தலை மிசைநீ யணியாய். 10.3.5<br/>
<br/>
3810<br/>
அடிச்சி யோம்தலை மிசைநீ யணியாய்<br/>
  ஆழியங் கண்ணா. உன் கோலப் பாதம்<br/>
பிடித்தது நடுவுனக் கரிவை மாரும்<br/>
  பலரது நிற்கவெம் பெண்மை யாற்றோம்<br/>
வடித்தடங் கண்ணிணை நீரும் நில்லா<br/>
  மனமும்நில் லாவெமக் கதுதன் னாலே<br/>
வெடிப்புநின் பசு நிரை மேய்க்கப் போக்கு<br/>
  வேம் எமது உயிர் அழல் மெழுகில் உக்கே. 10.3.6<br/>
<br/>
3811<br/>
வேமெம துயிரழல் மெழுகில் உக்கு<br/>
  வெள்வளை மேகலை கழன்று வீழ<br/>
தூமலர்க் கண்ணிணை முத்தம் சோரத்<br/>
  தூணைமுலை பயந்து என தோள்கள் வாட<br/>
மாமணி வண்ணா உன்செங்கமல<br/>
  வண்ணமென் மலரடி நோவ நீபோய்<br/>
ஆமகிழ்ந் துகந்தவை மேய்க்கின் றுன்னோடு<br/>
  அசுரர்கள் தலைப்பெய்யில் எவன்கொல் ஆங்கே? 10.3.7<br/>
<br/>
3812<br/>
அசுரர்கள் தலைப்பெய்யில் எவன்கொ லாங்கென்று<br/>
  ஆழுமென் னாருயிர் ஆன்பின் போகேல்<br/>
கசிகையும் வேட்கையும் உள்க லந்து<br/>
  கலவியும் நலியுமென் கைகழி யேல்<br/>
வசிசெயுன் தாமரைக் கண்ணும் வாயும்<br/>
  கைகளும் பீதக வுடையும் காட்டி<br/>
ஒசிசெய்நுண் ணிடையிள ஆய்ச்சி யர்நீ<br/>
  உகக்குநல் லவரொடும் உழித ராயே. 10.3.8<br/>
<br/>
3813<br/>
உகக்குநல் லவரொடும் உழிதந் துன்றன்<br/>
  திருவுள்ளம் இடர்கெடுந் தோறும் நாங்கள்<br/>
வியக்க இன்புறுதும் எம்பெண்மை யாற்றோம்<br/>
  எம்பெரு மான். பசு மேய்க்கப் போகேல்<br/>
மிதப்பல அசுரர்கள் வேண்டும் உருவங்<br/>
  கொண்டுநின் றுழிதருவர் கஞ்ச னேவ<br/>
அகப்படில் அவரொடும் நின்னொ டாங்கே<br/>
  அவத்தங்கள் விளையுமென் சொற்கொள் அந்தோ. 10.3.9<br/>
<br/>
3814<br/>
அவத்தங்கள் விளையுமென் சொற்கொள் அந்தோ.<br/>
  அசுரர்கள் வங்கையர் கஞ்ச னேவத்<br/>
தவத்தவர் மறுக நின்றுழி தருவர்<br/>
  தனிமையும் பெரிதுனக்கு இராமனையும்<br/>
உவர்த்தலை உடந்திரி கிலையு மென்றென்று<br/>
  ஊடுற வென்னுடை யாவிவேமால்<br/>
திவத்திலும் பசுநிரை மேய்ப்பு வத்தி<br/>
  செங்கனி வாயெங்கள் ஆயர் தேவே. 10.3.10.<br/>
<br/>
3815<br/>
செங்கனி வாயெங்கள் ஆயர் தேவு<br/>
  அத்திருவடி திருவடி மேல் பொ ருநல்<br/>
சங்கணி துறைவன் வண்தென் குருகூர்<br/>
  வண்சட கோபன்சொல் லாயி ரத்துள்<br/>
மங்கைய ராய்ச்சிய ராய்ந்த மாலை<br/>
  அவனொடும் பிரிவதற் கிரங்கி தையல்<br/>
அங்கவன் பசுநிரை மேய்ப்பொ ழிப்பான்<br/>
  உரைத்தன இவையும்பத் தவற்றின் சார்வே.  (2) 10.3.11<br/>
<br/>
3816<br/>
சார்வேதவ நெறிக்குத் தாமோதரன் தாள்தள்,<br/>
கார்மேக வண்ணன் கமல நயனத்தன்,<br/>
நீர்வானம் மண்ணெரிகா லாய்நின்ற நேமியான்,<br/>
பேர்வா னவர்கள் பிதற்றும் பெருமையனே.  (2) 10.4.1<br/>
<br/>
3817<br/>
பெருமையனே வானத் திமையோர்க்கும் காண்டற்<br/>
கருமையனே ஆகத் தணையாதார்க்கு என்றும்<br/>
திருமெய் யுறைகின்ற செங்கண்மால் நாளும்<br/>
இருமை வினைகடிந்திங்கு என்னையாள் கின்றானே. 10.4.2<br/>
<br/>
3818<br/>
ஆள்கின்றா னாழியான் ஆரால் குறைவுடையம்?<br/>
மீள்கின்ற தில்லைப் பிறவித் துயர்கடிந்தோம்,<br/>
வாள்கெண்டையொண்கண் மடப்பின்னை தன் கேள்வன்,<br/>
தாள்கண்டு கொண்டு என் தலைமேல் புனைந்தேனே. 10.4.3<br/>
<br/>
3819<br/>
தலைமேல் புனைந்தேன் சரணங்கள் ஆலின்<br/>
இலைமேல் துயின்றான் இமையோர் வணங்க<br/>
மலைமேல்தான் நின்றென் மனத்து ளிருந்தானை<br/>
நிலைபேர்க்க லாகாமை நிச்சித் திருந்தேனே. 10.4.4<br/>
<br/>
3820<br/>
நிச்சித் திருந்தேனென் நெஞ்சம் கழியாமை<br/>
கைச்சக் கரத்தண்ணல் கள்வம் பெரிதுடையன்<br/>
மெச்சப் படான்பிறர்க்கு மெய்போலும் பொய்வல்லன்<br/>
நச்சப் படும்நமக்கு நாகத் தணையானே. 10.4.5<br/>
<br/>
3821<br/>
நாகத் தணையானை நாள்தோறும் ஞானத்தால்<br/>
ஆகத் தணைப்பார்க்கு அருள்செய்யும் அம்மானை<br/>
மாகத் திள மதியம் சேரும் சடையானை<br/>
பாகத்து வைத்தான் தன் பாதம் பணிந்தேனே. 10.4.6<br/>
<br/>
3822<br/>
பணிநெஞ்சே. நாளும் பரம பரம்பரனை<br/>
பிணியொன்றும் சாரா பிறவி கெடுத்தாளும்<br/>
மணிநின்ற சோதி மதுசூதன் என்னம்மான்<br/>
அணிநின்ற செம்பொன் அடலாழி யானே. 10.4.7<br/>
<br/>
3823<br/>
ஆழியா னாழி யமரர்க்கும் அப்பாலான்<br/>
ஊழியா னூழி படைத்தான் நிரைமேய்த்தான்<br/>
பாழியந் தோளால் வரையெடுத்தான் பாதங்கள்<br/>
வாழியென் நெஞ்சே. மறவாது வாழ்கண்டாய். 10.4.8<br/>
<br/>
3824<br/>
கண்டேன் கமல மலர்ப்பாதம் காண்டலுமே<br/>
விண்டே யொழிந்த வினையா யினவெல்லாம்<br/>
தொண்டேசெய் தென்றும் தொழுது வழியொழுக<br/>
பண்டே பரமன் பணித்த பணிவகையே. 10.4.9<br/>
<br/>
3825<br/>
வகையால் மனமொன்றி மாதவனை நாளும்<br/>
புகையால் விளக்கால் புதுமலரால் நீரால்<br/>
திகைதோ றமரர்கள் சென்றிறைஞ்ச நின்ற<br/>
தகையான் சரணம் தமர்கடகோர் பற்றே. 10.4.10.<br/>
<br/>
3826<br/>
பற்றென்று பற்றிப் பரம பரமபரனை<br/>
மற்றிண்டோ ள் மாலை வழுதி வளநாடன்<br/>
சொற்றொடையந் தாதியோ ராயிரத்து ளிப்பத்தும்<br/>
கற்றார்க்கோர் பற்றாகும் கண்ணன் கழலிணையே.  (2) 10.4.11<br/>
<br/>
பத்து வகை பத்தியும் பிரபத்தியும்<br/>
<br/>
3827<br/>
கண்ணன் கழலிணை<br/>
நண்ணும் மனமுடையீர்<br/>
எண்ணும் திருநாமம்<br/>
திண்ணம் நாரணமே.  (2) 10.5.1<br/>
<br/>
3828<br/>
நாரணன் எம்மான்<br/>
பாரணங்காளன்<br/>
வாரணம் தொலைத்த<br/>
காரணன் தானே. 10.5.2<br/>
<br/>
3829<br/>
தானே உலகெலாம்<br/>
தானே படைத்திடந்து<br/>
தானே உண்டுமிழ்ந்து<br/>
தானே யாள்வானே. 10.5.3<br/>
<br/>
3830<br/>
ஆள்வான் ஆழிநீர்<br/>
கோள்வாய அரவணையான்<br/>
தாள்வாய் மலரிட்டு<br/>
நாள்வாய் நாடீரே. 10.5.4<br/>
<br/>
3831<br/>
நாடீர் நாள்தோறும்<br/>
வாடா மலர்கொண்டு<br/>
பாடீர் அவன்நாமம்<br/>
வீடே பெறலாமே. 10.5.5<br/>
<br/>
3832<br/>
மேயான் வேங்கடம்<br/>
காயா மலர்வண்ணன்<br/>
பேயார் முலையுண்ட<br/>
வாயான் மாதவனே.  (2) 10.5.6<br/>
<br/>
3833<br/>
மாதவன் என்றென்று<br/>
ஓத வல்லீரேல்<br/>
தீதொன்று மடையா<br/>
ஏதம் சாராவே. 10.5.7<br/>
<br/>
3834<br/>
சாரா ஏதங்கள்<br/>
நீரார் முகில்வண்ணன்<br/>
பேர் ஆர் ஓதுவார்<br/>
ஆரார் அமரரே. 10.5.8<br/>
<br/>
3835<br/>
அமரர்க்கு அரியானை<br/>
தமர்கட்கு எளியானை<br/>
அமரத் தொழுவார்கட்கு<br/>
அமரா வினைகளே. 10.5.9<br/>
<br/>
3836<br/>
வினைவல் இருளென்னும்<br/>
முனைகள் வெருவிப்போம்<br/>
சுனை நன் மலரிட்டு<br/>
நினைமின் நெடியானே. 10.5.10.<br/>
<br/>
3837<br/>
நெடியான் அருள் சூடும்<br/>
படியான் சடகோபன்<br/>
நொடி ஆயிரத்திப்பத்து<br/>
அடியார்க்கு அருள் பேறே.  (2) 10.5.11<br/>
<br/>
3838<br/>
அருள்பெறுவார் அடியார்தம் அடியனேற்கு ஆழியான்<br/>
அருள்தருவான் அமைகின்றான் அதுநமது விதிவகையே<br/>
இருள்தருமா ஞாலத்துள் இனிப்பிறவி யான்வேண்டேன்<br/>
மருளொழிநீ மடநெஞ்சே. வாட்டாற்றான் அடிவணங்கே.  (2) 10.6.1<br/>
<br/>
3839<br/>
வாட்டாற்றா னடிவணங்கி மாஞாலப் பிறப்பறுப்பான்<br/>
கேட்டாயே மடநெஞ்சே. கேசவனெம் பெருமானை<br/>
பாட்டாய பலபாடிப் பழவினைகள் பற்றறுத்து<br/>
நாட்டாரோ டியல்வொழிந்து நாரணனை நண்ணினமே. 10.6.2<br/>
<br/>
3840<br/>
நண்ணினம் நாரணனை நாமங்கள் பலசொல்லி<br/>
மண்ணுலகில் வளம்மிக்க வாட்டாற்றான் வந்தின்று<br/>
விண்ணுலகம் தருவானாய் விரைகின்றான் விதிவகையே<br/>
எண்ணினவா றாகாவிக் கருமங்க ளென்னெஞ்சே. 10.6.3<br/>
<br/>
3841<br/>
என்னெஞ்சத் துள்ளிருந்திங் கிருந்தமிழ்நூலிவைமொழிந்து<br/>
வன்னெஞ்சத் திரணியனை மார்விடந்த வாட்டாற்றான்<br/>
மன்னஞ்சப் பாரதத்துப் பாண்டவர்க்காப் படைதொட்டான்<br/>
நன்னெஞ்சே. நம்பெருமான் நமக்கருள்தான் செய்வானே. 10.6.4<br/>
<br/>
3842<br/>
வானேற வழிதந்த வாட்டாற்றான் பணிவகையே<br/>
நானேறப் பெறுகின்றென் நரகத்தை நகுநெஞ்சே<br/>
தேனேறு மலர்த்துளவம் திகழ்பாதன் செழும்பறவை<br/>
தானேறித் திரிவான தாளிணையென் தலைமேலே. 10.6.5<br/>
<br/>
3843<br/>
தலைமேல தாளிணைகள் தாமரைக்கண் என்னம்மான்<br/>
நிலைபேரான் என்நெஞ்சத் தெப்பொழுதும் எம்பெருமான்<br/>
மலைமாடத் தரவணைமேல் வாட்டாற்றான் மதமிக்க<br/>
கொலையானை மருப்பொசித்தான் குரைகழல்தள் குறுகினமே. 10.6.6<br/>
<br/>
3844<br/>
குரைகழல்கள் குறுகினம் நம் கோவிந்தன் குடிகொண்டான்<br/>
திரைகுழுவு கடல்புடைசூழ் தென்னாட்டுத் திலதமன்ன<br/>
வரைகுழுவும் மணிமாட வாட்டாற்றான் மலரடிமேல்<br/>
விரைகுழுவும் நறுந்துளவம் மெய்ந்நின்று கமழுமே. 10.6.7<br/>
<br/>
3845<br/>
மெய்ந்நின்று கமழ்துளவ விரையேறு திருமுடியன்<br/>
கைந்நின்ற சக்கரத்தன் கருதுமிடம் பொருதுபுனல்<br/>
மைந்நின்ற வரைபோலும் திருவுருவ வாட்டாற்றாற்கு<br/>
எந்நன்றி செய்தேனா என்னெஞ்சில் திகழவதுவே? 10.6.8<br/>
<br/>
3846<br/>
திகழ்கின்ற திருமார்பில் திருமங்கை தன்னோடும்<br/>
திகழ்கின்ற திருமாலார் சேர்விடம்தண் வாட்டாறு<br/>
புகழ்கின்ற புள்ளூர்தி போரரக்கர் குலம்கெடுத்தான்<br/>
இகழ்வின்றி என்னெஞ்சத் தெப்பொழுதும் பிரியானே. 10.6.9<br/>
<br/>
3847<br/>
பிரியாதாட் செய்யென்று பிறப்பறுத்தாள் அறக்கொண்டான்<br/>
அரியாகி இரணியனை ஆகங்கீண் டானன்று<br/>
பெரியார்க்காட் பட்டக்கால் பெறாதபயன் பெறுமாறு<br/>
வரிவாள்வாய் அரவணைமேல் வாட்டாற்றான் காட்டினனே. 10.6.10.<br/>
<br/>
3848<br/>
காட்டித்தன் கனைகழல்கள் கடுநரகம் புகலொழித்த<br/>
வாட்டாற்றெம் பெருமானை வளங்குருகூர்ச் சடகோபன்<br/>
பாட்டாய தமிழ்மாலை யாயிரத்துள் இப்பத்தும்<br/>
கேட்டு ஆரார் வானவர்கள் செவிக்கினிய செஞ்சொல்லே.  (2) 10.6.11<br/>
<br/>
3849<br/>
செங்சொற் கவிகாள். உயிர்காத்தாட்<br/>
  செய்மின் திருமா லிருஞ்சோலை<br/>
வஞ்சக் கள்வன் மாமாயன்<br/>
  மாயக் கவியாய் வந்து என்<br/>
நெஞ்சு முயிரு முள்கலந்து<br/>
  நின்றார் அறியா வண்ணம் என்<br/>
நெஞ்சு முயிரும் அவைடுண்டு<br/>
  தானே யாகி நிறைந்தானே.  (2) 10.7.1<br/>
<br/>
3850<br/>
தானே யாகி நிறைந்தெல்லா<br/>
  உலகும் உயிரும் தானேயாய்<br/>
தானே யானென் பானாகித்<br/>
  தன்னைத் தானே துதித்து எனக்குத்<br/>
தேனே பாலே கன்னலே<br/>
  அமுதே திருமாலிருஞ்சோலை<br/>
கோனே யாகி நின்றொழிந்தான்<br/>
  என்னை முற்றும் உயிருண்டே. 10.7.2<br/>
<br/>
3851<br/>
என்னை முற்றும் உயிருண்டென்<br/>
  மாய ஆக்கை யிதனுள்புக்கு<br/>
என்னை முற்றும் தானேயாய்<br/>
  நின்ற மாய அம்மான் சேர்<br/>
தென்னன் திருமா லிருஞ்சோலைத்<br/>
  திசைகை கூப்பிச் தேர்ந்தயான்<br/>
இன்னம் போவே னேகொலோ.<br/>
  எங்கொல் அம்மான் திருவருளே? 10.7.3<br/>
<br/>
3852<br/>
என்கொல் அம்மான் திருவருள்கள்?<br/>
  உலகும் உயிரும் தானேயாய்<br/>
நன்கென் னுடலம் கைவிடான்<br/>
  ஞாலத் தூடே நடந்துழக்கி<br/>
தென்கொள் திசைக்குத் திலதமாய்<br/>
  நின்ற திருமாலிருஞ்சோலை<br/>
நங்கள் குன்றம் கைவிடான்<br/>
  நண்ணா அசுரர் நலியவே. 10.7.4<br/>
<br/>
3853<br/>
நண்ணா அசுரர் நலிவெய்த<br/>
  நல்ல அமரர் பொலிவெய்த<br/>
எண்ணா தனகள் எண்ணும்நன்<br/>
  முனிவ ரின்பம் தலைசிறப்ப<br/>
பண்ணார் பாடல் இன்கவிகள்<br/>
  யானாய்த் தன்னைத் தான்பாடி<br/>
தென்னா வென்னும் என்னம்மான்<br/>
  திருமாலிருஞ்சோலையானே. 10.7.5<br/>
<br/>
3854<br/>
திருமாலிருஞ்சோலையானே<br/>
  ஆகிச் செழுமூ வுலகும் தன்<br/>
ஒருமா வயிற்றி னுள்ளேவைத்து<br/>
  ஊழி யூழி தலையளிக்கும்<br/>
திருமாலென்னை யாளுமால்<br/>
  சிவனும் பிரமனும்காணாது<br/>
அருமா லெய்தி யடிபரவ<br/>
  அருளை யீந்த அம்மானே. 10.7.6<br/>
<br/>
3855<br/>
அருளை ஈயென் அம்மானே.<br/>
  என்னும் முக்கண் அம்மானும்<br/>
தெருள்கொள் பிரமன் அம்மானும்<br/>
  தேவர் கோனும் தேவரும்<br/>
இருள்கள் கடியும் முனிவரும்<br/>
  ஏத்தும் அம்மான் திருமலை<br/>
மருள்கள் கடியும் மணிமலை<br/>
  திருமாலிருஞ்சோலைமலையே. 10.7.7<br/>
<br/>
3856<br/>
திருமாலிருஞ்சோலைமலையே<br/>
  திருப்பாற் கடலே என்தலையே<br/>
திருமால்வைகுந்தமே தண்<br/>
  திருவேங்கடமே எனதுடலே<br/>
அருமா மாயத் தெனதுயிரே<br/>
  மனமே வாக்கே கருமமே<br/>
ஒருமா நொடியும் பிரியான் என்<br/>
  ஊழி முதல்வன் ஒருவனே.  (2) 10.7.8<br/>
<br/>
3857<br/>
ஊழி முதல்வன் ஒருவனே<br/>
  என்னும் ஒருவன் உலகெல்லாம்<br/>
ஊழி தோறும் தன்னுள்ளே<br/>
  படைத்துக் காத்துக் கெடுத்துழலும்<br/>
ஆழி வண்ணன் என்னம்மான்<br/>
  அந்தண் திருமாலிருஞ்சோலை<br/>
வாழி மனமே கைவிடேல்<br/>
  உடலும் உயிரும் மங்கவொட்டே. 10.7.9<br/>
<br/>
3858<br/>
மங்க வொட்டுன் மாமாயை<br/>
  திருமாலிருஞ்சோலைமேய<br/>
நங்கள் கோனே. யானேநீ<br/>
  யாகி யென்னை யளித்தானே<br/>
பொங்கைம் புலனும் பொறியைந்தும்<br/>
  கருமேந்திரியும் ஐம்பூதம்<br/>
இங்கு இவ்வுயிரேய் பிரகிருதி<br/>
  மானாங்கார மனங்களே. 10.7.10.<br/>
<br/>
3859<br/>
மானாங்கார மனம்கெட<br/>
  ஐவர் வன்கை யர்மங்க<br/>
தானாங்கார மாய்ப்புக்குத்<br/>
  தானே தானே யானானை<br/>
தேனாங் காரப் பொழில்குருகூர்ச்<br/>
  சடகோபன்சொல்லாயிரத்துள்<br/>
மானாங்காரத்திவைபத்தும்<br/>
  திருமாலிருங்சோலைமலைக்கே.  (2) 10.7.11<br/>
<br/>
3860<br/>
திருமாலிருஞ்சோலை மலைமென்றேன் என்ன<br/>
திருமால்வந்து என் நெஞ்சு நிறையப் புகுந்தான்<br/>
குருமா மணியுந்து புனல்பொன்னித் தென்பால்<br/>
திருமால்சென்று சேர்விடம் தென் திருப்பேரே.  (2) 10.8.1<br/>
<br/>
3861<br/>
பேரே யுறைகின்ற பிரான் இன்று வந்து<br/>
பேரேனென் றென்னெஞ்சு நிறையப் புகுந்தான்<br/>
காரேழ் கடலேழ் மலையே ழுலகுண்டும்<br/>
ஆராவ யிற்றானை யடங்கப் பிடித்தேனே. 10.8.2<br/>
<br/>
3862<br/>
பிடித்தேன் பிறவி கெடுத்தேன் பிணிசாரேன்<br/>
மடித்தேன் மனைவாழ்க்கை யுள்நிற்பதோர் மாயையை<br/>
கொடிக்கோ புரமாடங்கள் சூழ்திருப் பேரான்<br/>
அடிச்சேர்வதெனெனக்கெளி தாயின வாறே. 10.8.3<br/>
<br/>
3863<br/>
எளிதா யினவாறென் றெங்கண்கள் களிப்ப<br/>
களிதா கியசிந் தையனாய்க் களிக்கின்றேன்<br/>
கிளிதா வியசோழைகள் சூழ்திருப் பேரான்<br/>
தெளிதா கியசேண் விசும்புதரு வானே. 10.8.4<br/>
<br/>
3864<br/>
வானே தருவா னெனக்காயென் னோடொட்டி<br/>
ஊனேய் குரம்பை யிதனுள் புகுந்து இன்று<br/>
தானே தடுமாற்ற வினைகள் தவிர்த்தான்<br/>
தேனே பொழில்தென் திருப்பேர் நகரானே. 10.8.5<br/>
<br/>
3865<br/>
திருப்பேர் நகரான் திருமாலிருஞ்சோலைப்<br/>
பொருப்பே யுறைகின் றபிரானின்றுவந்து<br/>
இருப்பேன் என் றென்னேஞ்சு நிறையப் புகுந்தான்<br/>
விருப்பே பெற்றமுத முண்டு களித்தேனே. 10.8.6<br/>
<br/>
3866<br/>
உண்டு களித்தேற் கும்பரென் குறை மேலைத்<br/>
தொண்டு களித்தந்தி தொழும்சொல்லுப் பெற்றேன்<br/>
வண்டு களிக்கும் பொழில்சூழ் திருப்பேரான்<br/>
கண்டு களிப்பக் கண்ணுள்நின் றகலானே. 10.8.7<br/>
<br/>
3867<br/>
கண்ணுள்நின் றகலான் கருத்தின்கண் பெரியன்<br/>
எண்ணில்நுண் பொருளே ழிசையின் சுவைதானே<br/>
வண்ணநன் மணிமாடங்கள் சூழ்திருப் பேரான்<br/>
திண்ணமென் மனத்துப் புகுந்தான் செறிந்தின்றெ. 10.8.8<br/>
<br/>
3868<br/>
இன்றென்னைப் பொருளாக்கித் தன்னையென் னுள்வைத் தான்<br/>
அன்றென்னைப் புறம்பொகப் புணர்த்ததென் செய்வான்?<br/>
குன்றென்னத் திகழ்மாடங்கள் சூழ்திருப் பேரான்<br/>
ஒன்றெனக் கருள்செய்ய வுணர்த்தலுற் றேனே. 10.8.9<br/>
<br/>
3869<br/>
உற்றே னுகந்து பணிசெய் துனபாதம்<br/>
பெற்றேன் ஈதேயின் னம்வேண் டுவதெந்தாய்<br/>
கற்றார் மறைவாணர் கள்வாழ் திருப்பேராற்கு<br/>
அற்றார் அடியார் தமக்கல்லல் நில்லாவே.  (2) 10.8.10.<br/>
<br/>
3870<br/>
நில்லா அல்லல் நீள்வயல்சூழ் திருப்பேர்மேல்<br/>
நல்லார் பலர்வாழ் குருகூர்ச் சடகோபன்<br/>
சொல்லார் தமிழா யிரத்துள் இவைபத்தும்<br/>
வல்லார் தொண்டராள் வதுசூழ்பொன் விசும்பே.  (2) 10.8.11<br/>
<br/>
3871<br/>
சூழ்விசும் பணிமுகில் தூரியம் முழக்கின<br/>
ஆழ்கடல் அலைதிரை கையெடுத் தாடின<br/>
ஏழ்பொழி லும்வளம் ஏந்திய என்னப்பன்<br/>
வாழ்புகழ் னாரணன் தமரைக்ககண் டுகந்தே.  (2) 10.9.1<br/>
<br/>
3872<br/>
நாரணன் தமரைக்கண் டுகந்துநன் னீர்முகில்<br/>
பூரண பொற்குடம் பூரித்த துயர்விண்ணில்<br/>
நீரணி கடல்கள்நின் றார்த்தன நெடுவரைத்<br/>
தோரணம் நிரைத்தெங்கும் தொழுதனர் உலகரே. 10.9.2<br/>
<br/>
3873<br/>
தொழுதனர் உலகர்கள் தூபநல் மலர்மழை<br/>
பொழிவனர் பூழியன் றளந்தவன் தமர்முன்னே<br/>
எழுமின் என் றிமருங்கிசைத்தனர் முனிவர்கள்<br/>
வழியிது வைகுந்தற் கென்றுவந் தெதிரே. 10.9.3<br/>
<br/>
3874<br/>
எதிரெதிர் இமையவர் இருப்பிடம் வகுத்தனர்<br/>
கதிரவர் அவரவர் கைந்நிரை காட்டினர்<br/>
அதிர்குரல் முரசங்கள் அலைகடல் முழக்கொத்த<br/>
மதுவிரி துழாய்முடி மாதவன் தமர்க்கே. 10.9.4<br/>
<br/>
3875<br/>
மாதவன் தமரென்று வாசலில் வானவர்<br/>
போதுமின் எமதிடம் புகுதுக என்றலும்<br/>
கீதங்கள் பாடினர் கின்னரர் கெருடர்கள்<br/>
வேதநல் வாயவர் வேள்வியுள் மடுத்தே. 10.9.5<br/>
<br/>
3876<br/>
வேள்வியுள் மடுத்தலும் விரைகமழ் நறும்புகை<br/>
காளங்கள் வலம்புரி கலந்தெங்கும் இசைத்தனர்<br/>
ஆளுமிங்கள் வானகம் ஆழியான் தமர் என்று<br/>
வாளொண்கண் மடந்தையர் வாழ்த்தினர் மகிழ்ந்தே. 10.9.6<br/>
<br/>
3877<br/>
மடந்தையர் வாழ்த்தலும் மருதரும் வசுக்களும்<br/>
தொடர்ந்தெங்கும் தோத்திரம் சொல்லினர் தொடுகடல்<br/>
கிடந்தவென் கேசவன் கிளரொளி மணிமுடி<br/>
குடந்தையென் கோவலன் குடியடி யார்க்கே. 10.9.7<br/>
<br/>
3878<br/>
குடியடி யாரிவர் கோவிந்தன் தனக்கென்று<br/>
முடியுடை வானவர் முறைமுறை எதிர்கொள்ள<br/>
கொடியணி நெடுமதிள் கோபுரம் குறுகினர்<br/>
வடிவுடை மாதவன் வைகுந்தம் புகவே. 10.9.8<br/>
<br/>
3879<br/>
வைகுந்தம் புகுதலும் வாசலில் வானவர்<br/>
வைகுந்தன் தமரெமர் எமதிடம் புகுகென்று<br/>
வைகுந்தத் தமரரும் முனிவரும் வியந்தனர்<br/>
வகுந்தம் புகுவது மண்ணவர் விதியே. 10.9.9<br/>
<br/>
3880<br/>
விதிவகை புகுந்தனர் என்றுநல் வேதியர்<br/>
பதியினில் பாங்கினில் பாதங்கள் கழுவினர்<br/>
நிதியுநற் சுண்ணமும் நிறைகுட விளக்கமும்<br/>
மதிமுக மடந்தயர் ஏந்தினர் வந்தே. 10.9.10.<br/>
<br/>
3881<br/>
வந்தவர் எதிர்கொள்ள மாமணி மண்டபத்து<br/>
அந்தமில் பேரின்பத் தடியரோ டிருந்தமை<br/>
கொந்தலர் பொழில்குரு கூர்ச்சட கோபஞ்சொல்<br/>
சந்தங்கள் ஆயிரத் திவைவல்லார் முனிவரே. 10.9.11<br/>
<br/>
3882<br/>
முனியே. நான்முக னே.முக்கண்<br/>
  ணப்பா என் பொல்லாக்<br/>
கனிவாய்த் தாமரைக் கண் கரு<br/>
  மாணிக்கமே. என்கள்வா<br/>
தனியேன் ஆருயிரே. என் தலை<br/>
  மிசையாய் வந்திட்டு<br/>
இனிநான் போகலொட் டேன் ஒன்றும்<br/>
  மாயம் செய்யேல் என்னையே.  (2) 10.10.1<br/>
<br/>
3883<br/>
மாயம்செய் யேலென்னை உன்திரு<br/>
  மார்வத்து மாலைநங்கை<br/>
வாசம்செய் பூங்குழலாள் திருவாணை<br/>
  நின்னாணை கண்டாய்<br/>
நேசம்செய்து உன்னோடு என்னை<br/>
  உயிர் வேறின்றி ஒன்றாகவே<br/>
கூசம்செய் யாதுகொண் டாயென்னைக்<br/>
  கூவிச்கொள் ளாய்வந்தந்தோ. 10.10.2<br/>
<br/>
3884<br/>
கூவிக்கொள் ளாய்வந்தந் தோ.என்<br/>
  பொல்லாக்கரு மாணிக்கமே<br/>
ஆவிக்கோர் பற்றுக்கொம்பு நின்னலால்<br/>
  அறிகின்றி லேன்யான்<br/>
மேவித் தொழும்பிரமன் சிவன்<br/>
  இந்திர னாதிக்கெல்லாம்<br/>
நாவிக் கமல முதற்கிழங்கே.<br/>
  உம்பர் அந்ததுவே. 10.10.3<br/>
<br/>
3885<br/>
உம்ப ரந்தண் பாழேயோ.<br/>
  அதனுள்மிசை நீயேயோ<br/>
அம்பர நற்சோதி. அதனுள்<br/>
  பிரமன் அரன் நீ<br/>
உம்பரும் யாதவரும் படைத்த<br/>
  முனிவன் அவன்நீ<br/>
எம்பரம் சாதிக்க லுற்றென்னைப்<br/>
  போரவிட் டிட்டாயே. 10.10.4<br/>
<br/>
3886<br/>
போரவிட் டிட்டென்னை நீபுறம்<br/>
  போக்கலுற்றால் பின்னையான்<br/>
ஆரைக்கொண் டெத்தையந்தோ.<br/>
  எனதென்பதென் யானென்பதென்<br/>
தீர இரும்புண்ட நீரது<br/>
  போலவென் ஆருயிரை<br/>
ஆரப் பருக,எனக்கு<br/>
  ஆராவமுதானாயே. 10.10.5<br/>
<br/>
3887<br/>
எனக்கா ராவமு தாயென<br/>
  தாவியை இன்னுயிரை<br/>
மனக்கா ராமைமன்னி யுண்டிட்டா<br/>
  யினியுண் டொழியாய்<br/>
புனக்கா யாநிறத்த புண்டரீ<br/>
  கக்கட்f செங்கனிவாய்<br/>
உனக்கேற்கும் கோல மலர்ப்பாவைக்<br/>
  கன்பா..என் அன்பேயோ. 10.10.6<br/>
<br/>
3888<br/>
கோல மலர்ப்பாவைக் கன்பா<br/>
  கியவென் அன்பேயோ<br/>
நீல வரையிரண்டு பிறைகவ்வி<br/>
  நிமிர்ந்த தொப்ப<br/>
கோல வராகமொன் றாய்நிலங்<br/>
  கோட்டிடைக் கொண்டேந்தாய்<br/>
நீலக் கடல்கடைந் தாயுன்னைப்<br/>
  பெற்றினிப் போக்குவனோ?  (2) 10.10.7<br/>
<br/>
3889<br/>
பெற்றினிப் போக்குவனோ உன்னை<br/>
  என் தனிப் பேருயிரை<br/>
உற்ற இருவினையாய் உயிராய்ப்<br/>
  பயனாய் அவையாய்<br/>
முற்றவிம் மூவுலகும் பெருந்<br/>
  தூறாய்த் தூற்றில்புக்கு<br/>
முற்றக் கரந்தொளித் தாய்.என்<br/>
  முதல்தனி னித்தேயோ. 10.10.8<br/>
<br/>
3890<br/>
முதல்தனி வித்தேயோ. முழுமூ<br/>
  வுலகாதிக் கெல்லாம்<br/>
முதல்தனி யுன்னையுன்னை எனைநாள்<br/>
  வந்து கூடுவன்நான்<br/>
முதல்தனி அங்குமிங்கும் முழுமுற்<br/>
  றுறுவாழ் பாழாய்<br/>
முதல்தனி சூழ்ந்தகன் றாழ்ந்துயர்ந்த<br/>
  முடிவி லீயோ. 10.10.9<br/>
<br/>
3891<br/>
சூழ்ந்தகன் றழ்ந்துயர்ந்த முடிவில்<br/>
  பெரும்பா ழேயோ<br/>
சூழ்ந்தத னில்பெரிய பரநன்<br/>
  மலர்ச்சோ தீயோ<br/>
சூழ்ந்தத னில்பெரிய சுடர்ஞான<br/>
  வின்ப மேயோ<br/>
சூழ்ந்தத னில்பெரிய என்னவா<br/>
  அறச்சூழ்ந் தாயே.  (2) 10.10.10.<br/>
<br/>
3892<br/>
அவாவறச் சூழரியை அயனை<br/>
  அரனை அலற்றி<br/>
அவாவற்று வீடுபெற்ற குருகூர்ச்<br/>
  சடகோபன் சொன்ன<br/>
அவாவிலந் தாதிகளால் இவையா<br/>
  யிரமும் முடிந்த<br/>
அவாவிலந் தாதியிப் பத்தறிந்<br/>
  தார்பிறந் தாருயர்ந்தே.  (2) 10.10.11<br/>
<br/>
நம்மாழ்வார் திருவடிகளே சரணம்<br/>
திருவாய்மொழி நிறைவுற்றது. <br/>
ஆக பாசுரம் 1102.<br/>
<br/>
3913@<br/>
நிதியைப் பொழியும் முகில்என்று நீசர்தம் வாசல்பற்றித்<br/>
துதிகற் றுலகில் துவள்கின்றி லேன், இனித் தூய்நெறிசேர்<br/>
எதிகட் கிறைவன் யமுனைத் துறைவன் இணையடியாம்<br/>
கதிபெற் றுடைய இராமா னுசனென்னைக் காத்தனனே. 21<br/>
<br/>
3914@<br/>
கார்த்திகை யானும் கரிமுகத் தானும் கனலும்முக்கண்<br/>
மூர்த்தியும் மோடியும் வெப்பும் முதுகிட்டு மூவுலகும்<br/>
பூத்தவ னே.என்று போற்றிட வாணன் பிழைபொறுத்த<br/>
தீர்த்தனை யேத்தும் இராமா னுசனென்றன் சேமவைப்பே. 22<br/>
<br/>
3915@<br/>
வைப்பாய வான்பொருள் என்று,நல் லன்பர் மனத்தகத்தே<br/>
எப்போதும் வைக்கும் இராமா னுசனை இருநிலத்தில்<br/>
ஒப்பார் இலாத உறுவினை யேன்வஞ்ச நெஞ்சில்வைத்து<br/>
முப்போதும் வாழ்த்துவன் என்னாம் இதுஅவன் மொய்புகழ்க்கே. 23<br/>
<br/>
3916@<br/>
மொய்த்தவெந் தீவினை யால்பல் லுடல்தொறும் மூத்து,அதனால்<br/>
எய்த்தொழிந் தேன்முன நாள்களெல் லாம்,இன்று கண்டுயர்ந்தேன்<br/>
பொய்த்தவம் போற்றும் புலைச்சம யங்கள்நிலத்தவியக்<br/>
கைத்தமெய்ஞ் ஞானத்து இராமா னுசனென்னும் கார்தன்னையே. 24<br/>
<br/>
3917@<br/>
காரேய் கருணை இராமா னுச,இக் கடலிடத்தில்<br/>
ஆரே யறிபவர் நின்னரு ளின்தன்மை அல்லலுக்கு<br/>
நேரே யுறைவிடம் நான்வந்து நீயென்னை உய்த்தபினுன்<br/>
சீரே யுயிர்க்குயி ராய், அடி யேற்கின்று தித்திக்குமே. 25<br/>
<br/>
3918@<br/>
திக்குற்ற கீர்த்தி இராமா னுசனை, என் செய்வினையாம்<br/>
மெய்க்குற்றம் நீக்கி விளங்கிய மேகத்தை மேவும்நல்லோர்<br/>
எக்குற்ற வாளர் எதுபிறப் பேதியல் வாகநின்றோர்<br/>
அக்குற்றம் அப்பிறப்பு அவ்வியல் வேநம்மை யாட்கொள்ளுமே. 26<br/>
<br/>
3919@<br/>
கொள்ளக் குறைவற் றிலங்கிக் கொழுந்துவிட் டோ ங்கியவுன்<br/>
வள்ளல் தனத்தினால் வல்வினை யேன்மனம் நீபுகுந்தாய்<br/>
வெள்ளைச் சுடர்விடும் உன்பெரு மேன்மைக் கிழுக்கிதென்று<br/>
தள்ளுற் றிரங்கும் இராமா னுச என் தனிநெஞ்சமே. 27<br/>
<br/>
3920@<br/>
நெஞ்சில் கறைகொண்ட கஞ்சனைக் காய்ந்த நிமலன் நங்கள்<br/>
பஞ்சித் திருவடிப் பின்னைதன் காதலன் பாதம்நண்ணா<br/>
வஞ்சர்க் கரிய இராமா னுசன்புகழ் அன்றியென்வாய்<br/>
கொஞ்சிப் பரவகில் லாது என்ன வாழ்வின்று கூடியதே. 28<br/>
<br/>
3921@<br/>
கூட்டும் விதியென்று கூடுங்கொ லோ,தென் குருகைப்பிரான்<br/>
பாட்டென்னும் வேதப் பசுந்தமிழ் தன்னைத்,தன் பத்தியென்னும்<br/>
வீட்டின்கண் வைத்த இராமா னுசன்புகழ் மெய்யுணர்ந்தோர்<br/>
ஈட்டங்கள் தன்னை, என் நாட்டங்கள் கண்டினப மெய்திடவே? 29<br/>
<br/>
3922@<br/>
இன்பந் தருபெரு வீடுவந் தெய்திலென்? எண்ணிறந்த<br/>
துன்பந் தருநிர யம்பல சூழிலென்? தொல்லுலகில்<br/>
மன்பல் லுயிர்கட் கிறையவன் மாயன் எனமொழிந்த<br/>
அன்பன் அனகன் இராமா னுசனென்னை ஆண்டனனே. 30<br/>
<br/>
3923@<br/>
ஆண்டிகள் நாள்திங்க ளாய்நிகழ் காலமெல் லாம்மனமே.<br/>
ஈண்டுபல் யோனிகள் தோறுழல் வோம் இன்றோ ரெண்ணின்றியே<br/>
காண்டகு தோளண்ணல் தென்னத்தி யூரர் கழலிணைக்கீழ்ப்<br/>
பூண்டவன் பாளன் இராமா னுசனைப் பொருந்தினமே. (2) 31<br/>
<br/>
3924@<br/>
பொருந்திய தேசும் பொறையும் திறலும் புகழும்,நல்ல<br/>
திருந்திய ஞானமும் செல்வமும் சேரும் செறுகலியால்<br/>
வருந்திய ஞாலத்தை வண்மையி னால்வந் தெடுத்தளித்த<br/>
அருந்தவன் எங்கள் இராமா னுசனை அடைபவர்க்கே. 32<br/>
<br/>
3925@<br/>
அடையார் கமலத் தலர்மகள் கேள்வன் கை யாழியென்னும்<br/>
படையொடு நாந்தக மும்படர் தண்டும்,ஒண் சார்ங்கவில்லும்<br/>
புடையார் புரிசங் கமுமிந்தப் பூதலம் காப்பதற்கென்று<br/>
இடையே இராமா னுசமுனி யாயின இந்நிலத்தே. 33<br/>
<br/>
3926@<br/>
நிலத்தைச் செறுத்துண்ணும் நீசக் கலியை, நினைப்பரிய<br/>
பலத்தைச் செறுத்தும் பிறங்கிய தில்லை,என் பெய்வினைதென்<br/>
புலத்தில் பொறித்தவப் புத்தகச் சும்மை பொறுக்கியபின்<br/>
நலத்தைப் பொறுத்தது இராமா னுசன்றன் நயப்புகழே. 34<br/>
<br/>
3927@<br/>
நயவேன் ஒருதெய்வம் நானிலத் தேசில மானிடத்தைப்<br/>
புயலே எனக்கவி போற்றிசெய் யேன், பொன் னரங்கமென்னில்<br/>
மயலே பெருகும் இராம னுசன்மன்னு மாமலர்த்தாள்<br/>
அயரேன் அருவினை என்னையெவ் வாறின் றடர்ப்பதுவே? 35<br/>
<br/>
3928@<br/>
அடல்கொண்ட நேமியன் ஆருயிர் நாதன் அன் றாரணச்சொல்<br/>
கடல்கொண்ட ஒண்பொருள் கண்டளிப் பப்,பின்னும் காசினியோர்<br/>
இடரின்கண் வீழ்ந்திடத் தானுமவ் வொண்பொருள் கொண்டவர்பின்<br/>
படரும் குணன், எம் இராமா னுசன்றன் படியிதுவே. 36<br/>
<br/>
3929@<br/>
படிகொண்ட கீர்த்தி இராமா யணமென்னும் பத்திவெள்ளம்<br/>
குடிகொண்ட கோயில் இராமா னுசன்குணங் கூறும்,அன்பர்<br/>
கடிகொண்ட மாமாலர்த் தாள்கலந் துள்ளங் கனியும்நல்லோர்<br/>
அடிகண்டு கொண்டுகந்து என்னையும் ஆளவர்க் காக்கினரே. 37<br/>
<br/>
3930@<br/>
ஆக்கி யடிமை நிலைப்பித் தனையென்னை இன்று,அவமே<br/>
போக்கிப் புறத்திட்ட தென்பொரு ளா?முன்பு புண்ணியர்தம்<br/>
வாக்கிற் பிரியா இராமா னுச நின் அருளின்வண்ணம்<br/>
நோக்கில் தெரிவிரி தால், உரை யாயிந்த நுண்பொருளே. 38<br/>
<br/>
3931@<br/>
பொருளும் புதல்வரும் பூமியும் பூங்குழ லாருமென்றே<br/>
மருள்கொண் டிளைக்கும் நமக்கு நெஞ் சே.மற்று ளார்த்தரமோ?<br/>
இருள்கோண்ட வெந்துயர் மாற்றித்தன் ஈறில் பெரும்புகழே<br/>
தெருளும் தெருள்தந்து இராமா னுசன்fசெய்யும் சேமங்களே. 39<br/>
<br/>
3932@<br/>
சேமநல் வீடும் பொருளும் தருமமும் சீரியநற்<br/>
காமமும் என்றிவை நான்கென்பர், நான்கினும் கண்ணனுக்கே<br/>
ஆமது காமம் அறம்பொருள் வீடுதற் கென்றுரைத்தான்<br/>
வாமனன் சீலன், இராமா னுசனிந்த மண்மிசையே. 40<br/>
<br/>
3933@<br/>
மண்மிசை யோனிகள் தோறும் பிறந்து எங்கள் மாதவனே<br/>
கண்ணுற நிற்கிலும் காணகில் லா, உல கோர்களெல்லாம்<br/>
அண்ணல் இராமா னுசன்வந்து தோன்றிய அப்பொழுதே<br/>
நண்ணரு ஞானம் தலைக்கொண்டு, நாரணற் காயினரே. 41<br/>
<br/>
3934@<br/>
ஆயிழை யார்கொங்கை தங்கும்அக் காதல் அளற்றழுந்தி<br/>
மாயுமென் ஆவியை வந்தெடுத் தானின்று மாமலராள்<br/>
நாயகன் எல்லா வுயிர்கட்கும் நாதன் அரங்கனென்னும்<br/>
தூயவன் தீதில் இராமா னுசன்தொல் லருள்சுரந்தே. 42<br/>
<br/>
3935@<br/>
சுரக்கும் திருவும் உணர்வும் சொலப்புகில் வாயமுதம்<br/>
பரக்கும் இருவினை பற்றற வோடும் படியிலுள்ளீர்<br/>
உரைக்கின் றனனுமக் கியானறஞ் சீறும் உறுகலியைத்<br/>
துரக்கும் பெருமை இராமா னுசனென்று சொல்லுமினே. 43<br/>
<br/>
3936@<br/>
சொல்லார் தமிழொரு மூன்றும் சுருதிகள் நான்குமெல்லை<br/>
இல்லா அறநெறி யாவும் தெரிந்தவன் எண்ணருஞ்சீர்<br/>
நல்லார் பரவும் இராமா னுசன்திரு நாமம் நம்பிக்<br/>
கல்லார் அகலிடத் தோர், எது பேறென்று காமிப்பரே. 44<br/>
<br/>
3937@<br/>
பேறொன்று மற்றில்லை நின்சரண் அன்றி,அப் பேறளித்தற்<br/>
காறொன்று மில்லைமற் றச்சரண் அன்றி,என் றிப்பொருளைத்<br/>
தேறும் அவர்க்கும் எனக்கும் உனைத்தந்த செம்மைசொல்லால்<br/>
கூறும் பரமன்று இராமா னுசமெய்ம்மை கூறிடிலே. 45<br/>
<br/>
3938@<br/>
கூறும் சமயங்கள் ஆறும் குலையக் குவலயத்தே<br/>
மாறன் பணித்த மரையுணர்ந் தோனை மதியிலியேன்<br/>
தேறும் படியென் மனம்புதுந் தானைத் திசையனைத்தும்<br/>
ஏறும் குணனை இராமா னுசனை இறைஞ்சினமே. 46<br/>
<br/>
3939@<br/>
இறைஞ்சப் படும்பரன் ஈசன் அரங்கனென்று இவ்வுலகத்<br/>
தறம்செப்பும் அண்ணல் இராமா னுசன்,என் அருவினையின்<br/>
திறம்செற் றிரவும் பகலும் விடாதென்றன் சிந்தையுள்ளே<br/>
நிறைந்தொப் பறவிருந் தான், எனக் காரும் நிகரில்லையே. 47<br/>
<br/>
3940@<br/>
நிகரின்றி நின்றவென் நீசதைக்கு நின்னரு ளின்கணன்றிப்<br/>
புகலொன்று மில்லை அருட்குமஃ தேபுகல் புன்மையிலோர்<br/>
பகரும் பெருமை இராமா னுச இனி நாம்பழுதே<br/>
அகலும் பொருளென், பயனிரு வோமுக்கு மானபின்னே? 48<br/>
<br/>
3941@<br/>
ஆனது செம்மை அறநெறி பொய்ம்மை அறுசமயம்<br/>
போனது பொன்றி யிறந்தது வெங்கலி பூங்கமலத்<br/>
தேனதி பாய்வயல் தென்னரங் கன்கழல் சென்னிவைத்துத்<br/>
தானதில் மன்னும் இராமா னுசனித் தலத்துதித்தே. 49<br/>
<br/>
3942@<br/>
உதிப்பன வுத்தமர் சிந்தையுள் ஒன்னலர் நெஞ்சமஞ்சிக்<br/>
கொதித்திட மாறி நடப்பன கொள்ளைவன் குற்றமெல்லாம்<br/>
பதித்தவென் புன்கவிப் பாவினம் பூண்டன பாவுதொல்சீர்<br/>
எதித்தலை நாதன் இராமா னுசன்றன் இணையடியே. 50<br/>
<br/>
3943@<br/>
அடியைத் தொடர்ந்தெழும் ஐவர்கட் காய்அன்று பாரதப்போர்<br/>
முடியப் பரிநெடுந் தேர்விடுங் கோனை முழுதுணர்ந்த<br/>
அடியர்க் கமுதம் இராமா னுசனென்னை ஆளவந்திப்<br/>
படியிற் பிறந்தது மற்றில்லை காரணம் பார்த்திடிலே. 51<br/>
<br/>
3944@<br/>
பார்த்தான் அறுசம யங்கள் பதைப்ப,இப் பார்முழுதும்<br/>
போர்த்தான் புகழ்கொண்டு புன்மையி னேனிடைத் தான்புகுந்து<br/>
தீர்த்தான் இருவினை தீர்த்தரங் கன்செய்ய தாளிணையோ<br/>
டார்த்தான் இவையெம் இராமா னுசன்செய்யும் அற்புதமே. 52<br/>
<br/>
3945@<br/>
அற்புதன் செம்மை இராமா னுசன், என்னை ஆளவந்த<br/>
கற்பகம் கற்றவர் காமுறு சீலன் கருதரிய<br/>
பற்பல் லுயிர்களும் பல்லுல கியாவும் பரனதென்னும்<br/>
நற்பொருள் தன்னை, இந் நானிலத் தேவந்து நாட்டினனே. 53<br/>
<br/>
3946@<br/>
நாட்டிய நீசச் சமயங்கள் மாண்டன, நாரணனைக்<br/>
காட்டிய வேதம் களிப்புற் றது,தென் குருகைவள்ளல்<br/>
வாட்டமி லாவண் டமிழ்மறை வாழ்ந்தது மண்ணுலகில்<br/>
ஈட்டிய சீலத்து இராமா னுசன்றன் இயல்வுகண்டே. 54<br/>
<br/>
3947@<br/>
கண்டவர் சிந்தை கவரும் கடிபொழில் தென்னரங்கன்<br/>
தொண்டர் குலாவும் இராமா னுசனைத், தொகையிறந்த<br/>
பண்டரு வேதங்கள் பார்மேல் நிலவிடப் பார்த்தருளும்<br/>
கொண்டலை மேவித் தொழும், குடி யாமெங்கள் கோக்குடியே. 55<br/>
<br/>
3948@<br/>
கோக்குல மன்னரை மூவெழு கால், ஒரு கூர்மழுவால்<br/>
போக்கிய தேவனைப் போற்றும் புனிதன் புவனமெங்கும்<br/>
ஆக்கிய கீர்த்தி இராமா னுசனை அடைந்தபின்என்<br/>
வாக்குரை யாது, என் மனம்நினை யாதினி மற்றொன்றையே. 56<br/>
<br/>
3949@<br/>
மற்றொரு பேறு மதியாது, அரங்கன் மலரடிக்காள்<br/>
உற்றவ ரேதனக் குற்றவ ராய்க்கொள்ளும் உத்தமனை<br/>
நற்றவர் போற்றும் இராமா னுசனையிந் நானிலத்தே<br/>
பெற்றனன் பெற்றபின் மற்றறி யேனொரு பேதைமையே. 57<br/>
<br/>
3950@<br/>
பேதையர் வேதப் பொருளிதென் னுன்னிப் பிரமம்நன்றென்<br/>
றோதிமற் றெல்லா உயிரும் அஃதென்று உயிர்கள்மெய்விட்<br/>
டாதிப் பரனொடொன் றாமென்று சொல்லுமவ் வல்லலெல்லாம்<br/>
வாதில்வென் றான், எம் இராமா னுசன்மெய்ம் மதிக்கடலே. 58<br/>
<br/>
3951@<br/>
கடலள வாய திசையெட்டி னுள்ளும் கலியிருளே<br/>
மிடைதரு காலத் திராமா னுசன், மிக்க நான்மறையின்<br/>
சுடரொளி யாலவ் விருளைத் துரத்தில னேல்உயிரை<br/>
உடையவன், நாரணன் என்றறி வாரில்லை உற்றுணர்ந்தே. 59<br/>
<br/>
3952@<br/>
உணர்ந்தமெய்ஞ் ஞானியர் யோகந் தொறும்,திரு வாய்மொழியின்<br/>
மணந்தரும் இன்னிசை மன்னும் இடந்தொறும் மாமலராள்<br/>
புணர்ந்தபொன் மார்பன் பொருந்தும் பதிதொறும் புக்குநிற்கும்<br/>
குணந்திகழ் கொண்டல் இராமானுசனெங் குலக்கொழுந்தே. 60<br/>
<br/>
3953@<br/>
கொழுந்துவிட் டோ டிப் படரும்வெங் கோள்வினை யால்,நிரயத்<br/>
தழுந்தியிட் டேனைவந் தாட்கொண்ட பின்னும், அருமுனிவர்<br/>
தொழுந்தவத் தோனெம் இராமா னுசன்தொல் புகழ்சுடர்மிக்<br/>
கெழுந்தது,அத் தால்நல் லதிசயங் கண்ட திருநிலமே. 61<br/>
<br/>
3954@<br/>
இருந்தேன் இருவினைப் பாசம் கழற்றிஇன் றியான்இறையும்<br/>
வருந்தேன் இனியெம் இராமா னுசன்,மன்னு மாமலர்த்தாள்<br/>
பொருந்தா நிலையுடைப் புன்மையி னோர்க்கொன்றும் நன்மைசெய்யாப்<br/>
பொருந்தே வரைப்பர வும், பெரி யோர்தம் கழல்பிடித்தே. 62<br/>
<br/>
3955@<br/>
பிடியைத் தொடரும் களிறென்ன யானுன் பிறங்கியசீர்<br/>
அடியைத் தொடரும் படிநல்க வேண்டும் அறுசமயச்<br/>
செடியைத் தொடரும் மருள்செறிந் தோர்சிதைந் தோடவந்திப்<br/>
படியைத் தொடரும் இராமா னுச மிக்க பண்டிதனே. 63<br/>
<br/>
3956@<br/>
பண்டரு மாறன் பசுந்தமிழ் ஆனந்தம் பாய்மதமாய்<br/>
விண்டிட எங்கள் இராமா னுசமுனி வேழம் மெய்ம்மை<br/>
கொண்டநல் வேதக் கொழுந்தண்ட மேந்திக் குவலயத்தே<br/>
மண்டிவந் தேன்றது வாதியர் காள். உங்கள் வாழ்வற்றதே. 64<br/>
<br/>
3957@<br/>
வாழ்வற் றதுதொல்லை வாதியர்க்கு என்றும் மறையவர்தம்<br/>
தாழ்வற் றதுதவம் தாரணி பெற்றது, தத்துவநூல்<br/>
கூழற் றதுகுற்ற மெல்லாம் பதித்த குணத்தினர்க்கந்<br/>
நாழற் றது,நம் இராமா னுசந்தந்த ஞானத்திலே. 65<br/>
<br/>
3958@<br/>
ஞானம் கனிந்த நலங்கொண்டு நாடொரும் நைபவர்க்கு<br/>
வானம் கொடுப்பது மாதவன் வல்வினை யேன்மனத்தில்<br/>
ஈனம் கடிந்த இராமா னுசன் தன்னை எய்தினர்க்கத்<br/>
தானம் கொடுப்பது தன்தக வென்னும் சரண்கொடுத்தே. 66<br/>
<br/>
3959@<br/>
சரணம் அடைந்த தருமனுக் காப்,பண்டு நூற்றுவரை<br/>
மரணம் அடைவித்த மாயவன் தன்னை வணங்கவைத்த<br/>
கரணம் இவையுமக் கன்றென்றி ராமா னுசனுயிர்கட்<br/>
கரணங் கமைத்தில னேல்,அர ணார்மற்றிவ் வாருயிர்க்கே? 67<br/>
<br/>
3960@<br/>
ஆரெனக் கின்று நிகர்ச்சொல்லின் மாயனன் றைவர்த்தெய்வத்<br/>
தேரினிற் செப்பிய கீதையின் செம்மைப் பொருள்தெரியப்<br/>
பாரினிற் சொன்ன இராமா னுசனைப் பணியும்நல்லோர்<br/>
சீரினிற் சென்று பணிந்தது, என் னாவியும் சிந்தையுமே. 68<br/>
<br/>
3961@<br/>
சிந்தையி னோடு கரணங்கள் யாவும் சிதைந்து,முன்னாள்<br/>
அந்தமுற் றாழ்ந்தது கண்டு,இவை என்றனக் கன்றருளால்<br/>
தந்த அரங்கனும் தன்சரண் தந்திலன் தானதுதந்து<br/>
எந்தை இராமா னுசன்வந் தெடுத்தனன் இன்றென்னையே. 69<br/>
<br/>
3962@<br/>
என்னையும் பார்த்தென் இயல்வையும் பார்த்து,எண்ணில் பல்குணத்த<br/>
உன்னையும் பார்க்கில் அருள்செய்வ தேநலம் அன்றியென்பால்<br/>
பின்னையும் பார்க்கில் நலமுள தே?உன் பெருங்கருணை<br/>
தன்னையென் பார்ப்பர் இராமா னுச உன்னைச் சார்ந்தவரே? 70<br/>
<br/>
3963@<br/>
சார்ந்ததென் சிந்தையுன் தாளிணைக் கீழ்,அன்பு தான்மிகவும்<br/>
கூர்ந்ததத் தாமரைத் தாள்களுக்கு உன்றன் குணங்களுக்கே<br/>
தீர்ந்ததென் செய்கைமுன் செய்வினை நீசெய் வினையதனால்<br/>
பேர்ந்தது வண்மை இராமா னுச எம் பெருந்தகையே. 71<br/>
<br/>
3964@<br/>
கைத்தனன் தீய சமயக் கலகரைக் காசினிக்கே<br/>
உய்த்தனன் தூய மறைநெறி தன்னை,என் றுன்னியுள்ளம்<br/>
நெய்த்தவன் போடிருந் தேத்தும் நிறைபுக ழோருடனே<br/>
வைத்தனன் என்னை இராமா னுசன்மிக்க வண்மைசெய்தே. 72<br/>
<br/>
3965@<br/>
வண்மையி னாலுந்தன் மாதக வாலும் மதிபுரையும்<br/>
தண்மையி னாலுமித் தாரணி யோர்கட்குத் தான்சரணாய்<br/>
உண்மைநன் ஞானம் உரைத்த இராமா னுசனையுன்னும்<br/>
திண்மையல் லாலெனக் கில்லை, மற் றோர்நிலை தேர்ந்திடிலே. 73<br/>
<br/>
3966@<br/>
தேரார் மறையின் திறமென்று மாயவன் தீயவரைக்<br/>
கூராழி கொண்டு குறைப்பது கொண்டல் அனையவண்மை<br/>
ஏரார் குணத்தெம் இராமா னுசனவ் வெழில்மறையில்<br/>
சேரா தவரைச் சிதைப்பது அப் போதொரு சிந்தைசெய்தே. 74<br/>
<br/>
3967@<br/>
செய்த்தலைச் சங்கம் செழுமுத்தம் ஈனும் திருவரங்கர்<br/>
கைத்தலத் தாழியும் சங்கமு மேந்தி,நங் கண்முகப்பே<br/>
மெய்த்தலைத் துன்னை விடேனென் றிருக்கிலும் நின்புகழே<br/>
மொய்த்தலைக் கும்வந்து இராமா னுச.என்னை முற்றுநின்றே. 75<br/>
<br/>
3968@<br/>
நின்றவண் கீர்த்தியும் நீள்புனலும்,நிறை வேங்கடப்பொற்<br/>
குன்றமும் வைகுந்த நாடும் குலவிய பாற்கடலும்<br/>
உன்றனக் கெத்தனை இன்பந் தரும்உன் இணைமலர்த்தாள்<br/>
என்றனக் கும்அது,இராமா னுச இவை யீந்தருளே. (2) 76<br/>
<br/>
3969@<br/>
ஈந்தனன் ஈயாத இன்னருள் எண்ணில் மறைக்குறும்பைப்<br/>
பாய்ந்தனன் அம்மறைப் பல்பொரு ளால்,இப் படியனைத்தும்<br/>
ஏய்ந்தனன் கீர்த்தியி னாலென் வினைகளை வேர்பறியக்<br/>
காய்ந்தனன் வண்மை இராமா னுசற்கென் கருத்தினியே? 77<br/>
<br/>
3970@<br/>
கருத்திற் புகுந்துள்ளிற் கள்ளம் கழற்றிக் கருதரிய<br/>
வருத்தத்தி னால்மிக வஞ்சித்து நீயிந்த மண்ணகத்தே<br/>
திருத்தித் திருமகள் கேள்வனுக் காக்கிய பின்னென்னெஞ்சில்<br/>
பொருத்தப் படாது, எம் இராமா னுச மற்றோர் பொய்ப் பொருளே. 78<br/>
<br/>
3971@<br/>
பொய்யைச் சுரக்கும் பொருளைத் துறந்து,இந்தப் பூதலத்தே<br/>
மெய்மைப் புரக்கும் இராமா னுசன்நிற்க, வேறுநம்மை<br/>
உய்யக் கொளவல்ல தெய்வமிங் கியாதென் றுலர்ந்தவமே<br/>
ஐயப் படாநிற்பர் வையத்துள் ளோர்நல் லறிவிழந்தே. 79<br/>
<br/>
3972@<br/>
நல்லார் பரவும் இராமா னுசன்,திரு நாமம்நம்ப<br/>
வல்லார் திறத்தை மறவா தவர்கள் எவர்,,அவர்க்கே<br/>
எல்லா விடத்திலும் என்றுமெப் போதிலும் எத்தொழும்பும்<br/>
சொல்லால் மனத்தால் கருமத்தி னால்செய்வன் சோர்வின்றியே. 80<br/>
<br/>
3973@<br/>
சோர்வின்றி உன்றன் துணையடிக் கீழ்த்,தொண்டு பட்டவர்பால்<br/>
சார்வின்றி நின்ற எனக்கு,அரங் கன்செய்ய தாளிணைகள்<br/>
பேர்வின்றி யின்று பெறுத்தும் இராமா னுச.இனியுன்<br/>
சீரொன் றியகரு ணைக்கு, இல்லை மாறு தெரிவுறிலே. 81<br/>
<br/>
3974@<br/>
தெரிவுற்ற ஞாலம் செறியப் பெறாது,வெந் தீவினையால்<br/>
உருவற்ற ஞானத் துழல்கின்ற என்னை, ஒருபொழுதில்<br/>
பொருவற்ற கேள்விய னாக்கிநின் றானென்ன புண்ணீயனோ.<br/>
தெரிவுற்ற கீர்த்தி, இராமா னுசனென்னும் சீர்முகிலே. 82<br/>
<br/>
3975@<br/>
சீர்கொண்டு பேரறம் செய்து,நல்வீடு செறிதும் என்னும்<br/>
பார்கொண்ட மேன்மையர் கூட்டனல் லேன்,உன் பதயுகமாம்<br/>
எர்கொண்ட வீட்டை எளிதினில் எய்துவன் உன்னுடைய<br/>
கார்கொண்ட வண்மை இராமா னுச.இது கண்டுகொள்ளே. 83<br/>
<br/>
3976@<br/>
கண்டுகொண் டேனெம் இராமா னுசன்றன்னை காண்டலுமே<br/>
தொண்டுகொண் டேன்அவன் தொண்டர்பொற் றாளில்என் தொல்லை வெந்நோய்<br/>
விண்டுகொண் டேன்அவன் சீர்வெள்ள வாரியை வாய்மடுத்தின்<br/>
றுண்டுகொண் டேன், இன்னம் உற்றன ஓதில் உவப்பில்லையே. 84<br/>
<br/>
3977@<br/>
ஓதிய வேதத்தின் உட்பொரு ளய், அதன் உச்சிமிக்க<br/>
சோதியை நாதன் எனவெறி யாதுழல் கின்றதொண்டர்<br/>
பேதைமை தீர்த்த இராமா னுசனைத் தொழும்பெரியோர்<br/>
பாதமல் லாலென்றன் ஆருயிர்க்கு யாதொன்றும் பற்றில்லையை. 85<br/>
<br/>
3978@<br/>
பற்றா மனிசரைப் பற்றி,அப் பற்று விடாதவரே<br/>
உற்றா ரெனவுழன் றோடிநை யேனினி, ஒள்ளியநூல்<br/>
கற்றார் பரவும் இராமா னுசனைக் கருதுமுள்ளம்<br/>
பெற்றார் எவர், அவ ரெம்மைநின் றாளும் பெரியவரே. 86<br/>
<br/>
3979@<br/>
பெரியவர் பேசிலும் பேதையர் பேசிலும் தன்குணங்கட்<br/>
குரியசொல் என்றும் உடையவன் என்றென்று உணர்வில்மிக்கோர்<br/>
தெரியும்வண் கீர்த்தி இராமா னுசன்மறை தேர்ந்துலகில்<br/>
புரியுநன் ஞானம் பொருந்தா தவரைப் பொரும்கலியே. 87<br/>
<br/>
3980@<br/>
கலிமிக்க செந்நெல் கழனிக் குறையல் கலைப்பெருமான்<br/>
ஒலிமிக்க பாடலை உண்டுதன் னுள்ளம் தடித்து,அதனால்<br/>
வலிமிக்க சீயம் இராமா னுசன்மறை வாதியராம்<br/>
புலிமிக்க தென்று, இப் புவனத்தில் வந்தமை போற்றுவனே. (2) 88<br/>
<br/>
3981@<br/>
போற்றருஞ் சீலத் திராமா னுச,நின் புகழ்தெரிந்து<br/>
சாற்றுவ னேலது தாழ்வது தீரில்,உன் சீர்தனக்கோர்<br/>
ஏற்றமென் றேகொண் டிருக்கிலு மென்மனம் ஏத்தியன்றி<br/>
ஆற்றகில் லாது, இதற் கென்னினை வாயென்றிட் டஞ்சுவனே. 89<br/>
<br/>
3982@<br/>
நினையார் பிறவியை நீக்கும் பிரானை,இந் நீணிலத்தே<br/>
எனையாள வந்த இராமா னுசனை இருங்கவிகள்<br/>
புனையார் புனையும் பெரியவர் தாள்களில் பூந்தொடையல்<br/>
வனையார் பிறப்பில் வருந்துவர் மாந்தர் மருள்சுரந்தே. 90<br/>
<br/>
3983@<br/>
மருள்சுரந் தாகம வாதியர் கூறும்,அவப்பொருளாம்<br/>
இருள்சுரந் தெய்த்த உலகிருள் நீங்கத்,தன் ஈண்டியசீர்<br/>
அருள்சுரந் தெல்லா வுயிர்கட்கும் நாதன் அரங்கனென்னும்<br/>
பொருள்சுரந் தான், எம் இராமா னுசன்மிக்க புண்ணியனே. 91<br/>
<br/>
3984@<br/>
புண்ணிய நோன்பு புரிந்துமி லேன்,அடி போற்றிசெய்யும்<br/>
நுண்ணருங் கேள்வி நுவன்றுமி லேன்,செம்மை நூற்புலவர்க்<br/>
கெண்ணருங் கீர்த்தி இராமா னுச.இன்று நீபுகுந்தென்<br/>
கண்ணுள்ளும் நெஞ்சுள்ளும் நின்றவிக் காரணம் கட்டுரையே. 92<br/>
<br/>
3985@<br/>
கட்டப் பொருளை மறைப்பொரு ளென்று கயவர்சொல்லும்<br/>
பெட்டைக் கெடுக்கும் பிரனல்ல னே,என் பெருவினையைக்<br/>
கிட்டிக் கிழங்கொடு தன்னருள் என்னுமொள் வாளுருவி<br/>
வெட்டிக் கிளைந்த இராமா னுசனென்னும் மெய்த்தவனே. 93<br/>
<br/>
3986@<br/>
தவந்தரும் செல்வம் தகவும் தரும்,சலி யாப்பிறவிப்<br/>
பவந்தரும் தீவினை பாற்றித் தரும்,பரந் தாமமென்னும்<br/>
திவந்தரும் தீதில் இராமா னுசன்தன்னைச் சார்ந்தவர்கட்<br/>
குவந்தருந் தேன், அவன் சீரன்றி யானென்றும் உள்மகிழ்ந்தே. 94<br/>
<br/>
3987@<br/>
உண்ணின் றுயிர்களுக் குற்றன வேசெய்து அவர்க்குயவே<br/>
பண்ணும் பரனும் பரிவில னாம்படி பல்லுயிர்க்கும்<br/>
விண்ணின் தலைநின்று விடளிப் பானெம் இராமானுசன்<br/>
மண்ணின் தலத்துதித்து உய்மறை நாலும் வளர்த்தனனே. 95<br/>
<br/>
3988@<br/>
வளரும் பிணிகொண்ட வல்வினை யால்,மிக்க நல்வினையில்<br/>
கிளரும் துணிவு கிடைத்தறி யாது முடைத்தலையூன்<br/>
தளரும் அளவும் தரித்தும் விழுந்தும் தனிதிரிவேற்<br/>
குளரெம் இறைவர் இராமா னுசன்றன்னை உற்றவரே. 96<br/>
<br/>
3989@<br/>
தன்னையுற் றாட்செய்யும் தன்மையி னோர்,மன்னு தாமரைத்தாள்<br/>
தன்னையுற் றாட்செய்ய என்னையுற் றானின்று தன்தகவால்<br/>
தன்னையுற் றாரன்றித் தன்மையுற் றாரில்லை என்றறிந்து<br/>
தன்னையுற் றாரை இராமா னுசன்குணம் சாற்றிடுமே. 97<br/>
<br/>
3990@<br/>
இடுமே இனிய சுவர்க்கத்தில் இன்னம் நரகிலிட்டுச்<br/>
சுடுமே யவற்றைத் தொடர்தரு தொல்லைச் சுழல்பிறப்பில்<br/>
நடுமே யினிநம் இராமா னுசன்நம்மை நம்வசத்தே<br/>
விடுமே சரணமென் றால், மன மே நையல் மேவுதற்கே? (2) 98<br/>
<br/>
3991@<br/>
தற்கச் சமணரும் சாக்கியப் பேய்களும் தாழ்சடையோன்<br/>
சொற்கற்ற சோம்பரும் சூனிய வாதரும் நான்மறையும்<br/>
நிற்கக் குறும்புசெய் நீசரும் மாண்டனர் நீணிலத்தே<br/>
பொற்கற் பகம், எம் இராமா னுசமுனி போந்தபின்னே. 99<br/>
<br/>
3992@<br/>
போந்ததென் னெஞ்சென்னும் பொன்வண்டு உனதடிப் போதில் ஒண்சீர்<br/>
ஆம்தெளி தேனுண் டமர்ந்திட வேண்டி,நின் பாலதுவே<br/>
ஈந்திட வேண்டும் இராமா னுச.இது அன்றியொன்றும்<br/>
மாந்தகில் லாது, இனி மற்றொன்று காட்டி மயக்கிடலே. 100<br/>
<br/>
3993@<br/>
மயக்கும் இருவினை வல்லியிற் பூண்டு மதிமயங்கித்<br/>
துயக்கும் பிறவியில் தோன்றிய என்னைத் துயரகற்றி<br/>
உயக்கொண்டு நல்கும் இராமா னுச.என்ற துன்னையுன்னி<br/>
நயக்கும் அவர்க்கி திழுக்கென்பர், நல்லவர் என்றும்நைந்தே. 101<br/>
<br/>
3994@<br/>
நையும் மனமும் குணங்களை உன்னி,என் நாவிருந்தெம்<br/>
ஐயன் இராமா னுசனென் றழைக்கும் அருவினையேன்<br/>
கையும் தொழும்கண் கருதிடுங் காணக் கடல்புடைசூழ்<br/>
வையம் இதனில், உன் வண்மையென் பாலென் வளர்ந்ததுவே? 102<br/>
<br/>
3995@<br/>
வளர்ந்தவெங் கோட மடங்கலொன் றாய்,அன்று வாளவுணன்<br/>
கிளர்ந்தபொன் னாகம் கிழித்தவன் கீர்த்திப் பயிரெழுந்து<br/>
விளைந்திடும் சிந்தை இராமா னுசனென்றன் மெய்வினைநோய்<br/>
களைந்துநன் ஞானம் அளித்தனன் கையிற் கனியென்னவே. 103<br/>
<br/>
3996@<br/>
கையிற் கனியென்னக் கண்ணனைக் காட்டித் தரிலும்,உன்றன்<br/>
மெய்யிற் பிறங்கிய சீரன்றி வேண்டிலன் யான்,நிரயத்<br/>
தொய்யில் கிடக்கிலும் சோதிவிண் சேரிலும் இவ்வருள்நீ<br/>
செய்யில் தரிப்பன் இராமா னுச என் செழுங்கொண்டலே. 104<br/>
<br/>
3997@<br/>
செழுந்திரைப் பாற்கடல் கண்டுயில் மாயன் திருவடிக்கீழ்<br/>
விழுந்திருப் பார்நெஞ்சில் மேவுநன் ஞானி,நல் வேதியர்கள்<br/>
தொழுந்திருப் பாதன் இராமா னுசனைத் தொழும்பெரியோர்<br/>
எழுந்திரைத் தாடும் இடமடி யேனுக் கிருப்பிடமே. (2) 105<br/>
<br/>
3998@<br/>
இருப்பிடம் வைகுந்தம் வேங்கடம் மாலிருஞ் சோலையென்னும்<br/>
பொருப்பிடம் மாயனுக் கென்பர்நல் லோர்,அவை தன்னொடுவந்<br/>
திருப்பிடம் மாயன் இராமா னுசன்மனத் தின்றவன்வந்<br/>
திருப்பிடம் என்றன் இதயத்துள் ளேதனக் கின்புறவே. (2) 106<br/>
<br/>
3999@<br/>
இன்புற்ற சீலத் திராமா னுச, என்றும் எவ்விடத்தும்<br/>
என்புற்ற நோயுடல் தோறும் பிறந்திறந்து எண்ணரிய<br/>
துன்புற்று வீயினும் சொல்லுவ தொன்றுண்டுன் தொண்டர்கட்கே<br/>
அன்புற் றிருக்கும் படி, என்னை யாக்கியங் காட்படுத்தே. (2) 107<br/>
<br/>
4000@<br/>
அங்கயல் பாய்வயல் தென்னரங் கன், அணி ஆகமன்னும்<br/>
பங்கய மாமலர்ப் பாவையைப் போற்றுதும் பத்தியெல்லாம்<br/>
தங்கிய தென்னத் தழைத்துநெஞ் சே நந் தலைமிசையே<br/>
பொங்கிய கீர்த்தி இராமா னுசனடிப் பூமன்னவே. (2) 108<br/>
<br/>
திருவரங்கத்தமுதனார் திருவடிகளே சரணம்<br/>
எம்பெருமானார் திருவடிகளே சரணம்<br/>
<br/>
<br/>
<br/>
<br/>
<br/>
<br/>
<br/>
</ul></dd></body></body></html><!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>nAlAyira divya pirapantam -part V (3343-4000)  (in tamil script, unicode format)</title>
</head>
<body>
<body bgcolor="white" text="#800000">
<center><img src="pmdr0.gif"/></center>
<hr noshade="" width="50%"/><br/>
<center><h2>nAlAyira divya pirapantam -part V (3343-4000)<br/>
(in Tamil Script, unicode/utf-8 format) <p>
 நாலாயிரத் திவ்வியப் பிரபந்தம் (பாடல்கள் 3343-4000)  <br/>
</p></h2></center>
<hr noshade="" width="50%"/><br/> 
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>

Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.

In case of difficulties send an email request to <a href="mailto:kalyan@geocities.com">
kalyan@geocities.com</a> or <a href="mailto:kumar@vt.edu">
kumar@vt.edu</a><br/>
<br/>

C:  Project Madurai 2001<br/>
Project Madurai is an open, voluntary, worldwide initiative devoted to preparation of <br/>
electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<dd> <b><a href="http://www.projectmadurai.org/">http://www.projectmadurai.org/ </a></b><br/>
You are welcome to freely distribute this file, provided this header page is kept intact.<br/>
<hr noshade=""/><br/>
<br/>    நாலாயிரத் திவ்வியப் பிரபந்தம் (பாடல்கள் 3343-4000) <br/>
<br/>
<ul>
<strong>  திருவாய் மொழி ஆறாம் பத்து  </strong> <br/>
<br/>
3343<br/>
வைகல்பூங் கழிவாய் வந்து மேயும் குருகினங்காள்,<br/>
செய்கொள் செந்நெ லுயர்திருவண்வண் டூருறையும்,<br/>
கைகொள் சக்கரத் தென்கனி வாய்பெரு மானைக்கண்டு,<br/>
கைகள் கூப்பிச் சொல்லீர் வினையாட்டியேன் காதன்மையே. 6.1.1<br/>
<br/>
3344<br/>
காதல் மென்பெடை யோடுடன் மேயும் கருநாராய்,<br/>
வேத வேள்வி யொலிமுழங்கும் தண் டிருவண்வண்டூர்,<br/>
நாதன் ஞாலமெல் லாமுண்ட நம்பெரு மானைக்கண்டு,<br/>
பாதம் கைதொழுது பணியீ ரடியேன் திறமே. 6.1.2<br/>
<br/>
3345<br/>
திறங்க ளாகியெங் கும்செய்களூடுழல் புள்ளினங்காள்,<br/>
சிறந்த செல்வம் மல்கு திருவண்வண் டூருறையும்,<br/>
கறங்கு சக்கரக் கைக்கனி வாய்ப்பெரு மானைக்கண்டு,<br/>
இறங்கி நீர்தொழுது பணியீரடியே னிடரே. 6.1.3<br/>
<br/>
3346<br/>
இடரில் போகம் மூழ்கி யிணைந்தாடும் மடவன்னங்காள்,<br/>
விடலில் வேத வொலிமுழங்கும்தண் திருவண்வண்டூர்,<br/>
கடலில் மேனிப் பிரான்கண் ணணைநெடு மாலைக்கண்டு,<br/>
 உடலம் நைந்தொருத் தியுரு கும்  என் றுணர்த்துமினே. 6.1.4<br/>
<br/>
3347<br/>
உணர்த்த லூட லுணர்ந்துடன் மேயும் மடவன்னங்காள்,<br/>
திணர்த்த வண்டல்கள் மேல்சங்கு சேரும் திருவண்வண்டூர்,<br/>
புணர்த்த பூந்தண் டுழாய்முடி நம்பெரு மானைக்கண்டு,<br/>
புணர்த்த கையினரா யடியேனுக்கும் போற்றுமினே. 6.1.5<br/>
<br/>
3348<br/>
போற்றியான் இரந் தேன்புன்னை மேலுறை பூங்குயில்காள்,<br/>
சேற்றில் வாளை துள்ளும் திருவண்வண் டூருறையும்,<br/>
ஆற்ற லாழியங் கையம ரர்பெரு மானைக்கண்டு,<br/>
மாற்றங் கொண்டரு ளீர்மையல் தீர்வ தொருவண்ணமே. 6.1.6<br/>
<br/>
3349<br/>
ஒருவண் ணம்சென்று புக்கெனக்கு<br/>
     ஒன்றுரை யொண்கிளியே,<br/>
செருவொண் பூம்பொழில் சூழ்செக்கர்<br/>
      வேலை திருவண்வண்டூர்,<br/>
கருவண்ணம் செய்யவாய் செய்யகண்<br/>
     செய்யகை செய்யகால்,<br/>
செருவொண் சக்கரம் சங்கடை<br/>
     யாளம் திருந்தக் கண்டே. 6.1.7<br/>
<br/>
3350<br/>
திருந்தக் கண்டெனக் கொன்றுரை<br/>
     யாயொண் சிறுபூவாய்.<br/>
செருந்தி ஞாழல் மகிழ்புன்னை<br/>
     சூழ்தண் டிருவண்வண்டூர்,<br/>
பெருந்தண் தாமரைக் கண்பெரு<br/>
     நீண்முடி நாள்தடந்தோள்,<br/>
கருந்திண் மாமுகில் போல்திரு<br/>
     மேனி யடிகளையே. 6.1.8<br/>
<br/>
3351<br/>
அடிகள் கைதொழு தலர்மேல்<br/>
     அசையும் அன்னங்காள்,<br/>
விடிவை சங்கொலிக் கும்திரு<br/>
     வண்வண் டூருறையும்,<br/>
கடிய மாயன்தன் னைக்கண்ணனை<br/>
     நெடு மாலைக்கண்டு,<br/>
கொடிய வல்வினை யேன்திறம்<br/>
     கூறுமின் வேறுகொண்டே. 6.1.9<br/>
<br/>
3352<br/>
வேறு கொண்டும்மை யானிரந்<br/>
     தேன்வெறி வண்டினங்காள்,<br/>
தேறு நீர்ப்பம் பைவட<br/>
     பாலைத் திருவண்வண்டூர்,<br/>
மாறில் போரரக் கன்மதிள்<br/>
     நீறெழச்  செற்றுகந்த,<br/>
ஏறுசேவக னார்க்கென்னை<br/>
     யுமுளள் என்மின்களே. 6.1.10<br/>
<br/>
3353<br/>
மின்கொள் சேர்புரி நூல்குற<br/>
    ளாயகல் ஞாலம்கொண்ட,<br/>
வன்கள் வனடி மேல்குரு<br/>
     கூர்ச்சட கோபன்சொன்ன,<br/>
பண்கொள் ஆயிரத் துள்ளிவை<br/>
    பத்தும் திருவண்வண்டூர்க்கு,<br/>
இன்கொள் பாடல் வல்லார்<br/>
    மதனர்மின் னிடையவர்க்கே. 6.1.11<br/>
<br/>
3354<br/>
மின்னிடை மடவார்கள் நின்னருள் சூடுவார முன்புநா னதஞ்சுவன்,<br/>
மன்னுடை இலங்கை யரண்காய்ந்த மாயவனே,<br/>
   உன்னுடைய சுண்டாயம் நானறிவன் னினியது கொண்டு செய்வதென்,<br/>
என்னுடைய பந்தும் சுழலும் தந்து போகு நம்பீ. 6.2.1<br/>
<br/>
3355<br/>
போகுநம் பீ.உன்தாமரை புரைகண் ணிணையும்  செவ்வாய் முறுவலும்,<br/>
ஆகுலங்கள் செய்ய அழிதற்கே நோற்றோ மேயாம்?,<br/>
தோகைமா மயிலார்கள் நின்னருள் சூடுவார்  செவியோசை வைத்தெழ,<br/>
ஆகள் போகவிட்டுப் குழலூது போயிருந்தே. 6.2.2<br/>
<br/>
3356<br/>
போயி ருந்தும்நின் புள்ளுவம் அறியாத  வர்க்குரை நம்பி, நின்செய்ய<br/>
வாயிருங் கனியுங் கண்களும் விபரீத மிந்நாள்,<br/>
வேயி ருந்தடந் தோளினா ரித்திரு  வருள்பெறு வார்யவர் கொல்<br/>
மாயிருங் கடலைக் கடைந்த பெருமானாலே? 6.2.3<br/>
<br/>
3357<br/>
ஆலி னீளிலை யேழுலக முண்டன்று நீகிடந்  தாய்,உன் மாயங்கள்<br/>
மேலை வானவரு மறியா ரினியெம் பரமே?<br/>
வேலி னேர்த்தடங் கண்ணினார் விளையாடு  சூழலைச் சூழவே நின்று<br/>
காலி மேய்க்கவல் லாய்.எம்மைநீ கழறேலே. 6.2.4<br/>
<br/>
3358<br/>
கழறேல் நம்பீ.உன் கைதவம் மண்ணும் விண்ணும்  நன்கறியும், திண்சக்கர<br/>
நீழறு தொல்படை யாய்.உனக் கொன்றுணர்த் துவன் நான்,<br/>
மழறு தேன்மொழி யார்கள் நின்னருள்  சூடுவார் மனம் வாடி நிற்க,எம்<br/>
குழறு பூவையோடும் கிளியோடும் குழகேலே. 6.2.5<br/>
<br/>
3359<br/>
குழகி யெங்கள் குழமணன் கொண்டு  கோயின்மை செய்து கன்மமொன் றில்லை,<br/>
பழகி யாமிருப் போம்பர மேயித் திருவருள்கள்?,<br/>
அழகி யாரிவ் வுலகுமூன் றுக்கும்  தேவிதமை தகுவார் பலருளர்,<br/>
கழக மேறேல் நம்பீ.உனக்கும் இளைதே கன்மமே. 6.2.6<br/>
<br/>
3360<br/>
கன்மமன் றெங்கள் கையில் பாவை பறிப்பது  கடல்ஞா முண்டிட்ட,<br/>
நின்மலா. நெடியாய். உனக்கேலும் பிழைபிழையே,<br/>
வன்மமே சொல்லி யெம்மைநீ விளையாடுதி  அதுகேட்கில் என்னைமார்,<br/>
தன்ம பாவமென் னாரொரு நான்று தடிபிணக்கே. 6.2.7<br/>
<br/>
3361<br/>
பிணக்கி யாவையும் யாவரும் பிழையாமல்  பேதித்தும் பேதி யாதது,ஓர்<br/>
கணக்கில் கீர்த்தி வெள்ளக் கதிர்ஞான மூர்த்தியினாய்,<br/>
இணக்கி யெம்மையெந் தோழிமார்  விளையாடப்  போதுமின்  என போந்தோமை,<br/>
உணக்கி நீவளைத் தாலென்சொல் லாருக வாதவரே? 6.2.8<br/>
<br/>
3362<br/>
உகவையால் நெஞ்சம் உள்ளுருகி<br/>
  உன்தாமரைத் தடங்கண் விழிகளின்,<br/>
அகவலைப் படுப்பான் அழித்தாயுன் திருவடியால்,<br/>
தகவு செய்திலை எங்கள் சிற்றிலும் யாமடு<br/>
  சிறுசோறுங் கண்டு,நின்<br/>
முகவொளி திகழ முறுவல் செய்து நின்றிலையே. 6.2.9<br/>
<br/>
3363<br/>
நின்றிலங்கு முடியினாய். இருபத் தோர் கால்<br/>
  அரசு களை கட்ட,<br/>
வென்றி நீண்மழுவா. வியன்ஞாலம் முன்படைத்தாய்,<br/>
இன்றிவ் வாயர் குலத்தை வீடுய்யத்<br/>
  தோன்றிய கருமா ணிக்கச்சுடர்,<br/>
நின்றன்னால் நலிவே படுவோ மென்றும் ஆய்ச்சி யோமே. 6.2.10<br/>
<br/>
3364<br/>
ஆய்ச்சி யாகிய அன்னையால் அன்று வெண்ணெய்<br/>
  வார்த்தையுள், சீற்ற முண்டழு<br/>
கூத்த அப்பன் தன்னைக் குருகூர்ச் சடகோபன்,<br/>
ஏத்திய தமிழ்மாலை யாயிரத்துள் இவையு<br/>
  மோர்பத் திசையோடும்,<br/>
நாத்தன்னால் நவில வுரைப்பார்க் கில்லை நல்குரவே. 6.2.11<br/>
<br/>
3365<br/>
நல்குரவும் செல்வும் நரகும் சுவர்க்கமுமாய்,<br/>
வெல்பகையும் நட்பும் விடமும் அமுதமுமாய்,<br/>
பல்வகையும் பரந்தபெரு மானென்னை யாள்வானை, <br/>
செல்வம்மல்கு குடித்திரு விண்ணகர்க் கண்டேனே. 6.3.1<br/>
<br/>
3366<br/>
கண்டவின்பம் துன்பம் கலக்கங்களும் தேற்ற முமாய்,<br/>
தண்டமும் தண்மையும் தழலும் நிழலுமாய்,<br/>
கண்டுகோ டற்கரிய பெருமானென்னை யாள்வானூர்,<br/>
தெண்டிரைப் புனல்சூழ் திருவிண்ணகர் நன்னகரே. 6.3.2<br/>
<br/>
3367<br/>
நகரமும் நாடுகளும் ஞானமும் மூடமுமாய்,<br/>
நிகரில்சூழ் சுடராயிரு ளாய்நில னாய்விசும்பாய்,<br/>
சிகரமா டங்கள்சூழ் திருவிண்ணகர்ச் சேர்ந்தபிரான்,<br/>
புகர்கொள் கீர்த்தியல்லாலில்லை யாவர்க்கும் புண்ணியமே. 6.3.3<br/>
<br/>
3368<br/>
புண்ணியம் பாவம்<br/>
  புணர்ச்சிபிரி வென்றிவையாய்<br/>
எண்ணமாய் மறப்பாய் உண்மையாய்<br/>
  இன்மயாயல்லனாய்,<br/>
திண்ணமா டங்கள்சூழ்<br/>
  திருவிண்ணகர்ச் சேர்ந்தபிரான்,<br/>
கண்ணனின் னருளேகண்டு<br/>
  கொண்மின்கள் கைதவமே. 6.3.4<br/>
<br/>
3369<br/>
கைதவம் செம்மை<br/>
  கருமை வெளுமையுமாய்,<br/>
மெய்பொய் யிளமை<br/>
  முதுமைபுதுமை பழமையுமாய்,<br/>
செய்யதிண் மதிள்சூழ்<br/>
  திருவிண்ணகர்ச் சேர்ந்தபிரான்,<br/>
பெய்தகாவு கண்டீர்<br/>
  பெருந்தேவுடை மூவுலகே. 6.3.5<br/>
<br/>
3370<br/>
மூவுலகங் களுமாய்<br/>
  அல்லனாயுகப் பாய்முனிவாய்,<br/>
பூவில்வாழ் மகளாய்த்<br/>
  தவ்வையாய்ப்பு ழாய்பழியாய்,<br/>
தேவர்மே வித்தெழும்<br/>
  திருவிண்ணகர்ச் சேர்ந்தபிரான்,<br/>
பாவியேன் மனத்தே<br/>
  யுறைகின்ற பரஞ்சுடரே. 6.3.6<br/>
<br/>
3371<br/>
பரஞ்சுடர் உடம்பாய்<br/>
  அழுக்குபதித்த வுடம்பாய்,<br/>
கரந்தும்தோன் றியும்நின்றும்<br/>
  கைதவங்கள் செய்யும்,விண்ணோர்<br/>
சிரங்களால் வணங்கும்<br/>
  திருவிண்ணகர்ச் சேர்ந்தபிரான்,<br/>
வரங்கொள்பாத மல்லாலில்லை<br/>
  யாவர்க்கும் வன்சரணே. 6.3.7<br/>
<br/>
3372<br/>
வன்சரண் சுரர்க்காய்<br/>
  அசுரர்க்குவெங் கூற்றமுமாய்,<br/>
தன்சரண் நிழற்கீ<br/>
  ழுலகம்வைத்தும் வையாதும்,<br/>
தென்சரண் திசைக்குத்<br/>
  திருவிண்ணகர்ச் சேர்ந்தபிரான்,<br/>
என்சரணென் கண்ணன்<br/>
  என்னையாளுடை என்னப்பனே. 6.3.8<br/>
<br/>
3373<br/>
என்னப்பன் எனக்காயிகுளாய்<br/>
  என்னைப் பெற்றவளாய்,<br/>
பொன்னப்பன் மணியப்பன்<br/>
  முத்தப்பனென் அப்பனுமாய்,<br/>
மின்னப்பொன் மதிள்சூழ்திரு<br/>
  விண்ணகர்ச் சேர்ந்தவப்பன்,<br/>
தன்னொப்பா ரில்லப்பன்<br/>
  தந்தனன்தன தாள்நிழலே. 6.3.9<br/>
<br/>
3374<br/>
நிழல்வெயில் சிறுமைபெருமை<br/>
  குறுமை நெடுமையுமாய்,<br/>
சுழல்வனநிற் பனமற்று<br/>
  மாயவை அல்லனுமாய்,<br/>
மழலைவாழ் வண்டுவாழ்<br/>
  திருவிண்ணகர் மன்னுபிரான்,<br/>
கழல்களன்றி மற்றோர்<br/>
  களைகணிலம் காண்மின்களே. 6.3.10<br/>
<br/>
3375<br/>
 காண்மின்க ளுலகீர்.  என்று<br/>
  கண்முகப் பேநிமிர்ந்த,<br/>
தாளிணையன் தன்னைக் குருகூர்ச்<br/>
  சடகோபன் சொன்ன,<br/>
ஆணையா யிரத்துத்திரு<br/>
  விண்ணகர்ப்பத் தும்வல்லார்,<br/>
கோணையின்றி விண்ணோர்க்<br/>
  கொன்றுமாவர் குரவர்களே. 6.3.11<br/>
<br/>
&amp;நறஸபஇ<br/>
3376<br/>
குரவை யாய்ச்சிய ரோடு கோத்ததும்<br/>
  குன்றமொன் றேந்தியதும்<br/>
உரவுநீர்ப் பொய்கை நாகம் காய்ந்ததும்<br/>
  உட்பட மற்றும்பல,<br/>
அரவில் பள்ளிப் பிரான்தன் மாய<br/>
  வினைகளை யேயலற்றி,<br/>
இரவும் நன்பக லும்த விர்கிலம்<br/>
  என்ன குறைவெனக்கே? 6.4.1<br/>
<br/>
3377<br/>
கேயத் தீங்குழ லூதிற்றும் நிரைமேய்த்த<br/>
  தும்,கெண்டை யொண்கண்<br/>
வாசப் பூங்குழல் பின்னை தோள்கள்<br/>
  மணந்ததும் மற்றும்பல,<br/>
மாயக் கோலப் பிரான்தன் செய்கை<br/>
  நினைந்து மனம்குழைந்து,<br/>
நேயத் தோடு கழிந்த போதெனக்<br/>
  கெவ்வுல கம்நிகரே? 6.4.2<br/>
<br/>
3378<br/>
நிகரில் மல்லரைச் செற்ற தும்நிரை<br/>
  மேய்த்ததும் நீணெடுங்கைச்,<br/>
சிகர மாகளி றட்டதும் இவை<br/>
  போல்வனவும் பிறவும்,<br/>
புகர் கொள் சோதிப் பிரான்தன் செய்கை<br/>
  நினைந்து புலம்பி,என்றும்<br/>
நுகர் வைகல் வைகப்பெற் றேன் எனக்கு<br/>
  என்இ னி நோவதுவே? 6.4.3<br/>
<br/>
3379<br/>
நோவ ஆய்ச்சி யுரலோ டார்க்க<br/>
  இரங்கிற்றும் வஞ்சப்பெண்ணைச்,<br/>
சாவப் பாலுண் டதும்ஊ ர் சகடம்<br/>
  இறச்சா டியதும்,<br/>
தேவக் கோல பிரான்தன் செய்கை<br/>
  நினைந்து மனம்குழைந்து,<br/>
மேவக் காலங்கள் கூடி னேன்எ னக்கு<br/>
  என்இ னி வேண்டுவதே? 6.4.4<br/>
<br/>
3380<br/>
வேண்டி தேவ ரிரக்க வந்து<br/>
  பிறந்ததும் வீங்கிருள்வாய்,<br/>
பூண்டன் றன்னை புலம்பப் போயங்கோர்<br/>
  ஆய்க்குலம் புக்கதும்,<br/>
காண்ட லின்றி வளர்ந்து கஞ்சனைத்<br/>
  துஞ்சவஞ் சம்செய்ததும்,<br/>
ஈண்டு நான்அ லற் றப்பெற் றென்எ னக்கு<br/>
  என்ன இகலுளதே? 6.4.5<br/>
<br/>
3381<br/>
இகல்கொள் புள்ளை பிளந்த தும்இ மில்<br/>
  ஏறுகள் செற்றதுவும்,<br/>
உயர்கொள் சோலைக் குருந்தொ சித்ததும்<br/>
  உட்பட மற்றும்பல,<br/>
அகல்கொள் வையம் அளந்த மாயனென்<br/>
  அப்பன்றன் மாயங்களே,<br/>
பகலிராப் பரவப் பெற்றேன் எனக்கென்ன<br/>
  மனப்ப ரிப்பே? 6.4.6<br/>
<br/>
3382<br/>
மனப்பரி போட ழுக்கு மானிட<br/>
  சாதியில் தான்பிறந்து,<br/>
தனக்கு வேண்டுருக் கொண்டு தான்றன<br/>
  சீற்றத்தினை முடிக்கும்,<br/>
புனத்து ழாய்முடி மாலை மார்பனென்<br/>
  அப்பன்தன் மாயங்களே,<br/>
நினைக்கும் நெஞ்சுடை யேனெ னக்கினி<br/>
  யார்நிகர் நீணிலத்தே? 6.4.7<br/>
<br/>
3383<br/>
நீணிலத் தொடுவான் வியப்ப நிறைபெரும்<br/>
  போர்கள் செய்து,<br/>
வாண னாயிரம் தோள்து ணித்ததும்<br/>
  உட்பட மற்றும்பல,<br/>
மாணி யாய்நிலம் கொண்ட மாயனென்<br/>
  அப்பன்றன் மாயங்களே,<br/>
காணும் நெஞ்சுடை யேனெனக் கினியென<br/>
  கலக்க முண்டே? 6.4.8<br/>
<br/>
3384<br/>
கலக்க வேழ்கட லேழ்மலை யுலகே<br/>
  ழும்கழி யக்கடாய்,<br/>
உலக்கத் தேர் கொடு சென்ற மாயமும்<br/>
  உட்பட மற்றும்பல,<br/>
வலக்கை யாழி யிடக்கை சங்கம்<br/>
  இவையுடை மால்வண்ணனை,<br/>
மலக்குநா வுடையேற்கு மாறுள தோவிம்<br/>
  மண்ணின் மிசையே? 6.4.9<br/>
<br/>
3385<br/>
மண்மிசைப் பெரும்பாரம் நீங்கவோர்பாரத<br/>
  மாபெ ரும்போர்,<br/>
பண்ணி, மாயங்கள் செய்து, சேனையைப்<br/>
  பாழ்பட நூற்றிட்டுப்போய்,<br/>
விண்மி சைத்தன தாம மேபுக<br/>
  மேவிய சோதிதன்தாள்,<br/>
நண்ணி நான்வணங் கப்பெற் றென்எனக்<br/>
  கார்பிறர் நாயகரே? 6.4.10<br/>
<br/>
3386<br/>
நாய கன்முழு வேழுல குக்குமாய்<br/>
  முழுவே ழுலகும்,தன்<br/>
வாய கம்புக வைத்துமிழ்ந் தவையாய்<br/>
  அவையல் லனுமாம்,<br/>
கேசவன் அடியிணை மிசைக்குரு கூர்ச்சட<br/>
  கோபன் சொன்ன<br/>
தூய வாயிரத் திப்பத்தால்<br/>
  பத்தராவர் துவளின்றியே. 6.4.11<br/>
<br/>
3387<br/>
துவளில் மாமணி மாட மோங்கு<br/>
  தொலைவில் லிமங்க லம்தொழும்<br/>
இவளை, நீரினி யன்னை மீர்.உமக்<br/>
  காசை யில்லை விடுமினோ,<br/>
தவள வொண்சங்கு சக்க ரமென்றும்<br/>
  தாம ரைத்தடங் கணென்றும்,<br/>
குவளை யொண்மலர்க் கண்கள் நீர்மல்க<br/>
  நின்று நின்று குமுறுமே. 6.5.1<br/>
<br/>
3388<br/>
குமுறு மோசை விழவொ லித்தொலை<br/>
  வில்லி மங்கலம் கொண்டுபுக்கு,<br/>
அமுத மென்மொழி யாளை நீருமக்<br/>
  காசை யின்றி அகற்றினீர்,<br/>
திமிர்க்கொண் டாலொத்து நிற்கும் மற்றிவள்<br/>
  தேவ தேவபி ரானென்றே,<br/>
நிமியும் வாயொடு கண்கள் நீர்மல்க<br/>
  நெக்கொ சிந்து கரையுமே. 6.5.2<br/>
<br/>
3389<br/>
கரைகொள் பைம்பொழில் தண்ப ணைத்தொலை<br/>
  வில்லி மங்கலம் கொண்டுபுக்கு,<br/>
உரைகொ ளின்மொழி யாளை நீருமக்<br/>
  காசை யின்றி அகற்றினீர்,<br/>
திரைகொள் பௌவத்து சேர்ந்த தும்திசை<br/>
  ஞாலம் தாவி யளந்ததும்,<br/>
நிரைகள் மேய்த்தது மேபி தற்றி<br/>
  நெடுங்கண் ணீர்மல்க நிற்குமே. 6.5.3<br/>
<br/>
3390<br/>
நிற்கும் நான்மறை வாணர் வாழ்தொலை<br/>
  வில்லி மங்கலங் கண்டபின்,<br/>
அற்க மொன்றும் அறிவு றாள்மலிந்<br/>
  தாள்கண் டீரிவள் அன்னைமீர்,<br/>
கற்கும் கல்வியெல் லாம்க ருங்கடல்<br/>
  வண்ணன் கண்ணபி ரானென்றே,<br/>
ஒற்க மொன்றுமி லள்உகந்துகந்து<br/>
 உள்மகிழ்ந்து குழையுமே. 6.5.4<br/>
<br/>
3391<br/>
குழையும் வாள்முகத் தேழை யைத்தொலை<br/>
  வில்லி மங்கலம் கொண்டுபுக்கு,<br/>
இழைகொள் சோதிச்செந் தாம ரைக்கட்f<br/>
  பிரானி ருந்தமை காட்டினீர்,<br/>
மழைபெய் தாலொக்கும் கண்ண நீரினொடு<br/>
  அன்று தொட்டும்மை யாந்து,இவள்<br/>
நுழையும் சிந்தையள் அன்னை மீர்.தொழும்<br/>
  அத்தி சையுற்று நோக்கியே. 6.5.5<br/>
<br/>
3392<br/>
நோக்கும் பக்கமெல் லாம்க ரும்பொடு<br/>
  செந்நெ லோங்குசெந் தாமரை,<br/>
வாய்க்கும் தண்பொரு நல்வ டகரை<br/>
  வந்தொ லைவில்லி மங்கலம்,<br/>
நோக்கு மேல்அ த் திசையல் லால்மறு<br/>
  நோக்கி லள்வைகல் நாள்டொறும்,<br/>
வாய்க்கொள் வாசக மும்ம ணிவண்ணன்<br/>
  நாம மேயிவள் அன்னைமீர். 6.5.6<br/>
<br/>
3393<br/>
அன்னை மீர்.அணி மாம யில்சிறு<br/>
  மானி வள்நம்மைக் கைவலிந்து,<br/>
என்ன வார்த்தையும் கேட்கு றாள்தொலை<br/>
  வில்லி மங்கலம் என்றல்லால்,<br/>
முன்னம் நோற்ற விதிகொ லோமுகில்<br/>
  வண்ணன் மாயங்கொ லோ,அவன்<br/>
சின்ன மும்திரு நாம முமிவள்<br/>
  வாய னகள்தி ருந்தவே. 6.5.7<br/>
<br/>
3394<br/>
திருந்து வேதமும் வேள்வி யும்திரு<br/>
  மாம களிரும் தாம்,மலிந்,<br/>
திருந்து வாழ்பொரு நல்வ டகரை<br/>
  வண்தொ லைவில்லி மங்கலம்,<br/>
கருந்த டங்கண்ணி கைதொ ழுதஅ ந்<br/>
  நாள்தொ டங்கியிந் நாள்தொறும்,<br/>
இருந்தி ருந்து  தர விந்த லோசன. <br/>
  என்றேன் றேநைந்தி ரங்குமே. 6.5.8<br/>
<br/>
3395<br/>
இரங்கி நாள்தொறும் வாய்வெ ரீஇ யிவள்<br/>
  கண்ண நீர்கள் அலமர,<br/>
மரங்க ளுமிரங் குவ கை மணி<br/>
  வண்ண வோ. என்று கூவுமால்,<br/>
துரங்கம் வாய்பிளந் தானு றைதொலை<br/>
  வில்லி மங்கல மென்று,தன்<br/>
கரங்கள் கூப்பித் தொழுமவ் வூர்த்திரு<br/>
  நாமங் கற்றதற் பின்னையே. 6.5.9<br/>
<br/>
3396<br/>
பின்னை கொல்நில மாம கள்கொல்?<br/>
  திரும கள்கொல்? பிறந்திட்டாள்,<br/>
என்ன மாயங்கொ லோ?இ  வள்நெடு<br/>
  மாலென் றேநின்று கூவுமால்,<br/>
முன்னி வந்தவன் நின்றி ருந்துறை<br/>
  யும்தொ லைவில்லி மங்கலம்<br/>
சென்னி யால்வணங் கும்அ வ் வூர்த்திரு<br/>
  நாமம் கேட்பது சிந்தையே. 6.5.10<br/>
<br/>
3397<br/>
சிந்தை யாலும்சொல் லாலும் செய்கையினாலும்<br/>
  தேவ பிரானையே,<br/>
தந்தை தாயென் றடைந்த வண்குரு<br/>
  கூர வர்சட கோபன்சொல்,<br/>
முந்தை யாயிரத் துள்ளி வைதொலை<br/>
  வில்லி மங்கலத் தைச்சொன்ன,<br/>
செந்தமிழ்பத்தும் வல்லாரடிமை<br/>
  செய் வார்திரு மாலுக்கே. 6.5.11<br/>
<br/>
3398<br/>
மாலுக்கு வையம் அளந்த மணாளற்கு,<br/>
நீலக் கருநிற மேக நியாயற்கு,<br/>
கோலச்செந் தாமரைக் கண்ணற்கு,என் கொங்கலர்<br/>
ஏலக் குழலி யிழந்தது சங்கே. 6.6.1<br/>
<br/>
3399<br/>
சங்குவில் வாள்தண்டு சக்கரக் கையற்கு,<br/>
செங்கனி வாய்ச்செய்ய தாமரை கண்ணற்கு,<br/>
கொங்கலர் தண்ணந் துழாய்முடி யானுக்கு,என்<br/>
மங்கை யிழந்தது மாமை நிறமே. 6.6.2<br/>
<br/>
3400<br/>
நிறங்கரி யானுக்கு நீடுல குண்ட,<br/>
திறம்கிளர் வாய்ச்சிறு கள்ள னவற்கு,<br/>
கறங்கிய சக்கரக் கையவ னுக்கு,என்<br/>
பிறங்கிருங் கூந்தல் இழந்தது பீடே. 6.6.3<br/>
<br/>
3401<br/>
பீடுடை நான்முக னைப்படைத் தானுக்கு,<br/>
மாடுடை வையம் அளந்த மணாளற்கு,<br/>
நாடுடை மன்னர்க்குத் தூதுசெல் நம்பிக்கு,என்<br/>
பாடுடை அல்குல் இழந்தது பண்பே. 6.6.4<br/>
<br/>
3402<br/>
பண்புடை வேதம் பயந்த பரனுக்கு,<br/>
மண்புரை வையம் இடந்த வராகற்கு,<br/>
தெண்புனல் பள்ளியெந் தேவப் பிரானுக்கு,என்<br/>
கண்புனை கோதை இழந்தது கற்பே. 6.6.5<br/>
<br/>
3403<br/>
கற்பகக் காவன நற்பல தோளற்கு,<br/>
பொற்சுடர்க் குன்றன்ன பூந்தண் முடியற்கு,<br/>
நற்பல தாமரை நாண்மலர்க் கையற்கு,என்<br/>
விற்புரு வக்கொடி தோற்றது மெய்யே. 6.6.6<br/>
<br/>
3404<br/>
மெய்யமர் பல்கலன் நன்கணிந் தானுக்கு,<br/>
பையர வினணைப் பள்ளியி னானுக்கு,<br/>
கையொடு கால்செய்ய கண்ண பிரானுக்கு,என்<br/>
தையல் இழந்தது தன்னுடைச் சாயே. 6.6.7<br/>
<br/>
3405<br/>
சாயக் குருந்தம் ஒசித்த தமியற்கு,<br/>
மாயச் சகடம் உதைத்த மணாளற்கு,<br/>
பேயைப் பிணம்படப் பாலுண் பிரானுக்கு,என்<br/>
வாசக் குழலி இழந்தது மாண்பே. 6.6.8<br/>
<br/>
3406<br/>
மாண்பமை கோலத்தெம் மாயக் குறளற்கு,<br/>
சேண்சுடர்க் குன்றன்ன செஞ்சுடர் மூர்த்திக்கு,<br/>
காண்பெருந் தோற்றத்தெங் காகுத்த நம்பிக்கு,என்<br/>
பூண்புனை மென்முலை தோற்றது பொற்பே. 6.6.9<br/>
<br/>
3407<br/>
பொற்பமை நீண்முடிப் பூந்தண் டுழாயற்கு,<br/>
மற்பொரு தோளுடை மாயப் பிரானுக்கு,<br/>
நிற்பன பல்லுரு வாய்நிற்கு மாயற்கு,என்<br/>
கற்புடை யாட்டி யிழந்தது கட்டே. 6.6.10<br/>
<br/>
3408<br/>
கட்டெழில் சோலைநல் வேங்கட வாணனை,<br/>
கட்டெழில் தென்குரு கூர்ச்சட கோபன்சொல்,<br/>
கட்டெழில் ஆயிரத் திப்பத்தும் வல்லவர்,<br/>
கட்டெழில் வானவர் போகமுண் பாரே. 6.6.11<br/>
<br/>
3409<br/>
உண்ணுஞ் சோறு பருகுநீர்<br/>
  தின்னும்வெற் றிலையுமெல்லாம்<br/>
கண்ணன், எம்பெருமான் னென்றென்<br/>
  றேகண்கள் நீர்மல்கி,<br/>
மண்ணினுள் அவன்சீர் வளம்மிக்<br/>
  கவனூர் வினவி,<br/>
திண்ண மென்னிள மான்புகு<br/>
  மூர்திருக் கோளூரே. 6.7.1<br/>
<br/>
3410<br/>
ஊரும் நாடும் உலகும்<br/>
  தன்னைப்போல், அவனுடைய<br/>
பேரும் தார்களு மேபிதற்றக்<br/>
  கற்பு வானிடறி,<br/>
சேருநல் வளஞ்சேர் பழனத்<br/>
  திருகோ ளூர்க்கே,<br/>
போருங் கொலுரை யீர்க்கொடி<br/>
  யேன்கொடி பூவைகளே. 6.7.2<br/>
<br/>
3411<br/>
பூவை பைங்கிளிகள் பந்து<br/>
  தூதைபூம் புட்டில்கள்,<br/>
யாவையும் திருமால் திருநாமங்<br/>
  களேகூவி யெழும்,என்<br/>
பாவை போயினித் தண்பழனத்<br/>
  திருக்கோ ளூர்க்கே,<br/>
கோவைவாய் துடிப்ப மழைக்கண்ணோ<br/>
  டென்செய் யுங்கொலோ? 6.7.3<br/>
<br/>
3412<br/>
கொல்லை யென்பர்கொ லோகுணம்<br/>
  மிக்கனள் என்பர்கொலோ,<br/>
சிலலை வாய்ப்பெண் டுகளயற்<br/>
  சேரியுள் ளாருமெல்லே,<br/>
செல்வம் மல்கி யவன்கிடந்த<br/>
  திருக்கோ ளூர்க்கே,<br/>
மெல்லிடை நுடங்க இளமான்<br/>
  செல்ல மேவினளே. 6.7.4<br/>
<br/>
3413<br/>
மேவி நைந்து நைந்துவிளை<br/>
  யாடலுறா ளென்சிறுத்<br/>
தேவிபோய், இனித்தன்<br/>
  திருமால் திருக்கோ ளூரில்,<br/>
பூவியல் பொழிலும் தடமும்<br/>
  அவன்கோ யிலுங்கண்டு,<br/>
ஆவியுள் குளிர எங்ஙனே<br/>
  யுகக்குங்கொல் இன்றே? 6.7.5<br/>
<br/>
3414<br/>
இன்றெனக் குதவா தகன்ற<br/>
  இளமான் இனிப்போய்,<br/>
தென்திசைத் திலத மனைய<br/>
  திருக்கோ ளூர்க்கே<br/>
சென்று,தன் திருமால் திருக்கண்ணும்<br/>
  செவ்வாயும் கண்டு,<br/>
நின்று நின்று நையும்<br/>
  நெடுங்கண்கள் பனிமல்கவே. 6.7.6<br/>
<br/>
3415<br/>
மல்குநீர் கண்ணோடு மையலுற்ற மனத்தனளாய்,<br/>
அல்லுநன் பகலும் நெடுமாலென்றழைத் தினிப்போய்,<br/>
செல்வம் மல்கி அவன்கிடந்த திருக்கோ ளூர்க்கே,<br/>
ஒல்கி யொல்கி நடந்தெங்ஙனே புகுங்கொ லோசிந்தே? 6.7.7<br/>
<br/>
3416<br/>
ஒசிந்த நுண்ணிடை மேல்கையை<br/>
  வைத்து நொந்துநொந்து,<br/>
கசிந்த நெஞ்சின ளாய்க்கண்ண<br/>
  நீர்த்துளும்பச் செல்லுங்கொல்,<br/>
ஒசிந்த வொண்மல ராள்கொழுநன்<br/>
  திருக்கோ ளூர்க்கே,<br/>
கசிந்த நெஞ்சின ளாயெம்மை<br/>
  நீத்தஎ ம் காரிகையே? 6.7.8<br/>
<br/>
3417<br/>
காரியம் நல்லன களவை காணிலென்<br/>
  கண்ணனுக்கென்று,<br/>
ஈரியா யிருப்பாளி தெல்லாம்<br/>
  கிடக்க இனிப்போய்,<br/>
சேரி பல்பழி தூயிரைப்பத்<br/>
  திருக்கோ ளூர்க்கே,<br/>
நேரிழை நடந்தா ளெம்மை<br/>
  யொன்றும் நினைத்திலளே. 6.7.9<br/>
<br/>
3418<br/>
நினைக்கிலேன் தெய்வங்காள் நெடுங்கண்<br/>
  இளமான் இனிப்போய்,<br/>
அனைத்து லகுமு டைய<br/>
  அரவிந்த லோசனனை,<br/>
தினைத்தனை யும்விடா ளவன்சேர்<br/>
  திருக்கோ ளூர்க்கே,<br/>
மனைக்கு வான்பழியும் நினையாள்<br/>
  செல்ல வைத்தனளே. 6.7.10<br/>
<br/>
3419<br/>
வைத்த மாநிதி யாம்மது<br/>
  சூதனை யேயலற்றி,<br/>
கொத்த லர்பொழில் சூழ்குரு<br/>
  கூர்ச்சட கோபன்சொன்ன,<br/>
பத்து நூறு ளிப்பத்<br/>
  தவன்சேர் திருக்கோளூர்க்கே,<br/>
சித்தம் வைத்து ரைப்பார்<br/>
  திகழ்பொன் னுலகாள்வாரே. 6.7.11<br/>
<br/>
3420<br/>
பொன்னுல காளீரோ? புவனிமுழு தாளீரோ?,<br/>
நன்னலப் புள்ளினங்காள். வினையாட்டியேன்நானிரந்தேன்,<br/>
முன்னுல கங்களெல்லாம் படைத்தமுகில்வண்ணன்கண்ணன்,<br/>
என்னலங் கொண்டபிரான் தனக்கென் நிலைமையுரைத்தே? 6.8.1<br/>
<br/>
3421<br/>
மையமர் வாள்நெடுங்கண் மங்கைமார்முன்பென் கையிருந்து,<br/>
நெய்யம ரின்னடிசில் நிச்சல்பாலோடு மேவீரோ,<br/>
கையமர் சக்கரத்தென் கனிவாய்ப்பெரு மானைக்கண்டு<br/>
மெய்யமர் காதல்சொல்லிக் கிளிகாள்.விரைந் தோடிவந்தே? 6.8.2<br/>
<br/>
3422<br/>
ஓடிவந் தென்குழல்மேல் ஒளிமாமல ரூதீரோ,<br/>
கூடிய வண்டினங்காள். குருநாடுடை ஐவர்கட்காய்<br/>
ஆடிய மாநெடுந்தேர்ப் படைநீறெழ செற்றபிரான்,<br/>
சூடிய தண்டுளவ முண்டதூமது வாய்கள்கொண்டே? 6.8.3<br/>
<br/>
3423<br/>
தூமது வாய்கள்கொண்டு<br/>
  வந்தென்முல்லைகள் மேல்தும்பிகாள்,<br/>
பூமது வுண்ணச்செல்லில்<br/>
  வினையேனைப் பொய்செய்தகன்ற,<br/>
மாமது வார்தண்டுழாய்<br/>
  முடிவானவர் கோனைக்கண்டு,<br/>
யாமிது வோதக்கவா<br/>
  றென்னவேண்டும்கண் டீர்நுங்கட்கே. 6.8.4<br/>
<br/>
3424<br/>
நுங்கட்கி யானுரைக்கேன்<br/>
  வம்மின்யான்வளர்த் தகிளிகாள்,<br/>
வெங்கட்புள் ளூர்ந்துவந்து<br/>
  வினையேனைநெஞ் சம்கவர்ந்த,<br/>
செங்கட் கருமுகிலைச்<br/>
  செய்யவாய்ச்செழுங் கற்பகத்தை,<br/>
எங்குச்சென் றாகிலும்கண்<br/>
  டிதுவோதக்க வாறென்மினே. 6.8.5<br/>
<br/>
3425<br/>
என்மின்னு நூல்மார்வ<br/>
  னென்கரும்பெரு மானென்கண்ணன்,<br/>
தன்மன்னு நீள்கழல்மேல்<br/>
  தண்டுழாய்நமக் கன்றிநல்கான்,<br/>
கன்மின்க ளென்றும்மையான்<br/>
  கற்பியாவைத்த மாற்றம்சொல்லி,<br/>
சென்மின்கள் தீவினையேன்<br/>
  வளர்த்தசிறு பூவைகளே. 6.8.6<br/>
<br/>
3426<br/>
பூவைகள் போல்நிறத்தன்<br/>
  புண்டரீகங்கள் போலும்கண்ணன்,<br/>
யாவையும் யாவருமாய்<br/>
  நின்றமாயனென் ஆழிபிரான்,<br/>
மாவைவல் வாய்பிளந்த<br/>
  மதுசூதற்கென் மாற்றம்சொல்லி,<br/>
பாவைகள். தீர்க்கிற்றிரே<br/>
  வினையாட்டியேன் பாசறவே. 6.8.7<br/>
<br/>
3427<br/>
பாசற வெய்தியின்னே<br/>
  வினையேனெனை யூழிநைவேன்?,<br/>
ஆசறு தூவிவெள்ளைக்<br/>
  குருகே.அருள் செய்யொருநாள்,<br/>
மாசறு நீலச்சுடர்<br/>
  முடிவானவர் கோனைக்கண்டு,<br/>
ஏசறும் நும்மையல்லால்<br/>
  மறுநோக்கிலள் பேர்த்துமற்றே. 6.8.8<br/>
<br/>
3428<br/>
பேர்த்துமற் றோர்களைகண்<br/>
  வினையாட்டியேன் நானொன்றிலேன்,<br/>
நீர்த்திரை மேலுலவி<br/>
  யிரைதேரும்பு தாவினங்காள்,<br/>
கார்த்திரள் மாமுகில்போல்<br/>
  கண்ணன்விண்ணவர் கோனைக்கண்டு,<br/>
வார்த்தைகள் கொண்டருளி<br/>
  யுரையீர்வைகல் வந்திருந்தே. 6.8.9<br/>
<br/>
3429<br/>
வந்திருந் தும்முடைய<br/>
  மணிச்சேவலும் நீருமெல்லாம்,<br/>
அந்தர மொன்றுமின்றி<br/>
  யலர்மேலசை யுமன்னங்காள்,<br/>
என்திரு மார்வற்கென்னை<br/>
  யின்னாவாறிவள் காண்மினென்று,<br/>
மந்திரத் தொன்றுணர்த்தி<br/>
  யுரையீர்வைகல் மறுமாற்றங்களே. 6.8.10<br/>
<br/>
3430<br/>
மாற்றங்க ளாய்ந்துகொண்டு<br/>
  மதுசூதபி ரானடிமேல்,<br/>
நாற்றங்கொள் பூம்பொழில்சூழ்<br/>
  குருகூர்ச்சட கோபன்சொன்ன,<br/>
தோற்றங்க ளாயிரத்துள்<br/>
  இவையுமொரு பத்தும்வல்லார்,<br/>
ஊற்றின்கண் நுண்மணல்போல்<br/>
  உருகாநிற்பர் நீராயே. 6.8.11<br/>
<br/>
3431<br/>
நீராய் நிலனாய் தீயாய்க் காலாய் நெடுவானாய்,<br/>
சீரார் சுடர்க்க ளிரண்டாய்ச் சிவனாய் அயனாய்,<br/>
கூரார் ஆழி வெண்சங் கேந்திக் கொடியேன்பால்<br/>
வாராய், ஒருநாள் மண்ணும் விண்ணும் மகிழவே. 6.9.1<br/>
<br/>
3432<br/>
மண்ணும் விண்ணும் மகிழக் குறளாய் வலங்காட்டி,<br/>
மண்ணும் விண்ணும் கொண்ட மாய அம்மானே,<br/>
நண்ணி யுனைநான் கண்டு கந்து கூத்தாட,<br/>
நண்ணி யொருநாள் ஞாலத் தூடே நடவாயே. 6.9.2<br/>
<br/>
3433<br/>
ஞாலத் தூடே நடந்தும் நின்றும் கிடந்திருந்தும்,<br/>
சாலப் பலநாள் உகந்தோ றுயிர்கள் காப்பானே,<br/>
கோலத் திருமா மகளோ டுன்னைக் கூடாதே,<br/>
சாலப் பலநாள் அடியேன் இன்னம் தளர்வேனோ? 6.9.3<br/>
<br/>
3434<br/>
தளர்ந்தும் முறிந்தும் சகட வசுரர் உடல்வேறா,<br/>
பிளந்து வீயத் திருக்கா லாண்ட பெருமானே,<br/>
கிளர்ந்து பிரமன் சிவனிந் திரன்விண் ணவர்சூழ,<br/>
விளங்க வொருநாள் காண வாராய் விண்மீதே. 6.9.4<br/>
<br/>
3435<br/>
விண்மீதிருப்பாய். மலைமேல் நிற்பாய். கடல்சேர்ப்பாய்,<br/>
மண்மீதுழல்வாய். இவற்றுளெங்கும் மறைந்துறைவாய்,<br/>
எண்மீதியன்ற புறவண்டத்தாய். எனதாவி,<br/>
உண்மீதாடி உருக்காட்டாதே யொளிப்பாயோ? 6.9.5<br/>
<br/>
3436<br/>
பாயோர் அடிவைத் ததன்கீழ்ப் பரவை நிலமெல்லாம்<br/>
தாய்,ஓர் அடியாய் எல்லா வுலகும் தடவந்த<br/>
மாயோன், உன்னைக் காண்பான் வருந்தி யெனைநாளும்,<br/>
தீயோடுடன்சேர் மெழுகாய் உலகில் திரிவேனோ? 6.9.6<br/>
<br/>
3437<br/>
உலகில் திரியும் கரும கதியாய் உலகமாய்,<br/>
உலகுக் கேயோ ருயிரு மானாய் புறவண்டத்து,<br/>
அலகில் பொலிந்த திசைபத் தாய அருவேயோ,<br/>
அலகில் பொலிந்த அறிவி லேனுக் கருளாயே. 6.9.7<br/>
<br/>
3438<br/>
அறிவி லேனுக் கருளாய் அறிவா ருயிரானாய்,<br/>
வெறிகொள் சோதி மூர்த்தி. அடியேன் நெடுமாலே,<br/>
கிறிசெய் தென்னைப் புறதிட் டின்னம் கெடுப்பாயோ,<br/>
பிறிதொன் றறியா அடியே னாவி திகைக்கவே? 6.9.8<br/>
<br/>
3439<br/>
ஆவி திகைக்க ஐவர் குமைக்கும் சிற்றின்பம்,<br/>
பாவி யேனைப் பலநீ காட்டிப் படுப்பாயோ,<br/>
தாவி வையம் கொண்ட தடந்தா மரைகட்கே,<br/>
கூவிக் கொள்ளும் கால மின்னம் குறுகாதோ? 6.9.9<br/>
<br/>
3440<br/>
குறுகா நீளா இறுதி கூடா எனையூழி,<br/>
சிறுகா பெருகா அளவி லின்பம் சேர்ந்தாலும்,<br/>
மறுகா லின்றி மாயோ னுனக்கே யாளாகும்,<br/>
சிறுகா லத்தை யுறுமோ அந்தோ தெரியிலே? 6.9.10<br/>
<br/>
3441<br/>
தெரிதல் நினைதல் எண்ணல் ஆகாத் திருமாலுக்கு,<br/>
உரிய தொண்டர் தொண்டர் தொண்டன் சடகோபன்,<br/>
தெரியச் சொன்ன ஓரா யிரத்து ளிப்பத்தும்<br/>
உரிய தொண்ட ராக்கும் உலகம் உண்டாற்கே. 6.9.11<br/>
<br/>
3442<br/>
உலகம் உண்ட பெருவாயா.<br/>
  உலப்பில் கீர்த்தி யம்மானே,<br/>
நிலவும் சுடர்சூ ழொளிமூர்த்தி.<br/>
  நெடியாய். அடியே னாருயிரே,<br/>
திலதம் உலகுக் காய்நின்ற<br/>
  திருவேங் கடத்தெம் பெருமானே,<br/>
குலதொல் லடியேன் உன்பாதம்<br/>
  கூடு மாறு கூறாயே. 6.10.1<br/>
<br/>
3443<br/>
கூறாய் நீறாய் நிலனாகிக்<br/>
  கொடுவல் லசுரர் குலமெல்லாம்<br/>
சீறா எறியும் திருநேமி<br/>
  வலவா. தெய்வக் கோமானே,<br/>
சேறார் சுனைத்தா மரைசெந்தீ<br/>
  மலரும் திருவேங் கடத்தானே,<br/>
ஆறா அன்பில் அடியேனுன்<br/>
  அடிசேர் வண்ணம் அருளாயே. 6.10.2<br/>
<br/>
3444<br/>
வண்ண மருள்கொள் அணிமேக<br/>
  வண்ணா. மாய அம்மானே,<br/>
எண்ணம் புகுந்து தித்திக்கும்<br/>
  அமுதே. இமையோர் அதிபதியே,<br/>
தெண்ணல் அருவி மணிபொன்முத்<br/>
  தலைக்கும் திருவேங் கடத்தானே,<br/>
அண்ண லே.உன் அடிசேர<br/>
  அடியேற் காவா வென்னாயே. 6.10.3<br/>
<br/>
3445<br/>
ஆவா வென்னா துலகத்தை<br/>
  அலைக்கும் அசுரர் வாணாள்மேல்,<br/>
தீவாய் வாளி மழைபொழிந்த<br/>
  சிலையா. திருமா மகள்கேள்வா,<br/>
தேவா சுரர்கள் முனிக்கணங்கள்<br/>
  விரும்பும் திருவேங் கடத்தானே,<br/>
பூவார் கழல்கள் அருவினையேன்<br/>
  பொருந்து மாறு புணராயே. 6.10.4<br/>
<br/>
3446<br/>
புணரா நின்ற மரமேழன்<br/>
  றெய்த வொருவில் வலவாவோ,<br/>
புணரேய் நின்ற மரமிரண்டின்<br/>
  நடுவே போன முதல்வாவோ,<br/>
திணரார் மேகம் எனக்களிறு<br/>
  சேரும் திருவேங் கடத்தானே,<br/>
திணரார் சார்ங்கத் துன்பாதம்<br/>
  சேர்வ தடியே னெந்நாளே? 6.10.5<br/>
<br/>
3447<br/>
 எந்நா ளேநாம் மண்ணளந்த<br/>
  இணைத்தா மரைகள் காண்பதற்கெ ன்று,<br/>
எந்நா ளும்நின் றிமையோர்கள்<br/>
  ஏத்தி யிறைஞ்சி யினமினமாய்,<br/>
மெய்ந்நா மனத்தால் வழிபாடு<br/>
  செய்யும் திருவேங் கடத்தானே,<br/>
மெய்ந்நா னெய்தி யெந்நாளுன்<br/>
  அடிக்கண் அடியேன் மேவுவதே? 6.10.6<br/>
<br/>
3448<br/>
அடியேன் மேவி யமர்கின்ற<br/>
  அமுதே. இமையோர் அதிபதியே,<br/>
கொடியா அடுபுள் ளுடையானே.<br/>
  கோலக் கனிவாய்ப் பெருமானே,<br/>
செடியார் வினைகள் தீர்மருந்தே.<br/>
  திருவேங் கடத்தெம் பெருமானே,<br/>
நொடியார் பொழுதும் உன்பாதம்<br/>
  காண நோலா தாற்றேனே. 6.10.7<br/>
<br/>
3449<br/>
நோலா தாற்றேன் நுன்பாதம்<br/>
  காண வென்று நுண்ணுணர்வில்,<br/>
நீலார் கண்டத் தம்மானும்<br/>
  நிறைநான் முகனு மிந்திரனும்,<br/>
சேலேய் கண்ணார் பலர்சூழ<br/>
  விரும்பும் திருவேங் கடத்தானே,<br/>
மாலாய் மயக்கி யடியேன்பால்<br/>
  வந்தாய் போல வாராயே. 6.10.8<br/>
<br/>
3450<br/>
வந்தாய் போலே வாராதாய்.<br/>
  வாரா தாய்போல் வருவானே,<br/>
செந்தா மரைக்கண் செங்கனிவாய்<br/>
  நால்தோ ளமுதே. எனதுயிரே,<br/>
சிந்தா மணிகள் பகரல்லைப்<br/>
  பகல்செய் திருவேங் கடத்தானே,<br/>
அந்தோ. அடியேன் உன்பாதம்<br/>
  அகல கில்லேன் இறையுமே. 6.10.9<br/>
<br/>
3451<br/>
 அகல கில்லேன் இறையும் என்<br/>
  றலர்மேல் மங்கை யுறைமார்பா,<br/>
நிகரில் புகழாய். உலகமூன்<br/>
  றுடையாய். என்னை ஆள்வானே,<br/>
நிகரில் அமரர் முனிக்கணங்கள்<br/>
  விரும்பும் திருவேங் கடத்தானே,<br/>
புகலொன் றில்லா அடியேனுன்<br/>
  அடிக்கீ ழமர்ந்து புகுந்தேனே. 6.10.10<br/>
<br/>
3452<br/>
 அடிக்கீ ழமர்ந்து புகுந்தடியீர்.<br/>
  வாழ்மின்  என்றென் றருள்கொடுக்கும்<br/>
படிக்கே ழில்லாப் பெருமானைப்<br/>
  பழனக் குருகூர்ச் சடகோபன்,<br/>
முடிப்பான் சொன்ன ஆயிரத்துத்<br/>
  திருவேங் கடத்துக் கிவைபத்தும்,<br/>
பிடித்தார் பிடித்தார் வீற்றிருந்து<br/>
  பெரிய வானுள் நிலாவுவரே. 6.10.11<br/>
<br/>
<strong>   திருவாய் மொழி ஏழாம் பத்து </strong> <br/>
<br/>
3453<br/>
உண்ணி லாவிய ஐவ ரால்குமை<br/>
  தீற்றி யென்னையுன் பாத பங்கயம்,<br/>
நண்ணிலா வகையே நலிவா னின்ன மெண்ணு கின்றாய்,<br/>
எண்ணி லாப்பெரு மாயனே. இமையோர்கள்<br/>
  ஏத்து முலக மூன்றுடை,<br/>
அண்ண லே.அமு தே.அப்ப னே.என்னை யாள்வானே. (2) 7.1.1<br/>
<br/>
3454<br/>
என்னை யாளும் வங்கோ வோரைந் திவைபெய்<br/>
  திராப்பகல் மோது வித்திட்டு,<br/>
உன்னை நானணு காவகை செய்து போதி கண்டாய்,<br/>
கன்ன லே.அமு தே.கார் முகில்வண்ண<br/>
  னே.கடல் ஞாலம் காக்கின்ற,<br/>
மின்னு நேமியி னாய்.வினை யேனுடை வேதியனே. 7.1.2<br/>
<br/>
3455<br/>
வேதியா நிற்கும் ஐவரால் வினையேனை<br/>
  மோது வித்து,உன் திருவடிச்<br/>
சாதி யாவகை நீதடுத் தென்பெறு தியந்தோ,<br/>
ஆதி யாகி யகலி டம்படைத் துண்டு மிழந்து<br/>
  கடந்திடந் திட்ட,<br/>
சோதி நீண்முடி யாய்.தொண்ட னேன்மது சூதனனே. 7.1.3<br/>
<br/>
3456<br/>
சூது நானறி யாவகை சுழற்றியோர்<br/>
  ஐவரைக் காட்டி,உன் அடிப்<br/>
போது நானணு காவகை செய்து போதி கண்டாய்,<br/>
யாதும் யாவரு மின்றிநின் னகம்பால்<br/>
  ஒடுக்கியோ ராலி னீளிலை,<br/>
மீது சேர்குழவி. வினையேன் வினைதீர் மருந்தே. 7.1.4<br/>
<br/>
3457<br/>
தீர்மருந் தின்றி யைந்து நோயடும்<br/>
  செக்கி லிட்டுத் திரிக்கும் ஐவரை,<br/>
நேர்ம ருங்குடைத் தாவடைத்து நெகிழிப்பான்<br/>
  ஒக்கின்றாய்,<br/>
ஆர்ம ருந்தினி யாகுவர்? அடலாழி<br/>
  யேந்தி யசுரர் வன்குலம்,<br/>
வேர்ம ருங்கறுத் தாய்.விண்ணு ளார்பெரு மானேயோ. 7.1.5<br/>
<br/>
3458<br/>
விண்ணு ளார்பெரு மாற்க டிமைசெய்<br/>
  வாரை யும்செறும் ஐம்பு லனிவை,<br/>
மண்ணு ளென்னைப் பெற்றா லெஞ்செய்<br/>
  யாமற்று நீயும்விட்டால்?<br/>
பண்ணு ளாய்.கவி தன்னு ளாய்.<br/>
  பத்தியினுள் ளாய்.பர மீசனே, வந்தென்<br/>
கண்ணுளாய். நெஞ்சுளாய். சொல்லுளாய்.<br/>
  ஒன்று சொல்லாயே. 7.1.6<br/>
<br/>
3459<br/>
ஒன்று சொல்லி ஒருத்தினில் நிற்கிலாத<br/>
  ஒரைவர் வன்கயவரை,<br/>
என்று யான்வெல் கிற்பனுன் திருவரு ளில்லையேல்?,<br/>
அன்று தேவர் அசுரர் வாங்க<br/>
  அலைகட லரவம் அளாவி,ஓர்<br/>
குன்றம் வைத்த எந்தாய்.கொடியேன் பருகின் னமுதே. 7.1.7<br/>
<br/>
3460<br/>
இன்ன முதெனத் தோன்றி யோரைவர்<br/>
  யாவரையும் மயக்க, நீவைத்த<br/>
முன்ன மாயமெல் லால்முழு வேரரிந்து, என்னையுன்<br/>
சின்ன மும்திரு மூர்த்தியும் சிந்தித் தேத்திக்<br/>
  கைதொழ வேயரு ளெனக்கு,<br/>
என்னம் மா.என் கண்ணா. இமையோர்தம் குலமுதலே. 7.1.8<br/>
<br/>
3461<br/>
குலமுத லிடும்தீ வினைக்கொடு வன்குழியினில்<br/>
  வீழ்க்கும் ஐவரை<br/>
வலமுதல் கெடுக்கும் வரமே தந்தருள் கண்டாய்,<br/>
நிலமுத லினீவ் வுலகுக்கும் நிற்பன<br/>
  செல்வன என,பொருள்<br/>
பலமுதல் படைத்தாய்.என் கண்ணா.என் பரஞ்சுடரே. 7.1.9<br/>
<br/>
3462<br/>
 என்பரஞ் சுடரே.  என்றுன்னை அலற்றியுன்<br/>
  இணைத்தா மரைகட்கு,<br/>
அன்புருகி நிற்கும் அதுநிற்கச் சுமடு தந்தாய்,<br/>
வன்பரங்க ளெடுத்துஐவர் திசைதிசை<br/>
  வலித்தெற்று கின்றனர்<br/>
முன்பரவை கடைந்தமுதங் கொண்ட மூர்த்தியோ. 7.1.10<br/>
<br/>
3463<br/>
கொண்ட மூர்த்தியோர் மூவராய்க் குணங்கள்<br/>
  படைத்தளித் துக்கெடுக் கும்,அப்<br/>
புண்ட ரீகப்கொப் பூழ்ப்புனற் பள்ளி யப்பனுக்கே,<br/>
தொண்டர் தொண்டர் தொண்டர் தொண்டன் சடகோபன்<br/>
  சொல்லா யிரத்து ளிப்பத்தும்,<br/>
கண்டு பாடவல் லார்வினை போம்கங்கு லும்பகலே. (2) 7.1.11<br/>
<br/>
3464<br/>
கங்குலும் பகலும் கண் துயி லறியாள்<br/>
  கண்ணநீர் கைகளால் இறைக்கும்,<br/>
சங்குசக் கரங்க ளென்றுகை கூப்பும்<br/>
   தாமரைக் கண்  என்று தளரும்,<br/>
 எங்ஙனே தரிக்கே னுன்னைவிட்டு  என்னும்<br/>
  இருநிலம் கைதுழா விருக்கும்,<br/>
செங்கயல் பாய்நீர்த் திருவரங் கத்தாய்.<br/>
  இவள்திறத் தெஞ்செய்கின் றாயே?  (2) 7.2.1<br/>
<br/>
3465<br/>
 எஞ்செய்கின் றாயென் தாமரைக் கண்ணா.<br/>
  என்னும்கண் ணீர்மல்க இருக்கும்,<br/>
 எஞ்செய்கே னெறிநீர்த் திருவரங் கத்தாய்? <br/>
  என்னும்வெவ் வுயிர்த்துயிர்த் துருகும்<br/>
 முன்செய்த வினையே. முகப்படாய்  என்னும்<br/>
   முகில்வண்ணா. தகுவதோ?  என்னும்,<br/>
முஞ்செய்திவ் வுலகம் உண்டுமிழந் தளந்தாய்.<br/>
  எங்கொலோ முடிகின்ற திவட்கே? 7.2.2<br/>
<br/>
3466<br/>
வட்கிலள் இறையும்  மணிவண்ணா.  என்னும்<br/>
  வானமே நோக்கும்மை யாக்கும்,<br/>
 உட்குடை யசுரர் உயிரெல்லா முண்ட<br/>
  ஒருவனே.  என்னுமுள் ளுருகும்,<br/>
 கட்கிலீ. உன்னைக் காணுமா றருளாய்<br/>
  காகுத்தா. கண்ணனே.  என்னும்,<br/>
திட்கொடி மதிள்சூழ் திருவரங்கத்தாய்.<br/>
  இவள்திறத் தென்செய்திட் டாயே? 7.2.3<br/>
<br/>
3467<br/>
இட்டகால் இட்ட கையளாய் இருக்கும்<br/>
  எழுந்துலாய் மயங்கும்கை கூப்பும்,<br/>
 கட்டமே காதல்.  என்றுமூர்ச் சிக்கும்<br/>
   கடல்வண்ணா. கடியைகாண்  என்னும்,<br/>
 வட்டவாய் நேமி வலங்கையா.  என்னும்<br/>
   வந்திடாய்  என்றென்றே மயங்கும்,<br/>
சிட்டனே. செழுநீர்த் திருவரங் கத்தாய்.<br/>
  இவள்திறத் தெஞ்சிந்தித் தாயே? 7.2.4<br/>
<br/>
3468<br/>
சிந்திக்கும் திசைக்கும் தேறும்கை கூப்பும்<br/>
   திருவரங் கத்துள்ளாய்.  என்னும்<br/>
வந்திக்கும், ஆங்கே மழைக்கண்ணீர் மல்க<br/>
   வந்திடாய்  என்றென்றே மயங்கும்,<br/>
அந்திப்போ தவுணன் உடலிடந் தானே.<br/>
  அலைகடல் கடைந்தவா ரமுதே,<br/>
சந்தித்துன் சரணம் சார்வதே வலித்த<br/>
  தையலை மையல்செய் தானே. 7.2.5<br/>
<br/>
3469<br/>
 மையல்செய் தென்னை மனம்கவர்ந் தானே. <br/>
  என்னும் மா மாயனே.  என்னும்,<br/>
 செய்யவாய் மணியே.  என்னும் தண் புனல்சூழ்<br/>
  திருவரங் கத்துள்ளாய்.  என்னும்,<br/>
 வெய்யவாள் தண்டு சங்குசக் கரம்வில்<br/>
  ஏந்தும்விண் ணோர்முதல்.  என்னும்,<br/>
பைகொள்பாம் பணையாய். இவள்திறத் தருளாய்<br/>
  பாவியேன் செய்யற்பா லதுவே. 7.2.6<br/>
<br/>
3470<br/>
 பாலதுன் பங்கள் இன்பங்கள் படைத்தாய்.<br/>
  பற்றிலார் பற்றநின் றானே,<br/>
காலசக் கரத்தாய். கடலிடங் கொண்ட<br/>
  கடல்வண்ணா. கண்ணணே.  என்னும்,<br/>
 சேல்கொள்தண் புனல்சூழ் திருவரங் கத்தாய். <br/>
  என்னும் என் தீர்த்தனே.  என்னும்,<br/>
கோலமா மழைக்கண் பனிமல்க இருக்கும்<br/>
  என்னுடைக் கோமளக் கொழுந்தே. 7.2.7<br/>
<br/>
3471<br/>
 கொழுந்துவா னவர்கட்கு  என்னும் குன்றேந்திக்<br/>
  கோநிரை காத்தவன். என்னும்,<br/>
அழுந்தொழும் ஆவி அனலவெவ் வுயிர்க்கும்<br/>
   அஞ்சன வண்ணனே.  என்னும்,<br/>
எழுந்துமேல் நோக்கி யிமைப்பிலள் இருக்கும்<br/>
   எங்ஙனே நோக்குகேன்?  என்னும்,<br/>
செழுந்தடம் புனல்சூழ் திருவரங் கத்தாய்.<br/>
  என்செய்கேன் என்திரு மகட்கே? 7.2.8<br/>
<br/>
3472<br/>
 என்திரு மகள்சேர் மார்வனே.  என்னும்<br/>
   என்னுடை யாவியே.  என்னும்,<br/>
 நின்திரு எயிற்றால் இடந்துநீ கொண்ட<br/>
  நிலமகள் கேள்வனே.  என்னும்,<br/>
 அன்றுரு வேழும் தழுவிநீ கொண்ட<br/>
  ஆய்மகள் அன்பனே.  என்னும்,<br/>
தென்திரு வரங்கம் கோயில்கொண் டானே.<br/>
  தெளிகிலேன் முடிவிவள் தனக்கே. (2) 7.2.9<br/>
<br/>
3473<br/>
 முடிவிவள் தனக்கொன் றறிகிலேன்  என்னும்<br/>
   மூவுல காளியே.  என்னும்,<br/>
 கடிகமழ் கொன்றைச் சடையனே.  என்னும்<br/>
   நான்முகக் கடவுளே.  என்னும்,<br/>
 வடிவுடை வானோர் தலைவனே.  என்னும்<br/>
   வண்திரு வரங்கனே.  என்னும்,<br/>
அடியடை யாதாள் போலிவள் அணுகி<br/>
  அடைந்தனள் முகில்வண்ணன் அடியே. 7.2.10<br/>
<br/>
3474<br/>
முகில்வண்ணன் அடியை அடைந்தருள் சூடி<br/>
  உய்ந்தவன் மொய்புனல் பொருநல்,<br/>
துகில்வண்ணத் தூநீர்ச் சேர்ப்பன்வண்பொழில்சூழ்<br/>
  வண்குரு கூர்ச்சட கோபன்,<br/>
முகில்வண்ணன் அடிமேல் சொன்னசொன்மாலை<br/>
  ஆயிரத் திப்பத்தும் வல்லார்,<br/>
முகில்வண்ண வானத் திமையவர் சூழ<br/>
  இருப்பர்பே ரின்பவெள் ளத்தே. (2) 7.2.11<br/>
<br/>
3475<br/>
வெள்ளைச் சுரிசங்கொ டாழி யேந்தித்<br/>
  தாமரைக் கண்ணனென் னெஞ்சி னூடே,<br/>
புள்ளைக் கடாகின்ற வாற்றைக் காணீர்<br/>
  எஞ்சொல்லிச் சொல்லுகேன் அன்னை மீர்காள்,<br/>
வெள்ளச் சுகமவன் வீற்றி ருந்த<br/>
  வேத வொலியும் விழா வொலியும்,<br/>
பிள்ளைக் குழாவிளை யாட்டொலி யும் அறாத்<br/>
  திருப்பே ரையில் சேர்வன் நானே. (2) 7.3.1<br/>
<br/>
3476<br/>
நானக் கருங்குழல் தோழி மீர்காள்.<br/>
  அன்னை யர்காள்.அயல் சேரியீர்காள்,<br/>
நானித் தனிநெஞ்சம் காக்க மாட்டேன்<br/>
  என்வசம் அன்றிதி ராப்ப கல்போய்,<br/>
தேன்மொய்த்த பூம்பொழில் தண்ப ணைசூழ்<br/>
  தெந்திருப் பேரையில் வீற்றி ருந்த,<br/>
வானப்பி ரான்மணி வண்ணன் கண்ணன்<br/>
  செங்கனி வாயின் திறத்த துவே. 7.3.2<br/>
<br/>
3477<br/>
செங்கனி வாயின் திறத்த தாயும்<br/>
  செஞ்சுடர் நீண்முடித் தாழ்ந்த தாயும்,<br/>
சங்கொடு சக்கரம் கண்டு கந்தும்<br/>
  தாமரைக் கண்களுக் கற்றுத் தீர்ந்தும்,<br/>
திங்களும் நாளும் விழாவ றாத<br/>
  தெந்திருப் பேரையில் வீற்றி ருந்த,<br/>
நங்கள் பிரானுக்கென் னெஞ்சம் தோழீ.<br/>
  நாணும் நிரையு மிழந்த துவே. 7.3.3<br/>
<br/>
3478<br/>
இழந்தவெம் மாமை திறத்துப் போன<br/>
  என்னெஞ்சி னாருமங் கே ஒழிந்தார்,<br/>
உழந்தினி யாரைக்கொண் டெனு சாகோ?<br/>
  ஓதக் கடலொலி போல எங்கும்,<br/>
எழுந்தநல் வேதத் தொலிநின் றோங்கு<br/>
  தெந்திருப் பேரையில் வீற்றி ருந்த,<br/>
முழங்குசங் கக்கையன் மாயத் தாழ்ந்தேன்<br/>
  அன்னையர் காள்.என்னை யென்மு னிந்தே? 7.3.4<br/>
<br/>
3479<br/>
முனிந்து சகடம் உதைத்து மாயப்<br/>
  பேய்முலை யுண்டு மருதி டைப்போய்,<br/>
கனிந்த விளவுக்குக் கன்றெ றிந்த<br/>
  கண்ண பிரானுக்கென் பெண்மை தோற்றேன்,<br/>
முனிந்தினி யென்செய்தீர் அன்னை மீர்காள்.<br/>
  முன்னி யவன்வந்து வீற்றி ருந்த,<br/>
கனிந்த பொழில்திருப் பேரை யிற்கே<br/>
  காலம் பெறவென்னைக் காட்டு மினே. 7.3.5<br/>
<br/>
3480<br/>
காலம் பெறவென்னைக் காட்டு மின்கள்<br/>
  காதல் கடலின் மிகப் பெரிதால்,<br/>
நீல முகில்வண் ணத்தெம் பெருமான்<br/>
  நிற்குமுன் னேவந்தென் கைக்கும் எய்தான்,<br/>
ஞாலத் தவன்வந்து வீற்றி ருந்த<br/>
  நான்மறை யாளரும் வேள்வி யோவா,<br/>
கோலச் செந்நெற்கள் கவரி வீசும்<br/>
  கூடு புனல்திருப் பேரை யிற்கே. 7.3.6<br/>
<br/>
3481<br/>
பேரெயில் சூழ்கடல் தென்னி லங்கை<br/>
  செற்ற பிரான்வந்து வீற்றி ருந்த,<br/>
பேரையிற் கேபுக்கென் னெஞ்சம் நாடிப்<br/>
  பேர்த்து வரவெங்கும் காண மாட்டேன்,<br/>
ஆரை யினிங் குடையம் தோழி.<br/>
  என்னெஞ்சம் கூவ வல்லாரு மில்லை,<br/>
ஆரை யினிக்கொண்டென் சாதிக் கின்றது?<br/>
  என்னெஞ்சம் கண்டது வேகண் டேனே. 7.3.7<br/>
<br/>
3482<br/>
கண்டது வேகொண்டெல் லாருங் கூடிக்<br/>
  கார்க்கடல் வண்ணனோ டெந்தி றத்துக்<br/>
கொண்டு,அலர் தூற்றிற் றதுமுத லாக்<br/>
  கொண்டவென் காத லுரைக்கில் தோழீ,<br/>
மண்டிணி ஞால முமேழ் கடலும்<br/>
  நீள்வி சும்பும் கழியப் பெரிதால்,<br/>
தெண்திரை சூழ்ந்தவன் வீற்றி ருந்த<br/>
  தெந்திருப் பேரையில் சேர்வன் சென்றே. 7.3.8<br/>
<br/>
3483<br/>
சேர்வஞ்சென் றென்னுடைத் தோழி மீர்காள்.<br/>
  அன்னையர் காள்.என்னைத் தேற்ற வேண்டா,<br/>
நீர்கள் உரைக்கின்ற தென்னி தற்கு?<br/>
  நெஞ்சும் நிறைவும் எனக்கிங் கில்லை,<br/>
கார்வண்ணன் கார்க்கடல் ஞால முண்ட<br/>
  கண்ண பிரான்வந்து வீற்றி ருந்த,<br/>
ஏர்வள வொண்கழ னிப்பழ னத்துத்<br/>
  தென்திருப் பேரை யின்மா நகரே. 7.3.9<br/>
<br/>
3484<br/>
நகரமும் நாடும் பிறவும் தேர்வேன்<br/>
  நாணெனக் கில்லையென் தோழி மீர்காள்,<br/>
சிகரம் அணிநெடு மாடம் நீடு<br/>
  தென்திருப் பேரையில் வீற்றி ருந்த,<br/>
மகர நெடுங்குழைக் காதன் மாயன்<br/>
  நூற்றுவ ரையன்று மங்க நூற்ற,<br/>
நிகரில் முகில்வண்ணன் நேமி யானென்<br/>
  னெஞ்சம் கவர்ந்தெனை யூழி யானே? 7.3.10<br/>
<br/>
3485<br/>
ஊழிதோ றூழி யுருவம் பேரும்<br/>
  செய்கையும் வேறவன் வையங் காக்கும்,<br/>
ஆழிநீர் வண்ணனை யச்சு தன்னை<br/>
  அணிகுரு கூர்ச்சட கோபன் சொன்ன,<br/>
கேழிலந் தாதியோ ராயி ரத்துள்<br/>
  இவைதிருப் பேரையில் மேய பத்தும்,<br/>
ஆழியங் கையனை யேத்த வல்லார்<br/>
  அவரடி மைத்திறத் தாழி யாரே. (2) 7.3.11<br/>
<br/>
3486<br/>
ஆழி யெழச்சங்கும் வில்லு மெழ,திசை<br/>
வாழி யெழத்தண்டும் வாளு மெழ,அண்டம்<br/>
மோழை யெழமுடி பாத மெழ,அப்பன்<br/>
ஊழி யெழவுல கங்கொண்ட வாறே. (2) 7.4.1<br/>
<br/>
3487<br/>
ஆறு மலைக்கெதிர்ந் தோடு மொலி,அர<br/>
வூறு சுலாய்மலை தேய்க்கு மொலி,கடல்<br/>
மாறு சுழன்றழைக் கின்ற வொலி, அப்பன்<br/>
சாறு படவமு தங்கொண்ட நான்றே. 7.4.2<br/>
<br/>
3488<br/>
நான்றில வேழ்மண்ணும் தானத்த, வே,பின்னும்<br/>
நான்றில வேழ்மலை தானத்த வே,பின்னும்<br/>
நான்றில வேழ்கடல் தானத்த வே,அப்பன்<br/>
ஊன்றி யிடந்தெயிற் றில்கொண்ட நாளே. 7.4.3<br/>
<br/>
3489<br/>
நாளு மெழநில நீரு மெழவிண்ணும்<br/>
கோளு மெழேரி காலு மெழ,மலை<br/>
தாளு மெழச்சுடர் தானு மெழ,அப்பன்<br/>
ஊளி யெழவுல கமுண்ட வூணே. 7.4.4<br/>
<br/>
3490<br/>
ஊணுடை மல்லர் ததர்ந்த வொலி,மன்னர்<br/>
ஆணுடை சேனை நடுங்கு மொலி,விண்ணுள்<br/>
ஏணுடைத் தேவர் வெளிப்பட்ட வொலி,அப்பன்<br/>
காணுடைப் பாரதம் கையரைப் போழ்தே. 7.4.5<br/>
<br/>
3491<br/>
போழ்து மெலிந்தபுன் செக்கரில்,வான்திசை<br/>
சூழு மெழுந்துதி ரப்புன லா,மலை<br/>
கீழ்து பிளந்தசிங் கமொத்த தால்,அப்பன்<br/>
ஆழ்துயர் செய்தசு ரரைக்கொல்லு மாறே. 7.4.6<br/>
<br/>
3492<br/>
மாறு நிரைத்திரைக் கும்சரங் கள்,இன<br/>
நூறு பிணம்மலை போல்புர ள,கடல்<br/>
ஆறு மடுத்துதி ரப்புன லா,அப்பன்<br/>
நீறு படவிலங் கைசெற்ற நேரே. 7.4.7<br/>
<br/>
3493<br/>
நேர்சரிந் தாங்கொடிக் கோழிகொண் டான்,பின்னும்<br/>
நேர்சரிந் தானெரி யுமன லோன்,பின்னும்<br/>
நேர்சரிந் தான்முக்கண் மூர்த்திகண் டீர்,அப்பன்<br/>
நேர்சரி வாணந்திண் டோ ள்கொண்ட அன்றே. 7.4.8<br/>
<br/>
3494<br/>
அன்றுமண் நீரெரி கால்விண் மலைமுதல்,<br/>
அன்று சுடரிரண் டும்பிற வும்,பின்னும்<br/>
அன்று மழையுயிர் தேவும்மற் றும்,அப்பன்<br/>
அன்று முதலுல கம்செய் ததுமே. 7.4.9<br/>
<br/>
3495<br/>
மேய்நிரை கீழ்புக மாபுர ள,சுனை<br/>
வாய்நிறை நீர்பிளி றிச்சொரி ய,இன<br/>
ஆநிரை பாடியங் கேயொடுங் க,அப்பன்<br/>
தீமழை காத்துக் குன்ற மெடுத்தானே. 7.4.10<br/>
<br/>
3496<br/>
குன்ற மெடுத்த பிரானடி யாரொடும்,<br/>
ஒன்றிநின் றசட கோப னுரைசெயல்,<br/>
நன்றி புனைந்த ஓராயிரத் துள்ளிவை<br/>
வென்றி தரும்பத்தும் மேவிக்கற் பார்க்கே. (2) 7.4.11<br/>
<br/>
3497<br/>
கற்பார் இராம பிரானையல்லால்மற்றும் கற்பரோ?,<br/>
புற்பா முதலாப் புல்லெறும் பாதியொன் றின்றியே,<br/>
நற்பால் அயோத்தியில் வாழும் சராசரம் முற்றவும்,<br/>
நற்பாலுக் குய்த்தனன் நான்முக னார்பெற்ற நாட்டுளே. (2) 7.5.1<br/>
<br/>
3498<br/>
நாட்டில் பிறந்தவர் நாரணற் காளன்றி யாவரோ,<br/>
நாட்டில் பிறந்து படாதன பட்டு மனிசர்க்கா,<br/>
நாட்டை நலியும் அரக்கரை நாடித் தடிந்திட்டு,<br/>
நாட்டை யளித்துய்யச் செய்து நடந்தமை கேட்டுமே? 7.5.2<br/>
<br/>
3499<br/>
கேட்பார்கள் கேசவன் கீர்த்தியல் லால்மற்றூம் கேட்பரோ,<br/>
கேட்பார் செவிசுடு கீழ்மை வசவுக ளேவையும்,<br/>
சேட்பால் பழம்பகைவன் சிசு பாலன், திருவடி<br/>
தாட்பால் அடைந்த தன்மை யறிவாரை யறிந்துமே? 7.5.3<br/>
<br/>
3500<br/>
தன்மை யறிபவர் தாமவற் காளன்றி யாவரோ,<br/>
பன்மைப் படர்பொருள் ஆதுமில் பாழ்நெடுங் காலத்து,<br/>
நன்மைப் புனல்பண்ணி நான்முகனைப்பண்ணி, தன்னுள்ளே<br/>
தொன்மை மயக்கிய தோற்றிய சூழல்கள் சிந்தித்தே? 7.5.4<br/>
<br/>
3501<br/>
சூழல்கள் சிந்திக்கில் மாயன் கழலன்றிச் சூழ்வரோ,<br/>
ஆழப் பெரும்புனல் தன்னுள் அழுந்திய ஞாலத்தை,<br/>
தாழப் படாமல்தன் பாலொரு கோட்டிடைத் தான்கொண்ட,<br/>
கேழல் திருவுரு வாயிற்றுக் கேட்டும் உணர்ந்துமே? 7.5.5<br/>
<br/>
3502<br/>
கேட்டும் உணர்ந்தவர் கேசவற் காளன்றி யாவரோ,<br/>
வாட்டமி லாவண்கை மாவலி வாதிக்க வாதிப்புண்டு,<br/>
ஈட்டங்கொள் தேவர்கள் சென்றிரந் தார்க்கிடர் நீக்கிய,<br/>
கோட்டங்கை வாமன னாயச்செய்த கூத்துகள் கண்டுமே? 7.5.6<br/>
<br/>
3503<br/>
கண்டும் தெளிந்தும்கற் றார்க்கண்ணற் காளன்றி யாவரோ,<br/>
வண்டுன் மலர்த்தொங்கல் மார்க்கண்டேயனுக்கு வாழுநாள்<br/>
இண்டைச் சடைமுடி யீசனுடன்கொண்டு சாச்சொல்ல,<br/>
கொண்டங்குத் தன்னொடும் கொண்டுடன்சென்றதுணர்ந்துமே? 7.5.7<br/>
<br/>
3504<br/>
செல்ல வுணர்ந்தவர் செல்வன்றன் சீரன்றிக் கற்பரோ,<br/>
எல்லை யிலாத பெருந்தவத் தால்பல செய்மிறை,<br/>
அல்லல் அமரரைச் செய்யும் இரணிய னாகத்தை,<br/>
மல்லல் அரியுரு வாய்ச்செய்த மாயம் அறிந்துமே? 7.5.8<br/>
<br/>
3505<br/>
மாயம் அறிபவர் மாயவற் காளன்றி யாவரோ,<br/>
தாயம் செறுமொரு நூற்றுவர் மங்கவோ ரைவர்க்காய்,<br/>
தேச மறியவோர் சாரதி யாய்ச்சென்று சேனையை<br/>
நாசம்செய் திட்டு, நடந்தநல் வார்த்தை யறிந்துமே? 7.5.9<br/>
<br/>
3506<br/>
வார்த்தை யறிபவர் மாயவற் காளன்றி யாவரோ,<br/>
போர்த்த பிறப்பொடு நோயோடு மூப்பொடு இறப்பிவை<br/>
பேர்த்து, பெருந்துன்பம் வேரற நீக்கித்தன் தாளிங்கீழ்ச்<br/>
சேர்த்து,அவன் செய்யும் சேமத்தையெண்ணித் தெளிவுற்றே? (2) 7.5.10<br/>
<br/>
3507<br/>
தெளிவுற்று வீவன்றி நின்றவர்க் கின்பக் கதிசெய்யும்,<br/>
தெளிவுற்ற கண்ணனை தென்குரு கூர்ச்சட கோபன்fசொல்,<br/>
தெளிவுற்ற ஆயிரத் துள்ளிவை பத்தும்வல் லாரவர்,<br/>
தெளிவுற்ற சிந்தையர் பாமரு மூவுல கத்துள்ளே. (2) 7.5.11<br/>
<br/>
3508<br/>
பாமரு மூவுலகும் படைத்த<br/>
  பற்ப நாபாவோ,<br/>
பாமரு மூவுலகும் அளந்த<br/>
  பற்ப பாதாவோ,<br/>
தாமரைக் கண்ணாவோ. தனியேன்<br/>
  தனியா ளாவோ,<br/>
தாமரைக் கையாவோ. உன்னை<br/>
  யென்றுகொல் சார்வதுவே? (2) 7.6.1<br/>
<br/>
3509<br/>
என்றுகொல் சேர்வதந் தோஅரன்<br/>
  நான்முக னேத்தும்,செய்ய<br/>
நின்திருப் பாதத்தை யான்நிலம்<br/>
  நீரெரி கால்,விண்ணுயிர்<br/>
என்றிவை தாம்முத லாமுற்று<br/>
  மாய்நின்ற எந்தாயோ,<br/>
குன்றெடுத் தாநிரை மேய்த்தவை<br/>
  காத்தவெங் கூத்தாவோ. 7.6.2<br/>
<br/>
3510<br/>
காத்தவெங் கூத்தாவோ. மலையேந்திக்<br/>
  கன்மாரி தன்னை,<br/>
பூத்தண் டுழாய்முடி யாய்.புனை<br/>
  கொன்றையஞ் செஞ்சடையாய்,<br/>
வாய்த்தவென் நான்முக னே.வந்தென்<br/>
  னாருயிர் நீயானால்,<br/>
ஏத்தருங் கீர்த்தியி னாய்.உன்னை<br/>
  யெங்குத் தலைப்பெய்வனே? 7.6.3<br/>
<br/>
3511<br/>
எங்குத் தலைப்பெய்வன் நான்?எழில்<br/>
  மூவுல கும்நீயே,<br/>
அங்குயர் முக்கட்fபிரான்<br/>
  பிரமன்பெரு மானவன்நீ,<br/>
வெங்கதிர் வச்சிரக் கையிந்<br/>
 திரன்முத லாத்தெய்வம்நீ,<br/>
கொங்கலர் தண்ணந் துழாய்முடி<br/>
  யென்னுடைக் கோவலனே. 7.6.4<br/>
<br/>
3512<br/>
என்னுடைக் கோவல னே.என்<br/>
  பொல்லாக்கரு மாணிக்கமே,<br/>
உன்னுடை யுந்தி மலருலகம்<br/>
  அவைமூன் றும்பரந்து,<br/>
உன்னுடைச் சோதிவெள் ளத்தகம்<br/>
  பாலுன்னைக் கண்டுகொண்டிட்டு,<br/>
என்னுடை யாருயிரார் எங்ஙனே<br/>
  கொல்வந் தெய்துவரே? 7.6.5<br/>
<br/>
3513<br/>
வந்தெய்து மாறறி யேன்மல்கு<br/>
  நீலச் சுடர்தழைப்ப,<br/>
செஞ்சுடர்ச் சோதிகள் பூத்தொரு<br/>
  மாணிக்கம் சேர்வதுபோல்,<br/>
அந்தர மேல்செம்பட் டோ டடி<br/>
  உந்திகை மார்வுகண்வாய்,<br/>
செஞ்சுடர்ச் சோதி விடவுறை<br/>
  என்திரு மார்பனையே. 7.6.6<br/>
<br/>
3514<br/>
என்திரு மார்பன் தன்னையென்<br/>
  மலைமகள் கூறன்தன்னை,<br/>
என்றுமென் நாமக ளையகம்<br/>
  பால்கொண்ட நான்முகனை,<br/>
நின்ற சசிபதி யைநிலங்<br/>
  கீண்டெயில் மூன்றெரித்த,<br/>
வென்று புலம்துரந் தவிசும்<br/>
  பாளியைக் காணேனோ. 7.6.7<br/>
<br/>
3515<br/>
ஆளியைக் காண்பரி யாயரி<br/>
  காண்நரி யாய்,அரக்கர்<br/>
ஊளையிட் டன்றிலங்கைகடந்<br/>
  துபிலம் புக்கொளிப்ப,<br/>
மீளியம் புள்ளைக் கடாய்விறல்<br/>
  மாலியைக் கொன்று,பின்னும்<br/>
ஆளுயர் குன்றங்கள் செய்தடர்த்<br/>
  தானையும் காண்டுங்கொலோ? 7.6.8<br/>
<br/>
3516<br/>
காண்டுங்கொ லோநெஞ்ச மே.கடி<br/>
  யவினை யேமுயலும்,<br/>
ஆண்டிறல் மீளிமொய்ம் பிலரக்f<br/>
  கன்fகுலத் தைத்தடிந்து,<br/>
மீண்டுமவன் தம்பிக்கே விரி<br/>
  நீரிலங்கையருளி,<br/>
ஆண்டுதன் சோதிபுக் கவம<br/>
  ரர்அரி யேற்றினையே? 7.6.9<br/>
<br/>
3517<br/>
ஏற்றரும் வைகுந்தத் தையருளும்<br/>
  நமக்கு, ஆயர்குலத்து<br/>
ஈற்றிளம் பிள்ளையொன் றாய்ப்புக்கு<br/>
  மாயங்க ளேயியற்றி,<br/>
கூற்றியல் கஞ்சனைக் கொன்றுஐவர்க்<br/>
  காயக்கொடுஞ் சேனைதடிந்து,<br/>
ஆற்றல்மிக் கான்பெரி யபரஞ்<br/>
  சோதிபுக் கஅரியே. 7.6.10<br/>
<br/>
3518<br/>
புக்க அரியுரு வாயவுணனுடல் கீண்டுகந்த,<br/>
சக்கரச் செல்வன்தன்னைக் குருகூர்ச்சட கோபஞ்சொன்ன,<br/>
மிக்கவோ ராயிரத் துளிவைபத்தும்வல் லாரவரை,<br/>
தொக்குப்பல் லாண்டிசைத் துக்கவரி செய்வ ரேழையரே. (2) 7.6.11<br/>
<br/>
3519<br/>
ஏழையர் ஆவியுண் ணுமிணைக்<br/>
  கூற்றங்கொ லோவறியேன்,<br/>
ஆழியுங் கண்ண பிராந்திருக்<br/>
  கண்கள்கொ லோவறியேன்,<br/>
சூழவும் தாமரை நாண்மலர்<br/>
  போல்வந்து தோன்றும்கண்டீர்,<br/>
தோழியர் காள்.அன்னை மீர்.என்fசெய்<br/>
  கேந்துய ராட்டியேனே? (2) 7.7.1<br/>
<br/>
3520<br/>
ஆட்டியும் தூற்றியும் நின்றன்னை<br/>
  மீரென்னை நீர்நலிந்தென்?<br/>
மாட்டுயர் கற்பகத் தின்வல்லி<br/>
  யோகொழுந் தோ?அறியேன்,<br/>
ஈட்டிய வெண்ணெயுண் டாந்திரு<br/>
  மூக்கென தாவியுள்ளே,<br/>
மாட்டிய வல்விளக் கின்<br/>
  சுடரய்நிற்கும் வாலியதே. 7.7.2<br/>
<br/>
3521<br/>
வாலிய தோர்கனி கொல்வினை<br/>
  யாட்டியேன் வல்வினைகொல்,<br/>
கோலம் திரள்பவ ளக்கொழுந்<br/>
  துண்டங்கொ லோவறியேன்,<br/>
நீல நெடுமுகில் போல்திரு<br/>
  மேனியம் மான்தொண்டைவாய்,<br/>
ஏலும் திசையுளெல் லாம்வந்து<br/>
  தோன்றுமென் னின்னுயிர்க்கே. 7.7.3<br/>
<br/>
3522<br/>
இன்னுயிர்க் கேழையர் மேல்வளையும்<br/>
  இணை நீலவிற்கொல்,<br/>
மன்னிய சீர்மத னங்கருப்புச்<br/>
  சிலை கொல்,மதனன்<br/>
தன்னுயிர்த் தாதைகண் ணபெருமான்<br/>
  புரு வமவையே,<br/>
என்னுயிர் மேலன வாய்<br/>
   அடுகின்றன என்று நின்றே. 7.7.4<br/>
<br/>
3523<br/>
என்று நின்றேதிக ழும்செய்ய<br/>
  வீன்சுடர் வெண்மின்னுக்கொல்,<br/>
அன்றியென் னாவி யடுமணி<br/>
  முத்தங்கொ லோவறியேன்,<br/>
குன்றம் எடுத்தபி ரான்<br/>
  முறுவலெனதாவியடும்,<br/>
ஒன்றும் அறிகின்றி லேனன்னை<br/>
  மீர்.எனக் குய்விடமே. 7.7.5<br/>
<br/>
3524<br/>
 உய்விடம் ஏழையர்க் கும்<br/>
  அசுரர்க்கும் அரக்கர்கட்கும்<br/>
எவ்விடம்?  என்றிலங் கிமகரம்<br/>
  தழைக் கும்தளிர்கொல்,<br/>
பைவிடப் பாம்பணை யான்<br/>
  திருக்குண்டலக் காதுகளே?<br/>
கைவிட லொன்றுமின் றிய்<br/>
  அடுகின்றன காண்மின்களே. 7.7.6<br/>
<br/>
3525<br/>
காண்மின்கள் அன்னையர் காள்.என்று<br/>
  காட்டும் வகையறியேன்,<br/>
நாண்மன்னு வெண்திங்கள் கொல்.<br/>
  நயந்தார்கட்கு நச்சிலைகொல்,<br/>
சேண்மன்னு நால்தடந் தோள்<br/>
  பெருமான்தன் திருநுதலே?,<br/>
கோள்மன்னி யாவி யடும்கொடியேன்<br/>
  உயிர் கோளிழைத்தே. 7.7.7<br/>
<br/>
3526<br/>
கோளிழைத் தாமரையும்<br/>
  கொடியும் பவளமும் வில்லும்,<br/>
கோளிழைத்தண் முத்தமும்<br/>
  தளிரும் குளிர்வான் பிறையும்,<br/>
கோளிழையாவுடைய கொழுஞ்<br/>
  சோதி வட்டங்கொல், கண்ணன்,<br/>
கோளிழைவாள் முகமாய்க் கொடியேன்<br/>
  உயிர் கொள்கின்றதே? 7.7.8<br/>
<br/>
3527<br/>
கொள்கின்ற கோளிரு ளைச்சுகிர்ந்<br/>
  திட்ட கொழுஞ்சுருளின்,<br/>
உள்கொண்ட நீலநன் னூல்தழை<br/>
  கொல்?அன்று மாயங்குழல்,<br/>
விள்கின்ற பூந்தண் டுழாய்விரை<br/>
  நாறவந் தென்னுயிரை,<br/>
கள்கின்ற வாறறி யீரன்னை<br/>
  மீர்.கழ றாநிற்றிரே. 7.7.9<br/>
<br/>
3528<br/>
 நிற்றிமுற் றத்துள் என் றுநெரித்<br/>
  தகைய ராயென்னைநீர்<br/>
சுற்றியும் சூழ்ந்தும் வைதிர்சுடர்ச்<br/>
  சோதி மணிநிறமாய்,<br/>
முற்றவிம் மூவுல கும்விரி<br/>
  கின்ற சுடர்முடிக்கே,<br/>
ஒற்றுமைக் கொண்டதுள் ளமன்னை<br/>
  மீர்.நசை யென்நுங்கட்கே? 7.7.10<br/>
<br/>
3529<br/>
கட்கரி யபிர மஞ்சிவன் இந்திரன் என்றிவர்க்கும்,<br/>
கட்கரி யகண்ண னைக்குரு கூர்ச்சடகோபன்fசொன்ன,<br/>
உட்குடை யாயிரத் தூளிவை யுமொரு பத்தும்வல்லார்,<br/>
உட்குடை வானவ ரோடுட னாயென்றும் மாயாரே. (2) 7.7.11<br/>
<br/>
3530<br/>
மாயா. வாமன னே.மது சூதா. நீயருளாய்,<br/>
தீயாய் நீராய் நிலனாய் விசும்பாய்க் காலாய்,<br/>
தாயாய் தந்தையாய் மக்களாய் மற்றுமாய் முற்றுமாய்,<br/>
நீயாய் நீநின்ற வாறிவை யென்ன நியாயங்களே. (2) 7.8.1<br/>
<br/>
3531<br/>
அங்கண் மலர்த்தண் டுழாய்முடி அச்சுத னே.அருளாய்,<br/>
திங்களும் ஞாயிறு மாய்ச்செழும் பல்சுட ராயிருளாய்,<br/>
பொங்கு பொழிமழை யாய்ப்புக ழாய்பழி யாய்ப்பின்னும்நீ,<br/>
வெங்கண்வெங் கூற்றமு மாவிவை யென்ன விசித்திரமே. 7.8.2<br/>
<br/>
3532<br/>
சித்திரத் தேர்வல வா.திருச் சக்கரத் தாய்.அருளாய்,<br/>
எத்தனை யோருக முமவை யாயவற் றுள்ளியுலும்,<br/>
ஒத்தவொண் பல்பொருள் களுலப் பில்லன வாய்வியவாய்,<br/>
வித்தகத் தாய்நிற்றி நீயவை யென்ன விடமங்களே. 7.8.3<br/>
<br/>
3533<br/>
கள்ளவிழ் தாமரைக்கண்கண்ண னே.எனக் கொன்றருளாய்,<br/>
உள்ளது மில்லது மாயுலப் பில்லன வாய்வியவாய்,<br/>
வெள்ளத் தடங்கட லுள்விட நாகணை மேல்மருவி,<br/>
உள்ளப்பல் யோகுசெய் தியிவை யென்ன உபாயங்களே. 7.8.4<br/>
<br/>
3534<br/>
பாசங்கள் நீக்கியென் னையுனக் கேயுறக் கொண்டிட்டு,நீ<br/>
வாச மலர்த்தண் டுழாய்முடி மாயவ னே.அருளாய்,<br/>
காயமும் சீவனு மாய்க்கழி வாய்ப்பிறப் பாய்ப்பின்னும்நீ,<br/>
மாயங்கள்செய்துவைத் தியிவை யென்ன மயக்குகளே. 7.8.5<br/>
<br/>
3535<br/>
மயக்கா. வாமன னே.மதி யாம்வண்ணம் ஒன்றருளாய்,<br/>
அயர்ப்பாய்த் தேற்றமு மாயழ லாய்க்குளி ராய்வியவாய்,<br/>
வியப்பாய் வென்றிகளாய்வினை யாய்ப்பய னாய்ப்பின்னும்நீ,<br/>
துயக்காய் நீநின்ற வாறிவை யென்ன துயரங்களே. 7.8.6<br/>
<br/>
3536<br/>
துயரங்கள் செய்யுங்கண்ணா.சுடர் நீண்முடி யாயருளாய்,<br/>
துயரம்செய் மானங்க ளாய்மத னாகி உகவைகளாய்,<br/>
துயரம்செய் காமங்க ளாய்த்துலையாய்நிலை யாய்நடையாய்,<br/>
துயரங்கள் செய்துவைத் தியிவை யென்னசுண் டாயங்களே. 7.8.7<br/>
<br/>
3537<br/>
என்னச்சுண்டாயங்களால் நின்றிட்டாயென்னையாளும்கண்ணா,<br/>
இன்னதோர் தன்மையை என்றுன்னையாவர்க்கும் தேற்றரியை,<br/>
முன்னிய மூவுல குமவை யாயவற் றைப்படைத்து,<br/>
பின்னுமுள் ளாய்.புறத் தாய்.இவை யென்ன இயற்கைகளே. 7.8.8<br/>
<br/>
3538<br/>
என்ன இயற்கைகளால் எங்ஙனேநின்றிட் டாயென்கண்ணா,<br/>
துன்னு கரசர ணம்முத லாகவெல் லாவுறுப்பும்<br/>
உன்னு சுவையொளி யூறொலி நாற்றம் முற்றும்நீயே,<br/>
உன்னை யுணர வுறிலுலப் பில்லை நுணுக்கங்களே. 7.8.9<br/>
<br/>
3539<br/>
இல்லை நுணுக்கங்க ளேயித னில்பிறி தென்னும்வண்ணம்<br/>
தொல்லைநன் னூலில் சொன்ன வுருவும் அருவும்நியே<br/>
அல்லித் துழாயலங் கலணி மார்ப.என் அச்சுதனே,<br/>
வல்லதோர் வண்ணம்சொன்னாலதுவேயுனக் காம்வண்ணமே. 7.8.10<br/>
<br/>
3540<br/>
ஆம்வண்ண மின்னதொன் றென்றறி வதரி யஅரியை,<br/>
ஆம்வண்ணத் தால்குரு கூர்ச்சட கோபன் அறிந்துரைத்த<br/>
ஆம்வண்ண வொண்டமிழ்களிவை யாயிரத் துளிப்பத்தும்,<br/>
ஆம்வண்ணத் தாலுரைப்பாரமைந் தார்தமக்கென்றைக்குமே. (2) 7.8.11<br/>
<br/>
3541<br/>
என்றைக்கும் என்னையுய் யக்கொண்டு போகிய,<br/>
அன்றைக்கன் றென்னைத்தன் னாக்கியென் னால்தன்னை,<br/>
இன்றமிழ் பாடிய ஈசனை யாதியாய்<br/>
நின்றவென் சோதியை, எஞ்சொல்லி நிற்பனோ? (2) 7.9.1<br/>
<br/>
3542<br/>
என்சொல்லி நிற்பனென் இன்னுயி ரின்றொன்றாய்,<br/>
என்சொல்லால் யான்சொன்ன இன்கவி யென்பித்து,<br/>
தன்சொல்லால் தான்தன்னைக் கீர்த்தித்த மாயன்,என்<br/>
முன்சொல்லும் மூவுரு வாம் முதல்வனே. 7.9.2<br/>
<br/>
3543<br/>
ஆம்முதல் வனிவ னென்றுதற் றேற்றி,என்<br/>
நாமுதல் வந்து புகுந்துநல் லின்கவி,<br/>
தூமுதல் பத்தர்க்குத் தான்தன்னைச் சொன்ன,என்<br/>
வாய்முதல் அப்பனை என்று மறப்பனோ? 7.9.3<br/>
<br/>
3544<br/>
அப்பனை யென்று மறப்பனென் னாகியே,<br/>
தப்புத லின்றித் தனைக் கவி தான்சொல்லி,<br/>
ஒப்பிலாத் தீவினை யேனையுய் யக்கொண்டு<br/>
செப்பமே செய்து திரிகின்ற சீர்கண்டே? 7.9.4<br/>
<br/>
3545<br/>
சீர்கண்டு கொண்டு திருந்துநல் லின்கவி,<br/>
நேற்பட யான்சொல்லும் நீர்மை யிலாமையில்,<br/>
ஏர்விலா என்னைத்தன் னாக்கி என் னால்தன்னை,<br/>
பார்பரவு இன்கவி பாடும் பரமரே. 7.9.5<br/>
<br/>
3546<br/>
இன்கவி பாடும் பரம கவிகளால்,<br/>
தன்கவி தான்தன்னைப் பாடுவி யாது,இன்று<br/>
நன்குவந் தென்னுட னாக்கியென் னால்தன்னை,<br/>
வன்கவி பாடுமென் வைகுந்த நாதனே. 7.9.6<br/>
<br/>
3547<br/>
வைகுந்த நாதனென் வல்வினை மாய்ந்தறச்,<br/>
செய்குந்தன் றன்னையென் னாக்கியென் னால்தன்னை,<br/>
வைகுந்த னாகப் புகழ்வண் தீங்கவி,<br/>
செய்குந்தன் தன்னையெந் நாள்சிந்தித் தார்வனோ. 7.9.7<br/>
<br/>
3548<br/>
ஆர்வனோ ஆழியங் கையெம்பி ரான்புகழ்,<br/>
பார்விண்நீர் முற்றும் கலந்து பருகிலும்,<br/>
ஏர்விலா என்னைத்தன் னாக்கியென் னால்தன்னை,<br/>
சீர்பெற இன்கவி சொன்ன திறத்துக்கே? 7.9.8<br/>
<br/>
3549<br/>
திறத்துக்கே துப்புர வாம்திரு மாலின்சீர்,<br/>
இறப்பெதிர் காலம் பருகிலும் ஆர்வனோ,<br/>
மறப்பிலா வென்னைத்தன் னாக்கியென் னால்தன்னை,<br/>
உறப்பல இன்கவி சொன்ன வுதவிக்கே? 7.9.9<br/>
<br/>
3560<br/>
உதவிக்கைம் மாறென் னுயிரென்ன வுற்றெண்ணில்,<br/>
அதுவும்மற் றாங்கவன் றன்னதென் னால்தன்னை,<br/>
பதவிய இன்கவி பாடிய அப்பனுக்கு,<br/>
எதுவுமொன் றுமில்லை செய்வதிங் குமங்கே. 7.9.10<br/>
<br/>
3551<br/>
இங்குமங் கும்திரு மாலன்றி இன்மைகண்டு,<br/>
அங்ஙனே வண்குரு கூர்ச்சட கோபன் சொல்,<br/>
இங்ஙனே சொன்னவோ ராயிரத் திப்பத்தும்,<br/>
எங்ஙனே சொல்லினும் இன்பம் பயக்குமே. (2) 7.9.11<br/>
<br/>
3552<br/>
இன்பம் பயக்க எழில்மலர்<br/>
  மாதரும் தானுமிவ் வேழுலகை,<br/>
இன்பம் பயக்க இனிதுடன்<br/>
  வீற்றிருந் தாள்கின்ற எங்கள்பிரான்,<br/>
அன்புற் றமர்ந்துறை கின்றா<br/>
  ணிபொழில் சூழ்திரு வாறன்விளை,<br/>
அன்புற் றமர்ந்து வலம்செய்து<br/>
  கைதொழும் நாள்களும் ஆகுங்கொலோ. (2) 7.10.1<br/>
<br/>
3553<br/>
ஆகுங்கொல் ஐயமொன் றின்றி<br/>
  அகலிடம் முற்றவும், ஈரடியே<br/>
ஆகும் பரிசு நிமிர்ந்த<br/>
  திருக்குறள் அப்பன் அமர்ந்துறையும்,<br/>
மாகம் திகழ்கொடி மாடங்கள்<br/>
  நீடும் மதிள்திரு வாறன்விளை,<br/>
மாகந்த நீர்கொண்டு தூவி<br/>
  வலஞ்செய்து கைதொழுங் கூடுங்கொலோ. 7.10.2<br/>
<br/>
3554<br/>
கூடுங்கொல் வைகலும் கோவிந்த<br/>
  னைமது சூதனைக் கோளரியை,<br/>
ஆடும் பறவை மிசைக்கண்டு<br/>
  கைதொழு தன்றி யவனுறையும்,<br/>
பாடும் பெரும்புகழ் நான்மறை<br/>
  வேள்வியைந் தாறங்கம் பன்னினர்வாழ்,<br/>
நீடு பொழில்திரு வாறன்<br/>
  விளைதொழ வாய்க்குங்கொல் நிச்சலுமே. 7.10.3<br/>
<br/>
3555<br/>
வாய்க்குங்கொல் நிச்சலும் எப்பொழு<br/>
  தும்மனத்து ஈங்கு நினைக்கப்பெற<br/>
வாய்க்கும் கரும்பும் பெருஞ்செந்<br/>
  நெலும்வயல் சூழ்திரு வாறன்விளை,<br/>
வாய்க்கும் பெரும்புகழ் மூவுல<br/>
  கீசன் வடமது ரைப்பிறந்த,<br/>
வாய்க்கும் மணிநிறக் கண்ணபி<br/>
  ரான்றன் மலரடிப் போதுகளே. 7.10.4<br/>
<br/>
3556<br/>
மலரடிப் போதுகள் என்னெஞ்சத்<br/>
  தெப்பொழு துமிருத் திவணங்க,<br/>
பலரடி யார்முன் பருளிய<br/>
  பாம்பணை யப்பன் அமர்ந்துறையும்,<br/>
மலரில் மணிநெடு மாடங்கள்<br/>
  நீடு மதில்திரு வாறன்விளை,<br/>
உலகம் மலிபுகழ் பாடநம்<br/>
  மேல்வினை ஒன்றும்நில் லாகெடுமே. 7.10.5<br/>
<br/>
3557<br/>
ஒன்றும்நில் லாகெடும் முற்றவும்<br/>
  தீவினை யுள்ளித் தொழுமிந்தொண்டீர்,<br/>
அன்றங் கமர்வென் றுருப்பிணி<br/>
  நங்கை யணிநெடுந் தோள்புணர்ந்தான்,<br/>
என்றுமெப் போதுமென் னெஞ்சம்<br/>
  துதிப்பவுள் ளேயிருக் கின்றபிரான்,<br/>
நின்ற அணிதிரு வாறன்<br/>
  விளையென்னும் நீணக ரமதுவே. 7.10.6<br/>
<br/>
3558<br/>
நீணக ரமது வேமலர்ச்<br/>
  சோலைகள் சூழ்திரு வாறன்விளை,<br/>
நீணக ரத்துறை கின்றபி<br/>
  ரான்நெடு மால்கண்ணன் விண்ணவர்கோன்<br/>
வாண புரம்புக்கு முக்கட்பி<br/>
  ரானைத் தொலையவெம் போர்கள்செய்து,<br/>
வாணனை யாயிரந் தோள்துணித்<br/>
  தாஞ்சரண் அன்றிமற் றொன்றிலமே. 7.10.7<br/>
<br/>
3559<br/>
 அன்றிமற் றொன்றிலம் நின்சர<br/>
  ணே. என் றகலிரும் பொய்கையின்வாய்,<br/>
நின்றுதன் நீள்கழ லேத்திய<br/>
  ஆனையின் நெஞ்சிடர் தீர்த்தபிரான்,<br/>
சென்றங் கினிதுறை கின்ற<br/>
  செழும்பொழில் சூழ்திரு வாறன்விளை,<br/>
ஒன்றி வலஞ்செய்ய ஒன்றுமோ?<br/>
  தீவினை யுள்ளத்தின் சார்வல்லவே. 7.10.8<br/>
<br/>
3560<br/>
தீவினை யுள்ளத்தின் சார்வல்ல<br/>
  வாகித் தெளிவிசும் பேறலுற்றால்,<br/>
நாவினுள் ளுமுள்ளத் துள்ளும்<br/>
  அமைந்த தொழிலினுள் ளும்நவின்று,<br/>
யாவரும் வந்து வணங்கும்<br/>
  பொழில்திரு வாறன் விளையதனை,<br/>
மேவி வலஞ்செய்து கைதொழக்<br/>
  கூடுங்கொல் என்னுமென் சிந்தனையே. 7.10.9<br/>
<br/>
3561<br/>
சிந்தைமற் றொன்றின் திறத்ததல்<br/>
  லாத்தன்மை தேவபி ரானறியும்,<br/>
சிந்தையி னால்செய்வ தானறி<br/>
  யாதன மாயங்கள் ஒன்றுமில்லை,<br/>
சிந்தையி னால்சொல்லி னால்செய்கை<br/>
  யால்நிலத் தேவர் குழுவணங்கும்,<br/>
சிந்தை மகிழ்திரு வாறன்<br/>
  விளையுறை தீர்த்தனுக் கற்றபின்னே. 7.10.10<br/>
<br/>
3562<br/>
தீர்த்தனுக் கற்றபின் மற்றோர்<br/>
  சரணில்லை யென்றெண்ணி, தீர்த்தனுக்கே<br/>
தீர்த்த மனத்தன னாகிச்<br/>
  செழுங்குரு கூர்ச்சட கோபன்fசொன்ன,<br/>
தீர்த்தங்க ளாயிரத் துள்ளிவை<br/>
  பத்தும்வல் லார்களை, தேவர்வைகல்<br/>
தீர்த்தங்க ளேயென்று பூசித்து<br/>
  நல்கி யுரைப்பார்தம் தேவியர்க்கே. (2) 7.10.11<br/>
<br/>
<strong>    திருவாய் மொழி எட்டாம் பத்து   </strong> <br/>
<br/>
3563<br/>
தேவிமா ராவார் திருமகள் பூமி<br/>
  யேவமற் றமரராட் செய்வார்,<br/>
மேவிய வுலகம் மூன்றவை யாட்சி<br/>
  வேண்டுவேண் டுருவம்நின் னுருவம்,<br/>
பாவியேன் தன்னை யடுகின்ற கமலக்<br/>
  கண்ணதோர் பவளவாய் மணியே,<br/>
ஆவியே. அமுதே. அலைகடல் கடைந்த<br/>
  அப்பனே. காணுமா றருளாய். 8.1.1<br/>
<br/>
3564<br/>
 காணுமா றருளாய்  என்றென்றே கலங்கிக்<br/>
  கண்ணநீர் அலமர வினையேன்<br/>
பேணுமா றெல்லாம் பேணிநின் பெயரே<br/>
  பிதற்றுமா றருளெனக் கந்தோ,<br/>
காணுமா றருளாய் காகுத்தா. கண்ணா.<br/>
  தொண்டனேன் கற்பகக் கனியே,<br/>
பேணுவார் அமுதே. பெரியதண் புனல்சூழ்<br/>
  பெருநிலம் எடுத்தபே ராளா. 8.1.2<br/>
<br/>
3565<br/>
எடுத்தபே ராளன் நந்தகோ பன்றன்<br/>
  இன்னுயிர்ச் சிறுவனே, அசோதைக்<br/>
கடுத்தபே ரின்பக் குலவிளங் களிறே.<br/>
  அடியனேன் பெரியவம் மானே,<br/>
கடுத்தபோர் அவுணன் உடலிரு பிளவாக்<br/>
  கையுகி ராண்டவெங் கடலே,<br/>
அடுத்ததோர் உருவாய் இன்றுநீ வாராய்<br/>
  எங்ஙனம் தேறுவர் உமரே? 8.1.3<br/>
<br/>
3566<br/>
உமருகந் துகந்த வுருவம்நின் னுருவம்<br/>
  ஆகியுன் தனக்கன்ப ரானார்<br/>
அவர்,உகந் தமர்ந்த செய்கையுன் மாயை<br/>
  அறிவொன்றும் சங்கிப்பன் வினையேன்,<br/>
அமரது பண்ணி அகலிடம் புடைசூழ்<br/>
  அடுபடை அவித்தாம் மானே,<br/>
அமரர்தம் அமுதே. அசுரர்கள் நஞ்சே.<br/>
  என்னுடை ஆருயி ரேயோ. 8.1.4<br/>
<br/>
3567<br/>
ஆருயி ரேயோ. அகலிடம் முழுதும்<br/>
  படைத்திடந் துண்டுமிழ்ந் தளந்த,<br/>
பேருயி ரேயோ. பெரியநீர் படைத்தங்<br/>
  குறைந்தது கடைந்தடைத் துடைத்த,<br/>
சீரிய ரேயோ.மனிசர்க்குத் தேவர்<br/>
  போலத்தே வர்க்கும்தே வாவோ,<br/>
ஒருயி ரேயோ. உலகங்கட் கெல்லாம்<br/>
  உன்னைநான் எங்குவந் துறுகோ? 8.1.5<br/>
<br/>
3568<br/>
எங்குவந் துறுகோ என்னையாள் வானே.<br/>
  ஏழுல கங்களும் நீயே,<br/>
அங்கவர்க் கமைத்த தெய்வமும் நீயே<br/>
  அவற்றவை கருமமும் நீயே,<br/>
பொங்கிய புறம்பால் பொருளுள வேலும்<br/>
  அவையுமோ நீயின்னே யானால்<br/>
மங்கிய அருவாம் நேர்ப்பமும் நீயே<br/>
  வான்புலம் இறந்ததும் நீயே. 8.1.6<br/>
<br/>
3569<br/>
இறந்ததும் நீயே எதிர்ந்ததும் நீயே<br/>
  நிகழ்வதோ நீயின்னே யானால்,<br/>
சிறந்தநின் தன்மை யதுவிது வுதுவென்<br/>
  றறிவொன்றும் சங்கிப்பன் வினையேன்,<br/>
கறந்தபால் நெய்யே. நெய்யின் சுவையே.<br/>
  கடலினுள் அமுதமே, அமுதில்<br/>
பிறந்தவின் சுவையே. சுவையது பயனே.<br/>
  பின்னைதோள் மணந்தபே ராயா. 8.1.7<br/>
<br/>
3570<br/>
மணந்தபே ராயா. மாயத்தால் முழுதும்<br/>
  வல்வினை யேனையீர் கின்ற,<br/>
குணங்களை யுடையாய். அசுரர்வன் கையர்<br/>
  கூற்றமே. கொடியபுள் ளுயர்த்தாய்,<br/>
பணங்களா யிரமும் உடையபைந் நாகப்<br/>
  பள்ளியாய். பாற்கடல் சேர்ப்பா,<br/>
வணங்குமா றாறியேன். மனமும்வா சகமும்<br/>
  செய்கையும் யானும்நீ தானே. 8.1.8<br/>
<br/>
3571<br/>
யானும்நீ தானே யாவதோ மெய்யே<br/>
  அருநர கவையும் நீயானால்,<br/>
வானுய ரின்பம் எய்திலென் மற்றை<br/>
  நரகமே யெய்திலென்? எனிலும்,<br/>
யானும்நீ தானாய்த் தெளிதொறும் நன்றும்<br/>
  அஞ்சுவன் நரகம்நா னடைதல்,<br/>
வானுய ரின்பம் மன்னிவீற் றிருந்தாய்.<br/>
  அருளுநின் தாள்களை யெனக்கே. 8.1.9<br/>
<br/>
3572<br/>
தாள்களை யெனக்கே தலைத்தலை சிறப்பத்<br/>
  தந்தபே ருதவிக்கைம் மாறா,<br/>
தோள்களை யாரத் தழுவிதென் னுயிரை<br/>
  அறவிலை செய்தனன் சோதீ,<br/>
தோள்களா யிரத்தாய். முடிகளா யிரத்தாய்.<br/>
  துணைமலர்க் கண்களா யிரத்தாய்,<br/>
தாள்களா யிரத்தாய். பேர்களா யிரத்தாய்.<br/>
  தமியனேன் பெரிய அப்பனே. 8.1.10<br/>
<br/>
3573<br/>
பெரிய அப்பனைப் பிரமன் அப்பனை<br/>
  உருத்திரன் அப்பனை, முனிவர்க்<br/>
குரிய அப்பனை அமரர் அப்பனை<br/>
  உலகுக்கோர் தனியப்பன் தன்னை,<br/>
பெரியவண் குருகூர் வண்சட கோபன்<br/>
  பேணின ஆயிரத் துள்ளும்,<br/>
உரியசொல் மாலை இவையும்பத் திவற்றால்<br/>
  உய்யலாம் தொண்டீர்.நங் கட்கே. (2) 8.1.11<br/>
<br/>
3574<br/>
நங்கள் வரிவளை யாயங் காளோ.<br/>
  நம்முடை ஏதலர் முன்பு நாணி,<br/>
நுங்கட் கியானொன்று ரைக்கும் மாற்றம்<br/>
  நோக்குகின் றேனெங்கும் காண மாட்டேன்,<br/>
சங்கம் சரிந்தன சாயி ழந்தேன்<br/>
  தடமுலை பொன்னிற மாய்த்த ளர்ந்தேன்,<br/>
வெங்கண் பறவையின் பாக னெங்கோன்<br/>
  வேங்கட வாணணை வேண்டிச் சென்றே. (2) 8.2.1<br/>
<br/>
3575<br/>
வேண்டிச்சென் றொன்று பெறுகிற் பாரில்<br/>
  என்னுடைத் தோழியர் நுங்கட் கேலும்,<br/>
ஈண்டிது ரைக்கும் படியை யந்தோ.<br/>
  காண்கின்றி லேனிட ராட்டி யேன்நான்,<br/>
காண்தகு தாமரைக் கண்ணன் கள்வன்<br/>
  விண்ணவர் கோன்நங்கள் கோனைக் கண்டால்,<br/>
ஈண்டிய சங்கும் நிறைவும் கொள்வான்<br/>
  எத்தனை காலம் இளைக்கின் றேனே. 8.2.2<br/>
<br/>
3576<br/>
காலம் இளைக்கிலல் லால்வி னையேன்<br/>
  நானிளைக் கின்றிலன் கண்டு கொண்மின்,<br/>
ஞாலம் அறியப் பழிசு மந்தேன்<br/>
  நன்னுத லீர்.இனி நாணித் தானென்,<br/>
நீல மலர்நெடுஞ் சோதி சூழ்ந்த<br/>
  நீண்ட முகில்வண்ணன் கண்ணன் கொண்ட,<br/>
கோல வளையொடு மாமை கொள்வான்<br/>
  எத்தனை காலம்கூ டச்சென்றே? 8.2.3<br/>
<br/>
3577<br/>
கூடச்சென் றேனினி என்கொ டுக்கேன்?<br/>
  கோல்வளை நெஞ்சத் தொடக்க மெல்லாம்,<br/>
பாடற் றொழிய இழந்து வைகல்<br/>
  பல்வளை யார்முன் பரிச ழிந்தேன்,<br/>
மாடக் கொடிமதிள் தென்கு ளந்தை<br/>
  வண்குட பால்நின்ற மாயக் கூத்தன்,<br/>
ஆடல் பறவை உயர்த்த வெல்போர்<br/>
  ஆழி வலவினை யாதரித்தே. 8.2.4<br/>
<br/>
3578<br/>
ஆழி வலவினை ஆதரிப்பும் ஆங்கவன்<br/>
  நம்மில் வரவும் எல்லாம்,<br/>
தோழியர் காள்.நம் முடைய மேதான்?<br/>
  சொல்லுவ தோவிங் கரியதுதான்,<br/>
ஊழிதோ றூழி ஒருவ னாக<br/>
  நன்குணர் வார்க்கும் உணர லாகா,<br/>
சூழ லுடைய சுடர்கொ ளாதித்<br/>
  தொல்லையஞ் சோதி நினைக்குங் காலே. 8.2.5<br/>
<br/>
3579<br/>
தொல்லையஞ் சோதி நினைக்குங் காலென்<br/>
  சொல்லள வன்றிமை யோர்த மக்கும்,<br/>
எல்லையி லாதன கூழ்ப்புச் செய்யும்<br/>
  அத்திறம் நிற்கவெம் மாமை கொண்டான்,<br/>
அல்லி மலர்த்தண் டுழாயும் தாரான்<br/>
  ஆர்க்கிடு கோவினிப் பூசல் சொல்லீர்,<br/>
வல்லி வளவயல் சூழ்கு டந்தை<br/>
  மாமலர்க் கண்வளர் கின்ற மாலே. 8.2.6<br/>
<br/>
3580<br/>
 மாலரி கேசவன் நார ணஞ்சீ<br/>
  மாதவன் கோவிந்தன் வைகுந்தன்  என்றென்று,<br/>
ஒல மிடவென்னைப் பண்ணி விட்டிட்<br/>
  டொன்று முருவும் சுவடும் காட்டான்,<br/>
ஏல மலர்குழல் அன்னை மீர்காள்.<br/>
  என்னுடைத் தோழியர் காள்.என் செய்கேன்?<br/>
காலம் பலசென்றும் காண்ப தாணை<br/>
  உங்களோ டெங்க ளிடையில் லையே. 8.2.7<br/>
<br/>
3581<br/>
இடையில் லையான் வளர்த்த கிளிகாள்.<br/>
  பூவைகள் காள்.குயில் காள்.ம யில்காள்,<br/>
உடையநம் மாமையும் சங்கும் நெஞ்சும்<br/>
  ஒன்றும் ஒழியவொட் டாது கொண்டான்,<br/>
அடையும் வைகுந்த மும்பாற் கடலும்<br/>
  அஞ்சன வெற்பும் அவைந ணிய,<br/>
கடையறப் பாசங்கள் விட்ட பின்னை<br/>
  அன்றி யவனவை காண்கொ டானே. 8.2.8<br/>
<br/>
3582<br/>
காண்கொடுப் பானல்ல னார்க்கும் தன்னைக்<br/>
  கைசெயப் பாலதோர் மாயந் தன்னால்,<br/>
மாண்குறல் கோல வடிவு காட்டி<br/>
  மண்ணும் விண்ணும் நிறைய மலர்ந்த,<br/>
சேண்சுடர்த் தோள்கள் பலத ழைத்த<br/>
  தேவ பிராற்கென் நிரைவினோடு,<br/>
நாண்கொடுத் தேனினி யென்கொடுக்கேன்<br/>
  என்னுடை நன்னுதல் நங்கை மீர்காள். 8.2.9<br/>
<br/>
3583<br/>
என்னுடை நன்னுதல் நங்கை மீர்காள்.<br/>
  யானினச் செய்வதென்? என்நெஞ் சென்னை,<br/>
 நின்னிடை யேனல்லேன்  என்று நீங்கி<br/>
  நேமியும் சங்கும் இருகைக் கொண்டு,<br/>
பன்னெடுஞ் சூழ்சுடர் ஞாயிற் றோடு<br/>
  பான்மதி ஏந்தியொர் கோல நீல,<br/>
நன்னெடுங் குன்றம் வருவ தொப்பான்<br/>
  நாண்fம லர்ப்பா தமடைந் ததுவே. 8.2.10<br/>
<br/>
3584<br/>
பாதம் அடைவதன் பாசத் தாலே<br/>
  மற்றவன் பாசங்கள் முற்ற விட்டு,<br/>
கோதில் புகழ்க்கண் ணன்தன் னடிமேல்<br/>
  வண்குரு கூர்ச்சட கோபன் சொன்ன,<br/>
தீதிலந்தாதியோ ராயி ரத்துள்<br/>
  இவையுமோர் பத்திசை யோடும் வல்லார்,<br/>
ஆதுமோர் தீதில ராகி யிங்கும்<br/>
  அங்குமெல் லாமமை வார்கள் தாமே. (2) 8.2.11<br/>
<br/>
3585<br/>
அங்கு மிங்கும் வானவர் தானவர் யாவரும்,<br/>
எங்கும் இனையையென் றுன்னை அறியகிலா தலற்றி,<br/>
அங்கம் சேரும் பூமகள் மண்மகள் ஆய்மகள்,<br/>
சங்கு சக்கரக் கையவ னென்பர் சரணமே. (2) 8.3.1<br/>
<br/>
3586<br/>
சரண மாகிய நான்மறை நூல்களும் சாராதே,<br/>
மரணம் தோற்றம் வான்பிணி மூப்பென் றிவைமாய்த்தோம்,<br/>
கரணப் பல்படை பற்றற வோடும் கனலாழி,<br/>
அரணத் திண்படை யேந்திய ஈசற் காளாயே. 8.3.2<br/>
<br/>
3587<br/>
ஆளும் ஆளார் ஆழியும் சங்கும் சுமப்பார்தாம்,<br/>
வாளும் வில்லுங் கொண்டுபின் செல்வார் மாற்றில்லை,<br/>
தாளும் தோளும் கைகளை யாரத் தொழக்காணேன்,<br/>
நாளும் நாளும் நாடுவன் அடியேன் ஞாலத்தே. 8.3.3<br/>
<br/>
3588<br/>
ஞாலம் போனகம் பற்றியோர் முற்றா வுருவாகி,<br/>
ஆலம் பேரிலை யன்னவ சஞ்செய்யும் அம்மானே,<br/>
காலம் பேர்வதோர் காரிரு ளுழியொத் துளதால்,உன்<br/>
கோலங் காரேழில் காணலுற் றாழும் கொடியேற்கே. 8.3.4<br/>
<br/>
3589<br/>
கொடியார் மாடக் கோளு ரகத்தும் புளிங்குடியும்,<br/>
மடியா தின்னே நீதுயில் மேவி மகிழ்ந்ததுதான்,<br/>
அடியார் அல்லல் தவிர்த்த அசைவோ? அன்றேல்,இப்<br/>
படிதான் நீண்டு தாவிய அசைவோ? பணியாயே. 8.3.5<br/>
<br/>
3590<br/>
பணியா அமரர் பணிவும் பண்பும் தாமேயாம்,<br/>
அணியார் ஆழியும் சங்கமு மேந்தும் அவர்காண்மின்,<br/>
தணியா வெந்நோ யுலகில் தவிர்ப்பான், திருநீல<br/>
மணியார் மேனியோ டென்மனம் சூழ வருவாரே. 8.3.6<br/>
<br/>
3591<br/>
வருவார் செல்வார் வண்பரி சாரத் திருந்த,என்<br/>
திருவாழ் மார்வற் கென்திறம் சொல்லார் செய்வதென்,<br/>
உருவார் சக்கரம் சங்கு சுமந்திங் கும்மோடு,<br/>
ஒருபா டுழல்வா னோரடி யானு முளனென்றே. 8.3.7<br/>
<br/>
3592<br/>
என்றே யென்னையுன் ஏரார் கோலத் திருந்தடிக்கீழ்,<br/>
நின்றே யாட்செய்ய நீகொண் டருள நினைப்பதுதான்,<br/>
குன்றெழ் பாரேழ் சூழ்கடல் ஞாலம் முழுவேழும்,<br/>
நின்றே தாவிய நீள்கழல் ஆழித் திருமாலே. 8.3.8<br/>
<br/>
3593<br/>
திருமால் நான்முகன் செஞ்சடை யானென் றிவர்கள்,எம்<br/>
பெருமான் தன்மையை யாரறி கிற்பார் பேசியென்,<br/>
ஒருமா முதல்வா. ஊழிப் பிரானென் னையாளுடை,<br/>
கருமா மேனியன் என்பனென் காதல் கலக்கவே. 8.3.9<br/>
<br/>
3594<br/>
கலக்க மில்லா நல்தவ முனிவர் கரைகண்டோ ர்,<br/>
துளக்க மில்லா வானவ ரெல்லாம் தொழுவார்கள்,<br/>
மலக்க மெய்த மாகடல் தன்னைக் கடைந்தானை,<br/>
உலக்க நாம்புகழ் கிற்பதென் செய்வ துரையீரே. 8.3.10<br/>
<br/>
3595<br/>
உரையா வெந்நோய் தவிர அருள்நீண் முடியானை,<br/>
வரையார் மாடம் மன்னு குருகூர்ச் சடகோபன்,<br/>
உரையேய் சொல்தொடை ஓரா யிரத்து ளிப்பத்தும்,<br/>
நிரையே வல்லார் நீடுல கத்துப் பிறவாரே. (2) 8.3.11<br/>
<br/>
3596<br/>
வார்கடா அருவி யானைமா மலையின்<br/>
  மருப்பிணைக் குவடிறுத் துருட்டி,<br/>
ஊர்கொள்திண் பாகன் உயிர்செகுத் தரங்கின்<br/>
  மல்லரைக் கொன்றுசூழ் பரண்மேல்,<br/>
போர்கடா வரசர் புறக்கிட மாட<br/>
  மீமசைக் கஞ்சனைத் தகர்த்த,<br/>
சீர்கொள்சிற் றாயன் திருச்செங்குன் றூரில்<br/>
  திருச்சிற்றா றெங்கள்செல் சார்வே. (2) 8.4.1<br/>
<br/>
3597<br/>
எங்கள்செல் சார்வு யாமுடை அமுதம்<br/>
  இமையவர் அப்பனென் அப்பன்,<br/>
பொங்குமூ வுலகும் படைத்தளித் தழிக்கும்<br/>
  பொருந்துமூ வுருவனெம் அருவன்,<br/>
செங்கயல் உகளும் தேம்பணை புடைசூழ்<br/>
  திருச்செங்குன் றூர்த்திருச் சிற்றாறு<br/>
அங்கமர் கின்ற, ஆதியான் அல்லால்<br/>
  யாவர்மற் றெனமர் துணையே? 8.4.2<br/>
<br/>
3598<br/>
என்னமர் பெருமான் இமையவர் பெருமான்<br/>
  இருநிலம் இடந்தவெம் பெருமான்,<br/>
முன்னைவல் வினைகள் முழுதுடன் மாள<br/>
  என்னையாள் கின்றேம் பெருமான்,<br/>
தென்திசைக் கணிகொள் திருச்செங்குன் றூரில்<br/>
  திருச்சிற்றா றங்கரை மீபால்<br/>
நின்றவெம் பெருமான், அடியல்லால் சரணம்<br/>
  நினைப்பிலும் பிறிதில்லை எனக்கே. 8.4.3<br/>
<br/>
3599<br/>
பிறிதில்லை யெனக்குப் பெரியமூ வுலகும்<br/>
  நிறையப்பே ருருவமாய் நிமிர்ந்த,<br/>
குறியமாண் எம்மான் குரைகடல் கடைந்த<br/>
  கோலமா ணிக்கமென் எம்மான்,<br/>
செறிகுலை வாழை கமுகுதெங் கணிசூழ்<br/>
  திருச்செங்குன் றூர்த்திருச் சிற்றாறு<br/>
அறிய,மெய்ம் மையே நின்றவெம் பெருமான்<br/>
  அடியிணை யல்லதோர் அரணே. 8.4.4<br/>
<br/>
3600<br/>
அல்லதோர் அரணும் அவனில்வே றில்லை<br/>
  அதுபொரு ளாகிலும், அவனை<br/>
அல்லதென் ஆவி அமர்ந்தணை கில்லா<br/>
  தாதலால் அவனுறை கின்ற,<br/>
நல்லநான் மறையோர் வேள்வியுள் மடுத்த<br/>
  நறும்புகை விசும்பொளி மறைக்கும்,<br/>
நல்லநீள் மாடத் திருச்செங்குன் றூரில்<br/>
  திருச்சிற்றா றெனக்குநல் லரணே. 8.4.5<br/>
<br/>
3601<br/>
எனக்குநல் லரணை எனதா ருயிரை<br/>
  இமையவர் தந்தைதாய் தன்னை,<br/>
தனக்குன்தன் தன்மை அறிவரி யானைத்<br/>
  தடங்கடல் பள்ளியம் மானை,<br/>
மனக்கொள்சீர் மூவா யிரவர்வண் சிவனும்<br/>
  அயனும் தானுமொப் பார்வாழ்,<br/>
கனக்கொள்திண் மாடத் திருச்செங்குன் றூரில்<br/>
  திருச்சிற்றா றதனுள்கண் டேனே. 8.4.6<br/>
<br/>
3602<br/>
திருச்செங்குன் றூரில் திருச்சிற்றா றதனுள்<br/>
  கண்டவத் திருவடி யென்றும்,<br/>
திருச்செய்ய கமலக் கண்ணூம்செவ் வாயும்<br/>
  செவ்வடி யும்செய்ய கையும்,<br/>
திருச்செய்ய கமல வுந்தியும் செய்ய<br/>
  கமலமார் பும்செய்ய வுடையும்,<br/>
திருச்செய்ய முடியும் ஆரமும் படையும்<br/>
  திகழவென் சிந்தையு ளானே. 8.4.7<br/>
<br/>
3603<br/>
திகழவென் சிந்தை யுள்ளிருந் தானைச்<br/>
  செழுநிலத் தேவர்நான் மறையோர்,<br/>
திசைகைகூப்பி யேத்தும் திருச்செங்குன் றூரில்<br/>
  திருச்சிற்றா றங்கரை யானை,<br/>
புகர்கொள்வா னவர்கள் புகலிடந் தன்னை<br/>
  அசுரர்வன் கையர்வெங் கூற்றை,<br/>
புகழுமா றறியேன் பொருந்துமூ வுலகும்<br/>
  படைப்பொடு கெடுப்புக்காப் பவனே. 8.4.8<br/>
<br/>
3604<br/>
படைப்பொடு கெடுப்புக் காப்பவன் பிரம<br/>
  பரம்பரன் சிவபெருமான் அவனே,<br/>
இடைப்புக்கோ ருருவும் ஒழிவில்லை யவனே<br/>
  புகழ்வில்லை யாவையும் தானே,<br/>
கொடைப்பெரும் புகழார் இனையர்தன் னானார்<br/>
  கூறிய விச்சையோ டொழுக்கம்,<br/>
நடைப்பலி யியற்கைத் திருச்செங்குன் றூரில்<br/>
  திருச்சிற்றா றமர்ந்த நாதனே. 8.4.9<br/>
<br/>
3605<br/>
அமர்ந்த நாதனை யவரவ ராகி<br/>
  அவர்க்கருள் அருளுமம் மானை<br/>
அமர்ந்ததண் பழனத் திருச்செங்குன் றூரில்<br/>
  திருச்சிற்றாற் றங்கரை யானை,<br/>
அமர்ந்தசீர் மூவா யிரவர்வே தியர்கள்<br/>
  தம்பதி யவனிதே வர்வாழ்வு,<br/>
அமர்ந்தமா யோனை முக்கணம் மானை<br/>
  நான்முக னையமர்ந் தேனே. 8.4.10<br/>
<br/>
3606<br/>
தேனைநன் பாலைக் கன்னலை யமுதைத்<br/>
  திருந்துல குண்டவம் மானை,<br/>
வானநான் முகனை மலர்ந்தண் கொப்பூழ்<br/>
  மலர்மிசைப் படைத்தமா யோனை,<br/>
கோனைவண் குருகூர்ச் வண்சட கோபன்<br/>
  சொன்னவா யிரத்துளிப் பத்தும்,<br/>
வானின்மீ தேற்றி யருள்செய்து முடிக்கும்<br/>
  பிறவிமா மாயக்கூத் தினையே. (2) 8.4.11<br/>
<br/>
3607<br/>
மாயக் கூத்தா. வாமனா.<br/>
  வினையேன் கண்ணா. கண்கைகால்<br/>
தூய செய்ய மலர்களாச்<br/>
  சோதிச் செவ்வாய் முகிழதா,<br/>
சாயல் சாமத் திருமேனி<br/>
  தண்பா சடையா, தாமரைநீள்<br/>
வாசத் தடம்போல் வருவானே.<br/>
  ஒருநாள் காண வாராயே. (2) 8.5.1<br/>
<br/>
3608<br/>
 காண வாராய்  என்றென்று<br/>
  கண்ணும் வாயும் துவர்ந்து,அடியேன்<br/>
நாணி நன்னாட் டலமந்தால்<br/>
  இரங்கி யொருநாள் நீயந்தோ,<br/>
காண வாராய் கருநாயி<br/>
  றுதிக்கும் கருமா மாணிக்க,<br/>
நாணல் மலைபோல் சுடர்ச்சோதி<br/>
  முடிசேர் சென்னி யம்மானே. 8.5.2<br/>
<br/>
3609<br/>
 முடிசேர் சென்னி யம்மா.நின்<br/>
  மொய்பூந் தாமத் தண்டுழாய்,<br/>
கடிசேர் கண்ணிப் பெருமானே. <br/>
  என்றென் றேங்கி யழுதக்கால்,<br/>
படிசேர் மகரக் குழைகளும்<br/>
  பவள வாயும் நால்தோளும்,<br/>
துடிசே ரிடையும் அமைந்ததோர்<br/>
  தூநீர் முகில்போல் தோன்றாயே. 8.5.3<br/>
<br/>
3610<br/>
தூநீர் முகில்போல் தோன்றும்நின்<br/>
  சுடர்க்கொள் வடிவும் கனிவாயும்,<br/>
தேநீர்க் கமலக் கண்களும்<br/>
  வந்தென் சிந்தை நிறைந்தவா,<br/>
மாநீர் வெள்ளீ மலைதன்மேல்<br/>
  வண்கார் நீல முகில்போல,<br/>
தூநீர்க் கடலுள் துயில்வானே.<br/>
  எந்தாய். சொல்ல மாட்டேனே. 8.5.4<br/>
<br/>
3611<br/>
சொல்ல மாட்டேன் அடியேனுன்<br/>
  துளங்கு சோதித் திருப்பாதம்,<br/>
எல்லை யில்சீ ரிளஞாயி<br/>
  றிரண்டு போலென் னுள்ளவா.,<br/>
அல்லல் என்னும் இருள்சேர்தற்<br/>
  குபாயம் என்னே?, ஆழிசூழ்<br/>
மல்லல் ஞால முழுதுண்ட<br/>
  மாநீர்க் கொண்டல் வண்ணனே. 8.5.5<br/>
<br/>
3612<br/>
 கொண்டல் வண்ணா. குடக்கூத்தா.<br/>
  வினையேன் கண்ணா. கண்ணா,என்<br/>
அண்ட வாணா.  என்றென்னை<br/>
  ஆளக் கூப்பிட் டழைத்தக்கால்,<br/>
விண்டன் மேல்தான் மண்மேல்தான்<br/>
  விரிநீர்க் கடல்தான் மற்றுத்தான்,<br/>
தொண்ட னேனுள் கழல்லாண<br/>
  ஒருநாள் வந்து தோன்றாயே. 8.5.6<br/>
<br/>
3613<br/>
வந்து தோன்றா யன்றேலுன்<br/>
  வையம் தாய மலரடிக்கீழ்,<br/>
முந்தி வந்து யான்நிற்ப<br/>
  முகப்பே கூவிப் பணிகொள்ளாய்,<br/>
செந்தண் கமலக் கண்கைகால்<br/>
  சிவந்த வாயோர் கருநாயிறு,<br/>
அந்த மில்லாக் கதிர்பரப்பி<br/>
  அலர்ந்த தொக்கும் அம்மானே. 8.5.7<br/>
<br/>
3614<br/>
ஒக்கும் அம்மா னுருவமென்<br/>
  றுள்ளம் குழைந்து நாணாளும்,<br/>
தொக்க மேகப் பல்குழாங்கள்<br/>
  காணுந் தோறும் தொலைவன்நான்,<br/>
தக்க ஐவர் தமக்காயன்று<br/>
  றீரைம் பதின்மர் தாள்சாய,<br/>
புக்க நல்தேர்த் தனிப்பாகா.<br/>
  வாராய் இதுவோ பொருத்தமே? 8.5.8<br/>
<br/>
3615<br/>
 இதுவோ பொருத்தம் மின்னாழிப்<br/>
  படையாய். ஏறும் இருஞ்சிசிறைப்புள்,<br/>
அதுவே கொடியா வுயர்த்தானே. <br/>
  என்றென் றேங்கி யழுதக்கால்,<br/>
எதுவே யாகக் கருதுங்கொல்<br/>
  இம்மா ஞாலம் பொறைதீர்ப்பான்,<br/>
மதுவார் சோலை யுத்தர<br/>
  மதுரைப் பிறந்த மாயனே? 8.5.9<br/>
<br/>
3616<br/>
பிறந்த மாயா. பாரதம்<br/>
  பொருத மாயா. நீயின்னே,<br/>
சிறந்த கால்தீ நீர்வான்மண்<br/>
  பிறவு மாய பெருமானே,<br/>
கறந்த பாலுள் நெய்யேபோல்<br/>
  இவற்று ளெங்கும் கண்டுகொள்,<br/>
இறந்து நின்ற பெருமாயா.<br/>
  உன்னை எங்கே காண்கேனே? 8.5.10<br/>
<br/>
3617<br/>
 எங்கே காண்கேன் ஈன்துழாய்<br/>
  அம்மான் றன்னை யான்? என்றென்று<br/>
அங்கே தாழ்ந்த சொற்களால்<br/>
  அந்தண் குருகூர்ச் சடகோபன்,<br/>
செங்கேழ் சொன்ன வாயிரத்துள்<br/>
  இவையும் பத்தும் வல்லார்கள்,<br/>
இங்கே காண இப்பிறப்பே<br/>
  மகிழ்வர் எல்லியும் காலையே. (2) 8.5.11<br/>
<br/>
3618<br/>
எல்லியும் காலையும் தன்னை நினைந்தெழ,<br/>
நல்ல அருள்கள் நமக்கேதந் தருள்செய்வான்,<br/>
அல்லியந் தண்ணந் துழாய்முடி யப்பனூர்,<br/>
செல்வர்கள் வாழும் திருக்கடித் தானமே. (2) 8.6.1<br/>
<br/>
3619<br/>
திருக்கடித் தானமும் என்னுடைச் சிந்தையும்,<br/>
ஒருக்கடுத் துள்ளே உறையும் பிரான்கண்டீர்,<br/>
செருக்கடுத் தன்று திகைத்த அரக்கரை,<br/>
உருக்கெட வாளி பொழிந்த ஒருவனே. 8.6.2<br/>
<br/>
3620<br/>
ஒருவ ரிருவரோர் மூவ ரெனநின்று,<br/>
உருவு கரந்துள் ளுந்தோறும் தித்திப்பான்,<br/>
திருவமர் மார்வன் திருக்கடித் தானத்தை,<br/>
மருவி யுரைகின்ற மாயப் பிரானே. 8.6.3<br/>
<br/>
3621<br/>
மாயப் பிரானென வல்வினை மாய்ந்தற,<br/>
நேயத்தி னால்நெஞ்சம் நாடு குடிகொண்டான்,<br/>
தேசத் தமரர் திருக்கடித் தானத்தை,<br/>
வாசப் பொழில்மன்னு கோயில்கொண் டானே. 8.6.4<br/>
<br/>
3622<br/>
கோயில்கொண் டான்தன் திருக்கடித் தானத்தை,<br/>
கோயில்கொண் டானத னேடுமென் னெஞ்சகம்,<br/>
கோயில்கொள் தெய்வமெல் லாம்தொழ, வைகுந்தம்<br/>
கோயில்கொண் டகுடக் கூத்தவம் மானே. 8.6.5<br/>
<br/>
3623<br/>
கூத்தவம் மான்கொடி யேனிடர் முற்றவும்,<br/>
மாய்த்தவம் மான்மது சூதவம் மானுறை,<br/>
பூத்த பொழில்தண் திருக்கடித் தானத்தை,<br/>
ஏத்தநில் லாகுறிக் கொண்டமின் இடரே. 8.6.6<br/>
<br/>
3624<br/>
கொண்டமின் இடர்கெட வுள்ளத்துக் கோவிந்தன்,<br/>
மண்விண் முழுதும் அளந்தவொண் டாமரை,<br/>
மண்ணவர் தாம்தொழ வானவர் தாம்வந்து,<br/>
நண்ணு திருக்கடித் தான நகரே. 8.6.7<br/>
<br/>
3625<br/>
தான நகர்கள் தலைசிறந் தெங்கெங்கும்,<br/>
வானிந் நிலம்கடல் முற்றுமெம் மாயற்கே,<br/>
ஆன விடத்துமென் நெஞ்சும் திருக்கடித்<br/>
தான நகரும், தனதாயப் பதியே. 8.6.8<br/>
<br/>
3626<br/>
தாயப் பதிகள்தலைசிறந் தெங்கெங்கும்,<br/>
மாயத்தி னால்மன்னி வீற்றிருந் தானுறை,<br/>
தேயத் தமரர் திருக்கடித் தானத்துள்,<br/>
ஆயர்க் கதிபதி அற்புதன் தானே. 8.6.9<br/>
<br/>
3627<br/>
அற்புதன் நாரா யணனரி வாமனன்,<br/>
நிற்பது மேவி யிருப்பதென் னெஞ்சகம்,<br/>
நற்புகழ் வேதியர் நான்மறை நின்றதிர்,<br/>
கற்பகச் சோலைத் திருக்கடித் தானமே. 8.6.10<br/>
<br/>
3628<br/>
சோலை திருக்கடித் தானத் துறைதிரு<br/>
மாலை, மதிள்குரு கூர்ச்சடகோபன்fசொல்,<br/>
பாலோ டமுதன்ன ஆயிரத் திப்பத்தும்,<br/>
மேலைவை குந்தத் திருத்தும் வியந்தே. (2) 8.6.11<br/>
<br/>
3629<br/>
இருத்தும் வியந்தென்னைத் தன்பொன் னடிக்கீழென்று,<br/>
அருத்தித் தெனைத்தோர் பலநாள் அழைத்தேற்கு,<br/>
பொருத்த முடைவா மனன்தான் புகுந்து,என்தன்<br/>
கருத்தை யுறவீற் றிருந்தான் கண்டுகொண்டே. (2)  8.7.1<br/>
<br/>
3630<br/>
இருந்தான் கண்டுகொண் டெனதேழை நெஞ்சாளும்,<br/>
திருந்தாத வோரைவ ரைத்தேய்ந் தறமன்னி,<br/>
பெருந்தாள் களிற்றுக் கருள்செய்த பெருமான்,<br/>
தருந்தான் அருள்தான் இனியான் அறியேனே. 8.7.2<br/>
<br/>
3631<br/>
அருள்தா னினியான் அறியேன் அவனென்னுள்,<br/>
இருள்தான் அறவீற் றிருந்தான் இதுவல்லால்,<br/>
பொருள்தா னெனில்மூ வுலகும் பொருளல்ல,<br/>
மருள்தானீ தோ?மாய மயக்கு மயக்கே. 8.7.3<br/>
<br/>
3632<br/>
மாய மயக்குமயக் கானென்னை வஞ்சித்து,<br/>
ஆயன் அமரர்க் கரியே றெனதம்மான்,<br/>
தூய சுடர்ச்சோதி தனதென்னுள் வைத்தான்,<br/>
தேயம் திகழும்தன் திருவருள் செய்தே. 8.7.4<br/>
<br/>
3633<br/>
திகழுந்தன் திருவருள் செய்துல கத்தார்,<br/>
புகழும் புகழ்தா னதுகாட்டித் தந்து,என்னுள்<br/>
திகழும் மணிக்குன்ற மொன்றே யொத்துநின்றான்,<br/>
புகழும் புகழ்மற் றெனக்குமோர் பொருளே? 8.7.5<br/>
<br/>
3634<br/>
பொருள்மற் றெனக்குமோர் பொருள்தன்னில் சீர்க்கத்<br/>
தருமேல்,பின் யார்க்கவன் தன்னைக் கொடுக்கும்?,<br/>
கருமா ணிக்கக் குன்றத்துத் தாமரைபோல்,<br/>
திருமார்பு கால்கண்கை செவ்வாய் உந்தியானே. 8.7.6<br/>
<br/>
3635<br/>
செவ்வாயுந்தி வெண்பல் சுடர்க்குழை, தன்னோடு<br/>
எவ்வாய்ச் சுடரும் தம்மில்முன் வளாய்க்கொள்ள,<br/>
செவ்வாய் முறுவலோ டெனதுள்ளத் திருந்த,<br/>
அவ்வா யன்றியான் அறியேன்மற் றருளே. 8.7.7<br/>
<br/>
3636<br/>
அறியேன்மற் றருளென்னை யாளும் பிரானார்,<br/>
வெறிதே யருள்செய்வர் செய்வார்கட் குகந்து,<br/>
சிறியே னுடைச்சிந்தை யுள்மூ வுலகும்,தம்<br/>
நெறியா வயிற்றிற்கொண்டு நின்றொழிந் தாரே. 8.7.8<br/>
<br/>
3637<br/>
வயிற்றிற்கொண்டு நின்றொழிந் தாரும் யவரும்,<br/>
வயிற்றிற்கொண்டு நின்றொரு மூவுல கும்,தம்<br/>
வயிற்றிற்கொண்டு நின்றவண் ணம்நின்ற மாலை,<br/>
வயிற்றிற்கொண்டு மன்னவைத் தேன்மதி யாலே. 8.7.9<br/>
<br/>
3638<br/>
வைத்தேன் மதியா லெனதுள்ளத் தகத்தே,<br/>
எய்த்தே யொழிவேனல் லேனென்றும் எப்பொதும்,<br/>
மொய்த்தேய் திரைமோது தண்பாற் கடலுளால்,<br/>
பைத்தேய் சுடர்ப்பாம் பணைநம் பரனையே. 8.7.10<br/>
<br/>
3639<br/>
சுடர்ப்பாம் பணைநம் பரனைத் திருமாலை,<br/>
அடிச்சேர் வகைவண் குருகூர்ச் சடகோபன்,<br/>
முடிப்பான் சொன்னவா யிரத்திப்பத் தும்சன்மம்<br/>
விட,தேய்ந் தறநோக்கும் தன்கண்கள் சிவந்தே. (2) 8.7.11<br/>
<br/>
3640<br/>
கண்கள் சிவந்து பெரியவாய்<br/>
  வாயும் சிவந்து கனிந்து,உள்ளே<br/>
வெண்பல் இலகு சுடரிலகு<br/>
  விலகு மகர குண்டலத்தன்,<br/>
கொண்டல் வண்ணன் சுடர்முடியன்<br/>
  நான்கு தோளன் குனிசார்ங்கன்,<br/>
ஒண்சங் கதைவா ளாழியான்<br/>
  ஒருவன் அடியே னுள்ளானே. (2) 8.8.1<br/>
<br/>
3641<br/>
அடியே னுள்ளான் உடலுள்ளான்<br/>
  அண்டத் தகத்தான் புறத்துள்ளான்,<br/>
படியே யிதுவென் றுரைக்கலாம்,<br/>
  படியன் அல்லன் பரம்பரன்,<br/>
கடிசேர் நாற்றத் துள்ளாலை<br/>
  இன்பத் துன்பக் கழிநேர்மை,<br/>
ஒடியா இன்பப் பெருமையோன்<br/>
  உணர்வி லும்ப ரொருவனே. 8.8.2<br/>
<br/>
3652<br/>
உணர்வி லும்ப ரொருவனை<br/>
  அவன தருளா லுறல்பொருட்டு,என்<br/>
உணர்வி னுள்ளே யிருத்தினேன்<br/>
  அதுவும் அவன தின்னருளே,<br/>
உணர்வும் உயிரும் உடம்பும்மற்<br/>
றுலப்பி லனவும் பழுதேயாம்,<br/>
உணர்வைப் பெறவூர்ந் திறவேறி<br/>
  யானும் தானா யொழிந்தானே.  8.8.3<br/>
<br/>
3643<br/>
யானும் தானா யொழிந்தானை<br/>
  யாதும் யவர்க்கும் முன்னோனை,<br/>
தானும் சிவனும் பிரமனும்<br/>
  ஆகிப் பணைத்த தனிமுதலை,<br/>
தேனும் பாலும் கன்னலும்<br/>
  அமுதும் ஆகித் தித்தித்து,என்<br/>
ஊனி லுயிரி லுணர்வினில்<br/>
  நின்ற வொன்றை யுணர்ந்தேனே.   8.8.4<br/>
<br/>
3644<br/>
நின்ற ஒன்றை யுணர்ந்தேனுக்<br/>
  கதனுள் நேர்மை அதுவிதுவென்று,<br/>
ஒன்றும் ஒருவர்க் குணரலாகா<br/>
  துணர்ந்தும் மேலும் காண்பரிது<br/>
சென்று சென்று பரம்பரமாய்<br/>
  யாது மின்றித் தேய்ந்தற்று,<br/>
நன்று தீதென் றறிவரிதாய்<br/>
  நன்றாய் ஞானம் கடந்ததே.  8.8.5<br/>
<br/>
3645<br/>
நன்றாய் ஞானம் கடந்துபோய்<br/>
  நல்லிந் திரிய மெல்லாமீர்த்து,<br/>
ஒன்றாய்க் கிடந்த அரும்பெரும்பாழ்<br/>
  உலப்பி லதனை யுணர்ந்துணர்ந்து,<br/>
சென்றாங் கின்ப துன்பங்கள்<br/>
  செற்றுக் களைந்து பசையற்றால்,<br/>
அன்றே யப்போ தேவீடு<br/>
  அதுவே வீடு வீடாமே. 8.8.6<br/>
<br/>
3646<br/>
அதுவே வீடு வீடு<br/>
  பேற்றின்பந் தானும் அதுதேறி,<br/>
எதுவே தானும் பற்றின்றி<br/>
  யாது மிலிக ளாகிற்கில்,<br/>
அதுவே வீடு வீடு<br/>
  பேற்றின்பந் தானும் அதுதேறாது,<br/>
 எதுவே வீடே தின்பம்? என்<br/>
  றெய்த்தா ரெய்த்தா ரெய்த்தாரே.  8.8.7<br/>
<br/>
3647<br/>
எய்த்தா ரெய்த்தா ரெய்த்தாரென்<br/>
  றில்லாத் தாரும் புறத்தாரும்<br/>
மொய்த்து,ஆங் கலறி முயங்கத்தாம்<br/>
  போகும் போது,உன் மத்தர்போல்<br/>
பித்தே யேறி யனுராகம்<br/>
  பொழியும் போதெம் பெம்மானோடு<br/>
ஒத்தே சென்று,அங் குளம்கூடக்<br/>
  கூடிற் றாகில் நல்லுறைப்பே. 8.8.8<br/>
<br/>
3648<br/>
கூடிற் றாகில் நல்லுறைப்புக்<br/>
  கூடா மையைக் கூடினால்,<br/>
ஆடல் பறவை யுயர்கொடியெம்<br/>
  ஆய னாவ ததுவதுவே,<br/>
வீடைப் பண்ணி யொருபரிசே<br/>
  எதிர்வும் நிகழ்வும் கழிவுமாய்,<br/>
ஓடித் திரியும் யோகிகளும்<br/>
  உளரு மில்லை யல்லரே. 8.8.9<br/>
<br/>
3649<br/>
உளரு மில்லை யல்லராய்<br/>
  உளரா யில்லை யாகியே,<br/>
உளரெம் மொருவர் அவர்வந்தென்<br/>
  உள்ளத் துள்ளே யுறைகின்றார்<br/>
வளரும் பிறையும் தேய்பிறையும்<br/>
  போல் அசைவும் ஆக்கமும்,<br/>
வளரும் சுடரும் இருளும்போல்<br/>
  தெருளும் மருளும் மாய்த்தோமே. 8.8.10<br/>
<br/>
3650<br/>
தெருளும் மருளும் மாய்த்துத்தன்<br/>
  திருந்து செம்பொற் கழலடிக்கீழ்<br/>
அருளி யிருத்தும் அம்மானாம்<br/>
  அயனாம் சிவனாம்,திருமாலால்<br/>
அருளப் பட்ட சடகோபன்<br/>
  ஓரா யிரத்து ளிப்பத்தால்,<br/>
அருளி யடிக்கீ ழிருத்தும்நம்<br/>
  அண்ணல் கருமா ணிக்கமே. (2) 8.8.11<br/>
<br/>
3651<br/>
கருமா ணிக்க மலைமேல்மணித்<br/>
  தடந்தாமரைக் காடுகள்போல்,<br/>
திருமார்வு வாய்கண்கை யுந்திகாலுடை<br/>
  யாடைகள் செய்யபிரான்<br/>
திருமா லெம்மான் செழுநீர்வயல்<br/>
  குட்டநாட்டுத் திருப்புலியூர்,<br/>
அருமாயன் பேரன்றிப் பேச்சிலள்<br/>
  அன்னைமீரிதற் கென்செய்கேனா. (2)8.9.1<br/>
<br/>
3652<br/>
அன்னைமீ ரிதற்கென் செய்கேன்?<br/>
  அணிமேருவின் மீதுலவும்,<br/>
துன்னு சூழ்சுடர் ஞாயிறும்<br/>
  அன்றியும்பல் சுடர்களும்போல்,<br/>
மின்னு நீண்முடி யாரம்பல்கலன்<br/>
  றானுடை யெம்பெருமான்,<br/>
புன்னை யம்பொழில் சூழ்திருப்<br/>
  புலியூர் புகழுமிவளே.  8.9.2<br/>
<br/>
3653<br/>
புகழு மிவள்நின் றிராப்பகல்<br/>
  பொருநீர்க்கடல் தீப்பட்டு,எங்கும்<br/>
திகழு மெரியோடு செல்வதொப்பச்<br/>
  செழுங்கதி ராழிமுதல்<br/>
புகழும் பொருபடை யேந்திப்போர்<br/>
  புக்கசுரரைப் பொன்றுவித்தான்<br/>
திகழு மணிநெடு மாடம்நீடு<br/>
  திருப்பூலி யுர்வளமே.  8.9.3<br/>
<br/>
3654<br/>
ஊர்வ ளம்கிளர் சோலையும்<br/>
  கரும்பும்பெருஞ் செந்நெலும்சூழ்ந்து<br/>
ஏர்வ ளம்கிளர் தண்பணைக்<br/>
  குட்டநாட்டுத் திருப்பூலியுர்,<br/>
சீர்வ ளம்கிளர் மூவுல<br/>
  குண்டுமிழ் தேவபிரான்,<br/>
பேர்வ ளம்கிளர்ந் தன்றிப்<br/>
  பேச்சிலளின்றிப் புனையிழையே.  8.9.4<br/>
<br/>
3655<br/>
புனையிழைகள் அணிவும் ஆடையுடையும் புதுக்க ணிப்பும்,<br/>
நினையும் நீர்மைய தன்றிவட்கிது நின்று நினைக்கப்புக்கால்,<br/>
சுனுயி னுள்தடந் தாமரை மலரும்தண் திருப்புலியுர்,<br/>
முனைவன் மூவுல காளியப்பன் திருவருள் மூழ்கினளே.8.9.5<br/>
<br/>
3656<br/>
திருவருள் மூழ்கி வைகளும் செழுநீர்நிறக் கண்ணபிரான்,<br/>
திருவருள் களும்சேர்ந் தமைக்கடை யாளம் திருந்தவுள,<br/>
திருவருள் அருளால் அவன்fசென்று சேர்தண் திருப்பூலியுர்,<br/>
திருவருள் கமுகொண் பழத்தது மெல்லியல் செவ்விதழே.8.9.6<br/>
<br/>
3657<br/>
மெல்லிலைச் செல்வண் கொடிபுல்க வீங்கிளந் தாள்கமுகின்,<br/>
மல்லிலை மடல்வாழை யீங்கனி சூழ்ந்து மணம்கமழ்ந்து,<br/>
புல்லிலைத் தெங்கி னூடுகால் உலவும்தண் திருப்பூலியுர்,<br/>
மல்லலம் செல்வக் கண்ணந்தாள் அடைந்தாள் இம் மடவரலே.   8.9.7<br/>
<br/>
3658<br/>
மடவரல் அன்னைமீர்கட் கெஞ்சொல்லிச்<br/>
  சொல்லுகேன்? மல்லைச்செல்வ<br/>
வடமொழி மறைவாணர் வேள்வியுள்<br/>
  நெய்யழல் வான்புகைபோய்<br/>
திடவிசும் பிலமரர் நாட்டை<br/>
  மறைக்கும்தண் திருப்பூலியுர்,<br/>
படவர வணையான் றன்நாமம்<br/>
  அல்லால் பரவா ளிவளே.  8.9.8<br/>
<br/>
3659<br/>
பரவா ளிவள்நின் றிராப்பகல்<br/>
  பனிநீர்நிறக் கண்ணபிரான்,<br/>
விரவா ரிசைமறை வேதியரொலி<br/>
  வேலையின் நின்றொலிப்ப,<br/>
கரவார் தடந்தொறும் தாமரைக்<br/>
  கயந்தீவிகை நின்றலரும்,<br/>
புரவார் கழனிகள் சூழ்திருப்<br/>
  புலியூர்ப்புக ழன்றிமற்றே.   8.9.9<br/>
<br/>
3660<br/>
அன்றிமற் றோருபாய மென்னிவ<br/>
  ளந்தண்டு ழாய்கமழ்தல்,<br/>
குன்ற மாமணி மாடமாளிகைக்<br/>
  கோலக்கு ழாங்கள்மல்கி,<br/>
தென்தி சைத்தில தம்புரைக்<br/>
  குட்டநாட்டுத் திருப்பூலியுர்,<br/>
நின்ற மாயப்பி ராந்திரு<br/>
  வருளாமிவள் நேர்ப்பட்டதே.   8.9.10<br/>
<br/>
3661<br/>
நேர்ப்பட்ட நிறைமூ வுலகுக்கும்<br/>
  நாயகன் றன்னடிமை,<br/>
நேர்ப்பட்ட தொண்டர்தொண்டர்<br/>
  தொண்டர்தொண்டன் சடகோ பன்,சொல்<br/>
நேர்ப்பட்ட தமிழ்மாலை யாயிரத்துள்<br/>
  இவையு மோர்பத்தும்<br/>
நேர்ப்பட் டாரவர், நேர்ப்பட்டார்<br/>
  நெடுமாற்கடி மைசெய்யவே. (2)  8.9.11<br/>
<br/>
அறுசீர் ஆசிரிய விருத்தம்<br/>
<br/>
3662<br/>
நெடுமாற் கடிமை செய்வேன்போல்<br/>
  அவனை கருத வஞ்சித்து,<br/>
தடுமாற் றற்ற தீக்கதிகள்<br/>
  முற்றும் தவிர்ந்த சதிர்நினைந்தால்,<br/>
கொடுமா வினையேன் அவனடியார்<br/>
  அடியே கூடும் இதுவல்லால்,<br/>
விடுமா றென்ப தென்னந்தோ.<br/>
  வியன்மூ வுலகு பெறினுமே? (2)9.9.1<br/>
<br/>
3663<br/>
வியன்மூ வுலகு பெறினும்போய்த்<br/>
  தானே தானே யானாலும்,<br/>
புயல்மே கம்போல் திருமேனி<br/>
  அம்மான் புனைபூங் கழலடிக்கீழ்,<br/>
சயமே யடிமை தலைநின்றார்<br/>
  திருத்தாள் வணங்கி, இம்மையே<br/>
பயனே யின்பம் யான்பெற்ற<br/>
  துறுமோ பாவி யேனுக்கே?  9.9.2<br/>
<br/>
3664<br/>
உறுமோ பாவி யேனுக்கிவ்<br/>
  வுலகம் மூன்றும் உடன்நிறைய,<br/>
சிறுமா மேனி நிமிர்த்தவென்<br/>
  செந்தா மரைக்கண் திருக்குறளன்<br/>
நறுமா விரைநாண் மலரடிக்கீழ்ப்<br/>
  புகுதல் அன்றி அவனடியார்,<br/>
சிறுமா மனிச ராயென்னை<br/>
  ஆண்டா ரிங்கே திரியவே.  9.9.3<br/>
<br/>
3665<br/>
இங்கே திரிந்தேற் கிழக்குற்றென்.<br/>
  இருமா நிலமுன் னுண்டுமிழ்ந்த,<br/>
செங்கோ லத்த பவளவாய்ச்<br/>
  செந்தா மரைக்க ணென்னம்மான்<br/>
பொங்கேழ் புகழ்கள் வாயவாய்ப்<br/>
  புலன்கொள் வடிவென் மனத்தாய்<br/>
அங்கேய் மலர்கள் கையவாய்<br/>
  வழிபட் டோ ட அருளிலே?  9.9.4<br/>
<br/>
3666<br/>
வழிபட் டோ ட அருள்பெற்று<br/>
  மாயன் கோல மலரடிக்கீழ்,<br/>
சுழிபட் டோ டும் சுடர்ச்சோதி<br/>
  வெள்ளத் தின்புற் றிருந்தாலும்,<br/>
இழிபட் டோ டும் உடலினிற்<br/>
  பிறந்து தன்fசீர் யான்கற்று,<br/>
மொழிபட் டோ டும் கவியமுத<br/>
  நுகர்ச்சி யுறுமோ முழுதுமே?  9.9.5<br/>
<br/>
3667<br/>
நுகர்ச்சி யுறுமோ மூவுலகின்<br/>
  வீடு பேறு தன்கேழில்,<br/>
புகர்ச்செம் முகத்த களிறட்ட<br/>
  பொன்னா ழிக்கை யென்னம்மான்,<br/>
நிகர்ச்செம் பங்கி யெரிவிழிகள்<br/>
  நீண்ட அசுர ருயிரெல்லாம்,<br/>
தகர்த்துண் டுழலும் புட்பாகன்<br/>
  பெரிய தனிமாப் புகழே?   9.9.6<br/>
<br/>
3668<br/>
தனிமாப் புகழே யெஞ்ஞான்றும்<br/>
  நிற்கும் படியாத் தான்தோன்றி,<br/>
முனிமாப் பிரம முதல்வித்தாய்<br/>
  உலகம் மூன்றும் முளைப்பித்த,<br/>
தனிமாத் தெய்வத் தளிரடிக்கீழ்ப்<br/>
  புகுதல் அன்றி அவனடியார்,<br/>
நனிமாக் கலவி யின்பமே<br/>
  நாளும் வாய்க்க நங்கட்கே.   9.9.7<br/>
<br/>
3669<br/>
நாளும் வாய்க்க நங்கட்கு<br/>
  நளிர்நீர்க் கடலைப் படைத்து,தன்<br/>
தாளும் தோளும் முடிகளும்<br/>
  சமனி லாத பலபரப்பி,<br/>
நீளும் படர்பூங் கற்பகக்<br/>
  காவும் நிறைபன் னாயிற்றின்,<br/>
கோளு முடைய மணிமலைபோல்<br/>
  கிடந்தான் தமர்கள் கூட்டமே.   9.9.8<br/>
<br/>
3670<br/>
தமர்கள் கூட்ட வல்வினையை<br/>
  நாசஞ் செய்யும் சதிர்மூர்த்தி,<br/>
அமர்கொள் ஆழி சங்குவாள்<br/>
  வில்தண் டாதி பல்படையன்,<br/>
குமரன் கோல ஐங்கணைவேள்<br/>
  தாதை கோதில் அடியார்தம்.<br/>
தமர்கள் தமர்கள் தமர்களாம்<br/>
  சதிரே வாய்க்க தமியேற்கே.   9.9.9<br/>
<br/>
3671<br/>
வாய்க்க தமியேற் கூழிதோ<br/>
  றூழி யூழி மாகாயாம்<br/>
பூக்கொள் மேனி நான்குதோள்<br/>
  பொன்னா ழிக்கை யென்னம்மான்,<br/>
நீக்க மில்லா அடியார்தம்<br/>
  அடியார் அடியார் அடியாரெங்<br/>
கோக்கள், அவர்க்கே குடிகளாய்ச்<br/>
  செல்லும் நல்ல கோட்பாடே.   9.9.10<br/>
<br/>
3672<br/>
நல்ல கோட்பாட் டுலகங்கள்<br/>
  மூன்றி னுள்ளும் தான்நிறைந்த,<br/>
அல்லிக் கமலக் கண்ணனை<br/>
  அந்தண் குருகூர்ச் சடகோபன்,<br/>
சொல்லப் பட்ட ஆயிரத்துள்<br/>
  இவையும் பத்தும் வல்லார்கள்,<br/>
நல்ல பதத்தால் மனைவாழ்வர்<br/>
  கொண்ட பெண்டிர் மக்களே. (2)  9.9.11<br/>
<br/>
திருவாய் மொழி ஒன்பதாம் பத்து<br/>
<br/>
3673<br/>
கொண்ட பெண்டிர் மக்களுற்றார் சுற்றத் தவர்பிறரும்,<br/>
கண்ட தோடு பட்டதல்லால் காதல்மற்று யாதுமில்லை,<br/>
எண்டி சையும் கீழும்மேலும் முற்றவு முண்டபிரான்,<br/>
தொண்ட ரோமா யுய்யலல்லா லில்லைகண் டீர்துணையே. (2) 9.1.1<br/>
<br/>
3674<br/>
துணையும் சார்வு மாகுவார்போல் சுற்றத் தவர்பிறரும்,<br/>
அணையவந்த ஆக்கமுண்டேல் அட்டைகள்போல்சுவைப்பர்,<br/>
கணையொன் ராலே யேழ்மாமரமு மெய்தேங் கார்முகிலை,<br/>
புணையென் றுய்யப் போகிலல்லா லில்லைகண் டீர்பொருளே. 9.1.2<br/>
<br/>
3675<br/>
பொருள்கை யுண்டாய்ச் செல்லக்<br/>
  காணில் போற்றியென் றேற்றெழுவர்,<br/>
இருள்கொள் துன்பத் தின்மை<br/>
  காணில் என்னேஎன் பாருமில்லை,<br/>
மருள்கொள் செய்கை யசுரர்<br/>
  மங்க வடமது ரைப்பிறந்தாற்கு<br/>
அருள்கொள் ஆளாய் உய்யல்<br/>
  அல்லால் இல்லைகண் டீரரணே. 9.1.3<br/>
<br/>
3676<br/>
அரணம் ஆவர் அற்ற<br/>
  காலைக் கென்றென் றமைக்கப்பட்டார்,<br/>
இரணம் கொண்ட தெப்பர்<br/>
  ஆவர் இன்றியிட் டாலுமஃஅதே,<br/>
வருணித் தென்னே வடமது<br/>
  ரைப்பி றந்தவன் வண்புகழே,<br/>
சரணென் றுய்யப் போகல்<br/>
  அல்லால் இல்லைகண் டீர்சதிரே. 9.1.4<br/>
<br/>
3677<br/>
சதுரம் என்று தம்மைத்<br/>
  தாமே சம்மதித் தின்மொழியார்,<br/>
மதுர போக மதுவுற்<br/>
  றவரே வைகிமற் றொன்றுறுவர்,<br/>
அதிர்கொள் செய்கை யசுரர்<br/>
  மங்க வடமது ரைப்பிறந்தாற்கு ,<br/>
எதிர்கொள் ஆளாய் உய்யல்<br/>
  அல்லால் இல்லைகண் டீரின்பமே. 9.1.5<br/>
<br/>
3678<br/>
இல்லை கண்டீர் இன்பம்<br/>
  அந்தோ. உள்ளது நினையாதே,<br/>
தொல்லை யார்க ளெத்த னைவர்<br/>
  தோன்றிக் கழிந்தொழிந்தார்?<br/>
மல்லை மூதூர் வடம<br/>
  துரைப்பி றந்தவன் வண்புகழே,<br/>
சொல்லி யுய்யப் போகல்<br/>
  அல்லால் மற்றொன்றில் லைசுருக்கே. 9.1.6<br/>
<br/>
3679<br/>
மற்றொன் றில்லை சுருங்கச்<br/>
  சொன்னோம் மாநிலத் தெவ்வுயிர்க்கும்,<br/>
சிற்ற வேண்டா சிந்திப்<br/>
  பேயமை யும்கண் டீர்களந்தோ.<br/>
குற்றமன் றெங்கள் பெற்றத்<br/>
  தாயன் வடமது ரைப்பிறந்தான்,<br/>
குற்ற மில்சீர் கற்று<br/>
  வைகல் வாழ்தல்கண் டீர்குணமே. 9.1.7<br/>
<br/>
3680<br/>
வாழ்தல் கண்டீர் குணமி<br/>
  தந்தோ. மாயவன் அடிபரவி,<br/>
போழ்து போக வுள்ள<br/>
  கிற்கும் புன்மையி லாதவர்க்கு,<br/>
வாழ்து ணையா வடம<br/>
  துரைப்பி றந்தவன் வண்புகழே,<br/>
வீழ்து ணையாய்ப் போமி<br/>
  தனில்யா துமில்லை மிக்கதே. 9.1.8<br/>
<br/>
3681<br/>
யாது மில்லை மிக்க<br/>
  தனிலென் றன்ற துகருதி,<br/>
காது செய்வான் கூதை<br/>
  செய்து கடைமுறை வாழ்கையும்போம்,<br/>
மாது கிலிங்கொ டிக்கொள்<br/>
  மாட வடமது ரைப்பிறந்த,<br/>
தாது சேர்தாள் கண்ணன்<br/>
  அல்லால் இல்லைகண் டீரிசரணே. 9.1.9<br/>
<br/>
3682<br/>
கண்ணன் அல்லால் இல்லை<br/>
  கண்டீர் சரணது நிற்கவந்து,<br/>
மண்ணின் பாரம் நீக்கு<br/>
  தற்கே வடமது ரைப்பிறந்தான்,<br/>
திண்ண மாநும் முடைமை<br/>
  யுண்டேல் அவனடி சேர்ந்துய்ம்மினோ,<br/>
எண்ண வேண்டா நும்ம<br/>
  தாதும் அவனன்றி மற்றில்லையே. 9.1.10<br/>
<br/>
3683<br/>
ஆதும் இல்லை மற்ற<br/>
  வனிலென் றதுவே துணிந்து,<br/>
தாது சேர்தோள் கண்ண<br/>
  னைக்குரு கூர்ச்சடகோபன்fசொன்ன,<br/>
தீதி லாத வொண்தமிழ்<br/>
  கள் இவை ஆயிரத்து ளிப்பத்தும்,<br/>
ஓத வல்ல பிராக்கள்<br/>
  நம்மை யாளுடை யார்கள்பண்டே. (2) 9.1.11<br/>
<br/>
3684<br/>
பண்டைநா ளாலே நிந்திரு வருளும்<br/>
  பங்கயத் தாள்திரு வருளும்<br/>
கொண்டு,நின் கோயில் சீய்த்துப்பல் படிகால்<br/>
  குடிகுடி வழிவந்தாட் செய்யும்,<br/>
தொண்டரோர்க் கருளிச் சோதிவாய் திறந்துன்<br/>
  தாமரைக் கண்களால் நோக்காய்,<br/>
தெண்டிரைப் பொருநல் தண்பணை சூழ்ந்த<br/>
  திருபுளிங் குடிக்கிடந் தானே. (2) 9.2.1<br/>
<br/>
3685<br/>
குடிகிடந் தாக்கஞ் செய்துநின் தீர்த்த<br/>
  அடிமைக்குற் றேவல்செய்து, உன்பொன்<br/>
அடிக்கட வாதே வழிவரு கின்ற<br/>
  அடியரோர்க் கருளி,நீ யொருநாள்<br/>
படிக்கள வாக நிமிர்த்தநின் பாத<br/>
  பங்கய மேதலைக் கணியாய்,<br/>
கொடிக்கொள்பொன் மதிள்சூழ் குளிர்வயல் சோலைத்<br/>
  திருபுளிங் குடிக்கிடந் தானே. 9.2.2<br/>
<br/>
3686<br/>
கிடந்தநாள் கிடந்தாய் எத்தனை காலம்<br/>
  கிடத்தியுன் திருவுடம் பசைய,<br/>
தொடர்ந்துகுற் றவேல் செய்துதொல் லடிமை<br/>
  வழிவரும் தொண்டரோர்க் கருளி,<br/>
தடந்தோள்தா மரைக்கண் விழித்துநீ யெழுந்துன்<br/>
  தாமரை மங்கையும் நீயும்,<br/>
இடங்கொள்மூ வுலகும் தொழவிருந் தருளாய்<br/>
  திருபுளிங் குடிக்கிடந் தானே. 9.2.3<br/>
<br/>
3687<br/>
புளிகுடிக் கிடந்து வரகுண மங்கை<br/>
  இருந்துவை குந்தத்துள் நின்று,<br/>
தெளிந்தவென் சிந்தை அகங்கழி யாதே<br/>
  என்னையாள் வாயெனக் கருளி,<br/>
நளிந்தசீ ருலகம் மூன்றுடன் வியப்ப<br/>
  நாங்கள்கூத் தாடிநின் றார்ப்ப,<br/>
பளிங்குநீர் முகிலின் பவளம் போல் கனிவாய்<br/>
  சிவப்பநீ காணவா ராயே. 9.2.4<br/>
<br/>
3688<br/>
பவளம் போல் கனிவாய் சிவப்பநீ காண<br/>
  வந்துநின் பன்னிலா முத்தம்,<br/>
தவழ்கதிர் முறுவல் செய்துநின் திருக்கண்<br/>
  டாமரை தயங்குநின் றருளாய்,<br/>
பவளநன் படர்க்கீழ்ச் சங்குறை பொருநல்<br/>
  தண்திருப் புளிங்குடிக் கிடந்தாய்,<br/>
கவளமா களிற்றி னிடர்கெடத் தடத்துக்<br/>
  காய்சினப் பறவையூர்ந் தானே. 9.2.5<br/>
<br/>
3689<br/>
காய்சினப் பறவை யூர்ந்துபொன் மலையின்<br/>
  மீமிசைக் கார்முகில் போல,<br/>
மாசின மாலி மாலிமான் என்றங்<br/>
  கவர்படக் கனன்றுமுன் னின்ற,<br/>
காய்சின வேந்தே. கதிர்முடி யானே.<br/>
  கலிவயல் திருபுளிங் குடியாய்,<br/>
காய்சின ஆழி சங்குவாள் வில்தண்<br/>
  டேந்தியெம் இடர்கடி வானே. 9.2.6<br/>
<br/>
3690<br/>
எம்மிடர் கடிந்திங் கென்னையாள் வானே.<br/>
  இமையவர் தமக்குமாங் கனையாய்,<br/>
செம்மடல் மலரும் தாமரைப் பழனத்<br/>
  தண்திருப் புளிங்குடிக் கிடந்தாய்,<br/>
நம்முடை யடியர் கவ்வைகண் டுகந்து<br/>
  நாம்களித் துளநலம் கூர,<br/>
இம்மட வுலகர் காணநீ யொருநாள்<br/>
  இருந்திடாய் எங்கள்கண் முகப்பே. 9.2.7<br/>
<br/>
3691<br/>
எங்கள்கண் முகப்பே உலகர்கள் எல்லாம்<br/>
  இணையடி தொழுதெழுந் திறைஞ்சி<br/>
தங்களன் பாரத் தமதுசொல் வலத்தால்<br/>
  தலைதலைச் சிறந்தபூ சிப்ப,<br/>
திங்கள்சேர் மாடத் திருப்புளிங் குடியாய்.<br/>
  திருவைகுந் தத்துள்ளாய். தேவா,<br/>
இங்கண்மா ஞாலத் திதனுளு மொருநாள்<br/>
  இருந்திடாய் வீற்றிடங் கொண்டே. 9.2.8<br/>
<br/>
3692<br/>
வீற்றிடங் கொண்டு வியங்கொள்மா ஞாலத்<br/>
  திதனுளு மிருந்திடாய், அடியோம்<br/>
போற்றியோ வாதே கண்ணினை குளிரப்<br/>
  புதுமலர் ஆகத்தைப் பருக,<br/>
சேற்றிள வாளை செந்நெலூ டுகளும்<br/>
  செழும்பணைத் திருப்புளிங் குடியாய்,<br/>
கூற்றமாய் அசுரர் குலமுதல் அரிந்த<br/>
  கொடுவினைப் படைகள்வல் லானே. 9.2.9<br/>
<br/>
3693<br/>
கொடுவினைப் படைகள் வல்லையாய் அமரர்க்<br/>
  கிடர்கெட, அசுரர்கட் கிடர்செய்,<br/>
கடுவினை நஞ்சே. என்னுடை அமுதே.<br/>
  கலிவயல் திருப்புளிங் குடியாய்,<br/>
வடிவிணை யில்லா மலர்மகள் மற்றை<br/>
  நிலமகள் பிடிக்கும்மெல் லடியை,<br/>
கொடுவினை யேனும் பிடிக்கநீ ஒருநாள்<br/>
  கூவுதல் வருதல்செய் யாயே. 9.2.10<br/>
<br/>
3694<br/>
 கூவுதல் வருதல் செய்திடாய்  என்று<br/>
  குரைகடல் கடைந்தவன் தன்னை,<br/>
மேவிநன் கமர்ந்த வியன்புனல் பொருநல்<br/>
  வழுதிநா டஞ்சட கோபன்,<br/>
நாவியல் பாடல் ஆயிரத் துள்ளும்<br/>
  இவையுமோர் பத்தும்வல் லார்கள்,<br/>
ஓவுத லின்றி யுலகம்மூன் றளந்தான்<br/>
  அடியிணை யுள்ளத்தோர் வாரே. (2) 9.2.11<br/>
<br/>
3695<br/>
ஓரா யிரமாய் உலகேழ் அளிக்கும்<br/>
பேரா யிரம்கொண் டதோர்பீ டுடையன்<br/>
காரா யினகா ளநன்மே னியினன்,<br/>
நாரா யணன்நங் கள்பிரான் அவனே. (2) 9.3.1<br/>
<br/>
3696<br/>
அவனே அகல்ஞா லம்படைத் திடந்தான்,<br/>
அவனே யஃதுண் டுமிழ்ந்தான் அளந்தான்,<br/>
அவனே யவனும் அவனும் அவனும்,<br/>
அவனே மற்றெல்லா மும் அறிந் தனமே. 9.3.2<br/>
<br/>
3697<br/>
அறிந்தன வேத அரும்பொருள் நூல்கள்,<br/>
அறிந்தன கொள்க அரும்பொருள் ஆதல்,<br/>
அறிந்தனர் எல்லாம் அரியை வணங்கி,<br/>
அறிந்தனர் நோய்கள் அறுக்கும் மருந்தே. 9.3.3<br/>
<br/>
3698<br/>
மருந்தே நங்கள் போகம கிழ்ச்சிக்கென்று,<br/>
பெருந்தே வர்குழாங் கள்பிதற் றும்பிரான்<br/>
கருந்தேவ னெம்மான் கண்ணன் விண்ணுலகம்<br/>
தரும்தே வலைசோ ரேல்கண்டாய் மனமே. 9.3.4<br/>
<br/>
3699<br/>
மனமே. உன்னைவல் வினையேன் இரந்து,<br/>
கனமே சொல்லினேன் இதுசோ ரேல்கண்டாய்,<br/>
புனமே வியபூந் தண்டுழாய் அலங்கல்,<br/>
இனமே துமிலா னையடை வதுமே. 9.3.5<br/>
<br/>
3700<br/>
அடைவ துமணி யார்மலர் மங்கைதோள்,<br/>
மிடைவ துமசு ரர்க்குவெம் போர்களே,<br/>
கடைவ தும்கட லுள் அமுது, என்மனம்<br/>
உடைவ தும் அவற் கேயொருங் காகவே. 9.3.6<br/>
<br/>
3701<br/>
ஆகம் சேர்நர சிங்கம தாகி,ஓர்<br/>
ஆகங் வள்ளுகி ரால்பிளந் தானுறை,<br/>
மாக வைகுந்தம் காண்பதற்கு, என்மனம்<br/>
ஏக மெண்ணும் இராப்பக லின்றியே. 9.3.7<br/>
<br/>
3702<br/>
இன்றிப் போக இருவினை யும்கெடுத்து,<br/>
ஒன்றி யாக்கை புகாமையுய் யக்கொள்வான்,<br/>
நின்ற வேங்கடம் நீணிலத் துள்ளது,<br/>
சென்று தேவர்கள் கைதொழு வார்களே. 9.3.8<br/>
<br/>
3703<br/>
தொழுது மாமலர் நீர்சுடர் தூபம்கொண்டு,<br/>
எழுது மென்னும் இதுமிகை யாதலில்,<br/>
பழுதில் தொல்புகழ்ப் பாம்பணைப் பள்ளியாய்,<br/>
தழுவு மாறறி யேனுன தாள்களே. 9.3.9<br/>
<br/>
3704<br/>
தாள தாமரை யானுன துந்தியான்,<br/>
வாள்கொள் நீள்மழு வாளியுன் ஆகத்தான்,<br/>
ஆள ராய்த்தொழு வாரும் அமரர்கள்,<br/>
நாளும் என்புகழ் கோவுன சீலமே? 9.3.10<br/>
<br/>
3705<br/>
சீல மெல்லையி லானடி மேல்,அணி<br/>
கோல நீள்குரு கூர்ச்சட கோபன்fசொல்,<br/>
மாலை யாயிரத் துள்ளிவை பத்தினின்<br/>
பாலர், வைகுந்த மேறுதல் பான்மையே. (2) 9.3.11<br/>
<br/>
3706<br/>
மையார் கருங்கண்ணி கமல மலர்மேல்<br/>
செய்யாள், திருமார் வினில்சேர் திருமாலே,<br/>
வெய்யார் சுடராழி சுரிசங்க மேந்தும்<br/>
கையா, உனைக்காணக் கருதுமென் கண்ணே. 9.4.1<br/>
<br/>
3707<br/>
கண்ணே யுனைக்காணக் கருதி,என் னெஞ்சம்<br/>
எண்ணே கொண்ட சிந்தையதாய் நின்றியம்பும்,<br/>
விண்ணோர் முனிவர்க் கென்றும்காண் பரியாயை,<br/>
நண்ணா தொழியே னென்றுநான் அழைப்பனே. 9.4.2<br/>
<br/>
3708<br/>
அழைக்கின்ற வடிநாயேன் நாய்கூழை வாலால்,<br/>
குழைக்கின் றதுபோல் என்னுள்ளம் குழையும்,<br/>
மழைக்கன்று குன்றமெடுத்த தாநிரை காத்தாய்,<br/>
பிழைக்கின்ற தருளென்று பேதுறு வேனே. 9.4.3<br/>
<br/>
3709<br/>
உறுவதிது வென்றுனக் காட்பட்டு, நின்கண்<br/>
பெறுவ தெதுகொலென்று பேதையேன் நெஞ்சம்,<br/>
மறுகல்செய்யும் வானவர் தானவர்க் கென்றும்,<br/>
அறிவ தரிய அரியாய அம்மானே. 9.4.4<br/>
<br/>
3710<br/>
அரியாய அம்மானை அமரர் பிரானை,<br/>
பெரியானைப் பிரமனை முன்படைத் தானை,<br/>
வரிவாள் அரவின் அணைப்பள்ளி கொள்கின்ற,<br/>
கரியான் கழல்காணக் கருதும் கருத்தே. 9.4.5<br/>
<br/>
3711<br/>
கருத்தே யுனைக்காணக் கருதி,என் னெஞ்சத்<br/>
திருத்தாக இருத்தினேன் தேவர்கட் கெல்லாம்<br/>
விருத்தா, விளங்கும் சுடர்ச்சோதி யுயரத்<br/>
தொருத்தா, உனையுள்ளும் என்னுள்ளம் உகந்தே. 9.4.6<br/>
<br/>
3712<br/>
உகந்தே யுனையுள்ளு மென்னுள்ளத்து, அகம்பால்<br/>
அகந்தான் அமர்ந்தே யிடங்கொண்ட அமலா,<br/>
மிகுந்தான வன்மார் வகலம் இருகூறா<br/>
நகந்தாய், நரசிங் கமதாய வுருவே. 9.4.7<br/>
<br/>
3713<br/>
உருவா கியாஅறு சமயங்கட் கெல்லாம்,<br/>
பொருவாகி நின்றான் அவனெல்லாப் பொருட்கும்,<br/>
அருவாகிய ஆதியைத் தேவர்கட் கெல்லாம்,<br/>
கருவாகிய கண்ணனைக் கண்டுகொண் டேனே. 9.4.8<br/>
<br/>
3714<br/>
கண்டுகொண் டேனேகண் ணிணையாரக் களித்து,<br/>
பண்டை வினையாயின பற்றோ டறுத்து,<br/>
தொண்டர்க் கமுதுண்ணச் சொன்மாலைகள் சொன்னேன்,<br/>
அண்டத் தமரர் பெருமான். அடியேனே. 9.4.9<br/>
<br/>
3715<br/>
அடியா னிவனென் றெனக்கா ரருள்செய்யும்<br/>
நெடியானை, நிறைபுகழ் அஞ்சிறைப் புள்ளின்<br/>
கொடியானை, குன்றாமல் உலகம் அளந்த<br/>
அடியானை, அடைந்தடி யேனுய்ந்த வாறே. 9.4.10<br/>
<br/>
3716<br/>
ஆற மதயானை அடர்த்தவன் றன்னை,<br/>
சேறார் வயல்தென் குருகூர்ச் சடகோபன்,<br/>
நூறே சொன்னவோ ராயிரத்து ளிப்பத்தும்,<br/>
ஏறே தரும்வா னவர்தமின் னுயிர்க்கே. (2) 9.4.11<br/>
<br/>
3717<br/>
இன்னுயிர்ச் சேவலும் நீரும்<br/>
  கூவிக்கொண்டுயிங் கெத்தனை,<br/>
என்னுயிர் நோவ மழிற்றேன்<br/>
  மின்குயில் பேடைகாள்,<br/>
என்னுயிர்க் கண்ண பிரானை<br/>
  நீர்வரக் கூவுகிலீர்,<br/>
என்னுயிர்க் கூவிக் கொடுப்பார்க்கும்<br/>
  இத்தனை வேண்டுமோ? (2) 9.5.1<br/>
<br/>
3718<br/>
இத்தனை வேண்டுவ தன்றந்தோ.<br/>
  அன்றில் பேடைகாள்,<br/>
எத்தனை நீரும் நுஞ்சே<br/>
  வலும்கரைந் தேங்குதிர்,<br/>
வித்தகன் கோவிந்தன் மெய்ய<br/>
  னல்ல னொருவர்க்கும்,<br/>
அத்தனை யாமினி யென்னு<br/>
  யிரவன் கையதே. 9.5.2<br/>
<br/>
3719<br/>
அவன்கைய தேயென தாருயிர்<br/>
  அன்றில் பேடைகாள்,<br/>
எவன்சொல்லி நீர்குடைந் தாடு<br/>
  திர்புடை சூழவே,<br/>
தவம்செய் தில்லா வினையாட்டி<br/>
  யெனுயி ரிங்குண்டோ ,<br/>
எவன்சொல்லி நிற்றும்நும் ஏங்கு<br/>
  கூக்குரல் கேட்டுமே. 9.5.3<br/>
<br/>
3720<br/>
கூக்குரல் கேட்டும் நங்f கண்ணன்<br/>
  மாயன் வெளிப்படான்,<br/>
மேற்கிளை கொள்ளேன்மின் நீரும்<br/>
  சேவலும் கோழிகாள்,<br/>
வாக்கும் மனமும் கரும<br/>
  மும்நமக் காங்கதே,<br/>
ஆக்கையு மாவியும் அந்தரம்<br/>
  நின்று ழலுமே. 9.5.4<br/>
<br/>
3721<br/>
அந்தரம் நின்றுழல் கின்ற<br/>
  யானுடைப் பூவைகாள்,<br/>
நுந்திரத் தேது மிடையில்<br/>
  லைகுழ றேன்மினோ,<br/>
இந்திர ஞாலங்கள் காட்டியிவ்<br/>
  வேழுல கும்கொண்ட,<br/>
நந்திரு மார்பன் நம்மாவி<br/>
  யுண்ணநன் கெண்ணினான். 9.5.5<br/>
<br/>
3722<br/>
நன்கெண்ணி நான்வ ளர்த்த<br/>
  சிறுகிளிப் பைதலே,<br/>
இன்குரல் நீமிழிற் றேலென்<br/>
  னாருயிர்க் காகுத்தன்,<br/>
நின்செய்ய வாயொக்கும் வாயங்கண்<br/>
  ணங்கை காலினன்,<br/>
நின்பசுஞ் சாம நிறத்தன்<br/>
  கூட்டுண்டு நீங்கினான். 9.5.6<br/>
<br/>
3723<br/>
கூட்டுண்டு நீங்கி கோலத்<br/>
  தாமரைக் கட்செவ்வாய்,<br/>
வாட்டமி லெங்கரு மாணிக்கம்<br/>
  கண்ணன் மாயன்போல்,<br/>
கோட்டிய வில்லொடு மின்னும்<br/>
  மேகக் குழாங்கள்காள்,<br/>
காட்டேன் மின்நும் முருவென்<br/>
  னுயிர்க்கது காலனே. 9.5.7<br/>
<br/>
3724<br/>
உயிர்க்கது காலனென் றும்மை<br/>
  யானிரந் தேற்கு,நீர்<br/>
குயிற்பைதல் காள்.கண்ணன் நாம<br/>
  மேகுழ றிக்கொன்றீர்,<br/>
தயிர்ப்ப ழஞ்சோற் றொடுபா<br/>
  லடிசிலும் தந்து,சொல்<br/>
பயிற்றிய நல்வள மூட்டினீர்<br/>
  பண்புடை யீரே. 9.5.8<br/>
<br/>
3725<br/>
பண்புடை வண்டொடு தும்பிகாள்.<br/>
  பண்மிழற் றேன்மின்,<br/>
புண்புரை வெல்கொடு குத்தாலொக்<br/>
  கும்நும் இன்குரல்,<br/>
தண்பெரு நீர்த்தடந் தாமரை<br/>
  மலர்ந்தா லொக்கும்<br/>
கண்பெருங் கண்ணன், நம்மாவி<br/>
  யுண்டெழ நண்ணினான். 9.5.9<br/>
<br/>
3726<br/>
எழநண்ணி நாமும் நம்வான<br/>
  நாடனோ டொன்றினோம்,<br/>
பழனநன் னாரைக் குழாங்கள்<br/>
  காள்.பயின் றென்னினி,<br/>
இழைநல்ல வாக்கை யும்பைய<br/>
  வேபுயக் கற்றது,<br/>
தழைநல்ல இன்பம் தலைப்பெய்<br/>
  தெங்கும் தழைக்கவே. 9.5.10<br/>
<br/>
3727<br/>
இன்பம் தலைப்பெய் தெங்கும்<br/>
  தழைத்தபல் லூழிக்கு,<br/>
தண்புக ழேத்தத் தனக்கருள்<br/>
  செய்த மாயனை,<br/>
தெங்குரு கூர்ச்சட கோபன்fசொல்<br/>
  லாயிரத் துள்ளிவை,<br/>
ஒன்பதோ டொன்றுக் கும்மூ<br/>
  வுலகு முருகுமே. (2) 9.5.11<br/>
<br/>
3728<br/>
உருகுமால் செஞ்சம் உயிரின் பரமன்றி,<br/>
பெருகுமால் வேட்கையும் எஞ்செய்கேன் தொண்டனேன்,<br/>
தெருவெல்லாம் காவி கமழ்திருக் காட்கரை,<br/>
மருவிய மாயன்தன் மாயம் நினைதொறே. (2) 9.6.1<br/>
<br/>
3729<br/>
நினைதொறும் சொல்லுந் தொறும்நெஞ் சிடிந்துகும்<br/>
வினைகொள்சீர் பாடிலும் வேமென தாருயிர்,<br/>
சுனைகொள்பூஞ் சோலைத்தென் காட்கரை யென்னப்பா,<br/>
நினைகிலேன் நானுனக் காட்செய்யும் நீர்மையே. 9.6.2<br/>
<br/>
3730<br/>
நீர்மையால் நெஞ்சம் வஞ்சித்துப் புகுந்து,என்னை<br/>
ஈர்மைசெய் தென்னுயி ராயென் னுயிருண்டான்,<br/>
சீர்மல்கு சோலைத்தென் காட்கரை யென்னப்பன்,<br/>
கார்முகில் வண்ணன்தன் கள்வம் அறிகிலேன். 9.6.3<br/>
<br/>
3731<br/>
அறிகிலேன் தன்னுள் அனைத்துலகம் நிற்க,<br/>
நெறிமையால் தானும் அவற்றுள்நிற் கும்பிரான்,<br/>
வெறிகமழ் சோலைத்தென் காட்கரை என்னப்பன்,<br/>
சிறியவென் னாருயி ருண்ட திருவருளே. 9.6.4<br/>
<br/>
3732<br/>
திருவருள் செய்பவன் போலவென் னுள்புகுந்து,<br/>
உருவமும் ஆருயிரும் உடனே யுண்டான்,<br/>
திருவளர் சோலைத்தென் காட்கரை யென்னப்பன்,<br/>
கருவளர் மேனிஎன் கண்ணங்கள் வங்களே. 9.6.5<br/>
<br/>
3733<br/>
எங்கண்ணன் கள்வம் எனக்குச்செம் மாய்நிற்கும்,<br/>
அங்கண்ண னுண்டவென் னாருயிர்க் கோதிது,<br/>
புங்கண்மை யெய்திப் புலம்பி யிராப்பகல்,<br/>
எங்கண்ண னென்றவன் காட்கரை யேத்துமே. 9.6.6<br/>
<br/>
3734<br/>
காட்கரை யேத்தும் அதனுள்கண் ணாவென்னும்,<br/>
வேட்கைநோய் கூர நினைந்து கரைந்துகும்,<br/>
ஆட்கொள் வானொத்தென் னுயிருண்ட மாயனால்,<br/>
கோட்குறை பட்டதென் னாருயிர் கோளுண்டே. 9.6.7<br/>
<br/>
3735<br/>
கோளுண்டான் அன்றிவந் தென்னுயிர் தானுண்டான்,<br/>
நாளுநாள் வந்தென்னை முற்றவும் தானுண்டான்,<br/>
காளநீர் மேகத்தென் காட்கரை யென்னப்பற்கு,<br/>
ஆளன்றே பட்டதென் ஆருயிர் பட்டதே. 9.6.8<br/>
<br/>
3736<br/>
ஆருயிர் பட்ட தெனதுயிர் பட்டது,<br/>
பேரிதழ் தாமரைக் கண்கனி வாயதோர்,<br/>
காரெழில் மேகத்தென் காட்கரை கோயில்கொள்,<br/>
சீரெழில் நால்தடந் தோள்தெய்வ வாரிக்கே. 9.6.9<br/>
<br/>
3737<br/>
 வாரிக்கொண் டுன்னை விழுங்குவன் காணில் என்று<br/>
ஆர்வுற்ற என்னை யொழியவென் னில்முன்னம்<br/>
பாரித்து, தானென்னை முற்றப் பருகினான்,<br/>
காரொக்கும் காட்கரை யப்பன் கடியனே. 9.6.10<br/>
<br/>
3738<br/>
கடியனாய்க் கஞ்சனைக் கொன்ற பிரான்றன்னை,<br/>
கொடிமதிள் தெங்குரு கூர்ச்சட கோபஞ்சொல்,<br/>
வடிவமை யாயிரத் திப்பத்தி னால்,சன்மம்<br/>
முடிவெய்தி நாசங்கண் டீர்களெங் கானலே. (2) 9.6.11<br/>
<br/>
3739<br/>
எங்கானல் அகங்கழிவாய்<br/>
  இரைத்தேர்ந்திங் கினிதமரும்,<br/>
செங்கால மடநாராய்.<br/>
  திருமூழிக் களத்துறையும்,<br/>
கொங்கார்பூந் துழாய்முடியெங்<br/>
  குடக்கூத்தர்க் கென்fதூதாய்,<br/>
நுங்கால்க ளென் தலைமேல்<br/>
  கெழுமீரோ நுமரோடே. (2) 9.7.1<br/>
<br/>
3740<br/>
நுமரோடும் பிரியாதே<br/>
  நீரும்நும் சேவலுமாய்,<br/>
அமர்காதல் குருகினங்காள்.<br/>
  அணிமூழிக் களத்துறையும்,<br/>
எமராலும் பழிப்புண்டிங்<br/>
  கென்?தம்மால் இழிப்புண்டு,<br/>
தமரோடங் குறைவார்க்குத்<br/>
  தக்கிலமே. கேளீரே. 9.7.2<br/>
<br/>
3741<br/>
தக்கிலமே கேளீர்கள்<br/>
  தடம்புனல்வாய் இரைதேரும்,<br/>
கொக்கினங்காள். குருகினங்காள்.<br/>
  குளிர்மூழிக் களத்துறையும்,<br/>
செக்கமலத் தலர்போலும்<br/>
  கண்கைகால் செங்கனிவாய்,<br/>
அக்கமலத் திலைபோலும்<br/>
  திருமேனி யடிகளுக்கே. 9.7.3<br/>
<br/>
3742<br/>
திருமேனி யடிகளுக்கு<br/>
  தீவினையேன் விடுதூதாய்<br/>
திருமூழிக் களமென்னும்<br/>
  செழுநகர்வாய் அணிமுகில்காள்,<br/>
திருமேனி யவட்கருளீர்<br/>
  என்றக்கால், உம்மைத்தன்<br/>
திருமேனி யொளியகற்றித்<br/>
  தெளிவிசும்பு கடியுமே? 9.7.4<br/>
<br/>
3743<br/>
தெளிவிசும்பு கடிதோடித்<br/>
  தீவளைத்து மின்னிலகும்,<br/>
ஒளிமுகில்காள். திருமூழிக்<br/>
  களத்துறையும் ஒண்சுடர்க்கு,<br/>
தெளிவிசும்பு திருநாடாத்<br/>
  தீவினையேன் மனத்துறையும்,<br/>
துளிவார்கட் குழலார்க்கென்<br/>
  தூதுரைத்தல் செப்பமினே. 9.7.5<br/>
<br/>
3744<br/>
தூதுரைத்தல் செப்புமின்கள்<br/>
  தூமொழியாய் வண்டினங்காள்,<br/>
போதிரைத்து மதுநுகரும்<br/>
  பொழில்மூழிக் களத்துறையும்,<br/>
மாதரைத்தம் மார்வகத்தே<br/>
  வைத்தார்க்கென் வாய்மாற்றம்,<br/>
தூதுரைத்தல் செப்புதிரேல்<br/>
  சுடர்வளையும் கலையுமே. 9.7.6<br/>
<br/>
3745<br/>
சுடர்வளுயும் கலையுங்கொண்டு<br/>
  அருவினையேன் தோள்துறந்த,<br/>
படர்புகழான் திருமூழிக்<br/>
  களத்துறையும் பங்கயக்கட்,<br/>
சுடர்பவள வாயனைக்கடு<br/>
  ஒருநாளோர் தூய்மாற்றம்,<br/>
படர்பொழில்வாய்க் குருகினங்காள்.<br/>
  எனக்கொன்று பணியீரே. 9.7.7<br/>
<br/>
3746<br/>
எனக்கொன்று பணியீர்கள்<br/>
  இரும்பொழில்வாய் இரைதேர்ந்து,<br/>
மனக்கின்பம் படமேவும்<br/>
  வண்டினங்காள். தும்பிகாள்,<br/>
கனக்கொள்திண் மதிள்புடைசூழ்<br/>
  திருமூழிக் களத்துறையும்,<br/>
புனல்கொள்கா யாமேனிப்<br/>
  பூந்துழாய் முடியார்க்கே. 9.7.8<br/>
<br/>
3747<br/>
பூந்துழாய் முடியார்க்குப்<br/>
  பொன்னாழி கையார்க்கு,<br/>
ஏந்துநீ ரிளங்குருகே.<br/>
  திருமூழிக் களத்தார்க்கு,<br/>
ஏந்துபூண் முலைப்பயந்தென்<br/>
  இணைமலர்க்கண் ணீர்ததும்ப,<br/>
தாம்தம்மைக் கொண்டகல்தல்<br/>
  தகவன்றென் றுரையீரே. 9.7.9<br/>
<br/>
3748<br/>
தகவன்றென் றுரையீர்கள்<br/>
  தடம்புனல்வாய் இரைதேர்ந்து,<br/>
மிகவின்பம் படமேவும்<br/>
  மென்னடைய அன்னங்காள்,<br/>
மிகமேனி மெலிவெய்தி<br/>
  மேகலையும் ஈடழிந்து,என்<br/>
அகமேனி யொழியாமே<br/>
  திருமூழிக் களத்தார்க்கே. 9.7.10<br/>
<br/>
3749<br/>
ஒழிவின்றித் திருமூழிக்<br/>
  களத்துறையும் ஒண்சுடரை,<br/>
ஒழிவில்லா அணிமழலைக்<br/>
  கிளிமொழியாள் அலற்றியசொல்,<br/>
வழுவில்லா வண்குருகூர்ச்<br/>
  சடகோபன் வாய்ந்துரைத்த,<br/>
அழிவில்லா ஆயிரத்திப்<br/>
  பத்தும்நோய் அறுக்குமே. (2) 9.7.11<br/>
<br/>
3750<br/>
அறுக்கும் வினையா யின ஆகத்தவனை,<br/>
நிறுத்தம் மனத்தொன் றியசிந் தையினார்க்கு,<br/>
வெறித்தண் மலர்சோ லைகள்சுழ் திருநாவாய்,<br/>
குறுக்கும் வகையுண்டு கொலொகொடி யேற்கே? (2) 9.8.1<br/>
<br/>
3751<br/>
கொடியே ரிடைக்கோ கனகத் தவள்கேள்வன்,<br/>
வடிவேல் தடங்கண் மடப்பின்னை மணாளன்,<br/>
நெடியா னுறைசோ லைகள்சூழ் திருநாவாய்,<br/>
அடியேன் அணுகப் பெறு நாள் எவைகொலொ. 9.8.2<br/>
<br/>
3752<br/>
 எவைகொல் அணுகப் பெறுநாள்? என் றெப்போதும்,<br/>
கவையில் மனமின்றிக் கண்ணீர்கள் கலுழ்வன்,<br/>
நவையில் திருநாரணன்fசேர் திருநாவாய்,,<br/>
அவையுள் புகலாவ தோர்நாள் அறியேனே. 9.8.3<br/>
<br/>
3753<br/>
நாளெல் அறியேன் எனக்குள் ளன,நானும்<br/>
மீளா அடிமைப் பணிசெய்யப் புகுந்தேன்,<br/>
நீளார் மலர்சோ லைகள்சுழ் திருநாவாய்,<br/>
வாளேய் தடங்கண் மடப்பின்னை மணாளா. 9.8.4<br/>
<br/>
3754<br/>
மணாளன் மலர்மங் கைக்கும்மண் மடந்தைக்கும்,<br/>
கண்ணாளன் உலகத் துயிர்தேவர் கட்கெல்லாம்,<br/>
விண்ணாளன் விரும்பி யுறையும் திருநாவாய்,<br/>
கண்ணாரக் களிக்கின்ற திங்கென்று கொல்கண்டே? 9.8.5<br/>
<br/>
3755<br/>
கண்டே களிக்கின்ற திங்கென்று கொல்கண்கள்,<br/>
தொண்டே யுனக்கா யொழிந்தான் துரிசின்றி,<br/>
வண்டார் மலர்சோ லைகள்சுழ் திருநாவாய்,<br/>
கொண்டே யுறைகின்ற எங்கோ வலர்கோவே. 9.8.6<br/>
<br/>
3756<br/>
கோவா கியமா வலியை நிலங்கொண்டாய்,<br/>
தேவா சுரம்செற் றவனே. திருமாலே,<br/>
நாவா யுறைகின்ற என்நா ரணநம்பீ,<br/>
 ஆவா அடியா னிவன் என் றருளாயே. 9.8.7<br/>
<br/>
3757<br/>
அருளா தொழிவாய் அருள்செய்து, அடியேனைப்<br/>
பொருளாக்கி யுன்பொன் னடிக்கீழ்ப் புகவைப்பாய்,<br/>
மருளே யின்றியுன்னை என்னெஞ்சத் திருத்தும்,<br/>
தெருளே தருதென் திருநாவாய் என்தேவே. 9.8.8<br/>
<br/>
3758<br/>
தேவர் முனிவர்க் கென்றும்காண் டற்கரியன்,<br/>
மூவர் முதல்வன் ஒருமூ வுலகாளி,<br/>
தேவன் விரும்பி யுறையும் திருநாவாய்,<br/>
யாவர் அணுகப் பெறுவார் இனியந்தோ. 9.8.9<br/>
<br/>
3759<br/>
அந்தோ. அணுகப் பெறுநாளென் றெப்போதும்,<br/>
சிந்தை கலங்கித் திருமாலென் றழைப்பன்,<br/>
கொந்தார் மலர்சோ லைகள்சுழ் திருநாவாய்,<br/>
வந்தே யுறைகின்ற எம்மா மணிவண்ணா. 9.8.10<br/>
<br/>
3760<br/>
வண்ணம் மணிமாட நன்னாவாய் உள்ளனை,<br/>
திண்ணம் மதிள்தென் குருகூர்ச் சடகோபன்,<br/>
பண்ணர் தமிழா யிரத்திப்பத் தும்வல்லார்,<br/>
மண்ணாண்டு மணம்கமழ் வர்மல்லிகையே. (2) 9.8.11<br/>
<br/>
3761<br/>
மல்லிகை கமழ்தென்றல் ஈரு மாலோ.<br/>
  வண்குறிஞ் சியிசை தவழு மாலோ,<br/>
செல்கதிர் மாலையும் மயக்கு மாலோ.<br/>
  செக்கர்நன் மேகங்கள் சிதைக்கு மாலோ,<br/>
அல்லியந் தாமரைக் கண்ணன் எம்மான்<br/>
  ஆயர்கள் ஏறரி யேறெம் மாயோன்,<br/>
புல்லிய முலைகளும் தோளும் கொண்டு<br/>
  புகலிடம் அறிகிலம் தமிய மாலோ. (2) 9.9.1<br/>
<br/>
3762<br/>
புகலிடம் அறிகிலம் தமிய மாலோ.<br/>
  புலம்புறும் அணிதென்றல் ஆம்ப லாலோ,<br/>
பகலடு மாலைவண் சாந்த மாலோ.<br/>
  பஞ்சமம் முல்லைதண் வாடை யாலோ,<br/>
அகலிடம் படைத்திடந் துண்டு மிழ்ந்து<br/>
  அளந்தெங்கும் அளிக்கின்ற ஆயன் மாயோன்,<br/>
இகலிடத் தசுரர்கள் கூற்றம் வாரான்<br/>
  இனியிருந் தென்னுயிர் காக்கு மாறென்? 9.9.2<br/>
<br/>
3763<br/>
இனியிருந் தென்னுயிர் காக்கு மாறென்<br/>
  இணைமுலை நமுகநுண் ணிடைநு டங்க,<br/>
துனியிருங் கலவிசெய் தாகம் தோய்ந்து<br/>
  துறந்தெம்மை யிட்டகல் கண்ணன் கள்வன்,<br/>
தனியிளஞ் சிங்கமெம் மாயன் வாரான்<br/>
  தாமரைக் கண்ணும்செவ் வாயும்,நீலப்<br/>
பனியிருங் குழல்களும் நான்கு தோளும்<br/>
  பாவியேன் மனத்தேநின் றீரு மாலோ. 9.9.3<br/>
<br/>
3764<br/>
பாவியேன் மனத்தேநின் றீரு மாலோ.<br/>
  வாடைதண் வாடைவெவ் வாடை யாலோ,<br/>
மேவுதண் மதியம்வெம் மதிய மாலோ.<br/>
  மென்மலர்ப் பள்ளிவெம் பள்ளி யாலோ,<br/>
தூவியம் புள்ளுடைத் தெய்வ வண்டு<br/>
  துதைந்த எம் பெண்மையம் பூவி தாலோ,<br/>
ஆவியிம் பரமல்ல வகைக ளாலோ.<br/>
  யாமுடை நெஞ்சமும் துணையன் றாலோ. 9.9.4<br/>
<br/>
3765<br/>
யாமுடை நெஞ்சமும் துணையன் றாலோ.<br/>
  ஆபுகும் மாலையும் ஆகின் றாலோ,<br/>
யாமுடை ஆயன்தன் மனம்கல் லாலோ.<br/>
  அவனுடைத் தீங்குழ லீரு மாலோ,<br/>
யாமுடை துணையென்னும் தோழி மாரும்<br/>
  எம்மின்முன் னவனுக்கு மாய்வ ராலோ,<br/>
யாமுடை ஆருயிர் காக்கு மாறென்?<br/>
  அவனுடை யருள்பெ றும்போது அரிதே. 9.9.5<br/>
<br/>
3766<br/>
அவனுடை யருள்பெ றும்போ தரிதால்<br/>
  அவ்வருள் அல்லன அருளும் அல்ல,<br/>
அவனருள் பெறுமள வாவி நில்லாது<br/>
  அடுபகல் மாலையும் நெஞ்சும் காணேன்<br/>
சிவனொடு பிரமன்வண் திரும டந்தை<br/>
  சேர்திரு வாகமெம் மாவி யீரும்,<br/>
எவனினிப் புகுமிடம்? எவஞ்செய் கேனோ?<br/>
  ஆருக்கென் சொல்லுகேன் அன்னை மீர்காள். 9.9.6<br/>
<br/>
3767<br/>
ஆருக்கென் சொல்லுகேன் அன்னை மீர்காள்.<br/>
  ஆருயிர் அளவு அன்று இக்கூர்தண் வாடை,<br/>
காரொக்கும் மேனிநங் கண்ணன் கள்வம்<br/>
  கவர்ந்தவத் தனிநெஞ்சம் அவன்fக ணஃதே,<br/>
சீருற்ற அகிற்புகை யாழ்ந ரம்பு<br/>
  பஞ்சமம் தண்பசுஞ் சாந்த ணைந்து,<br/>
போருற்ற வாடைதண் மல்லி கைப்பூப்<br/>
  புதுமணம் முகந்துகொண் டெறியு மாலோ. 9.9.7<br/>
<br/>
3768<br/>
புதுமணம் முகந்துகொண் டெறியு மாலோ.<br/>
  பொங்கிள வாடைபுன் செக்க ராலோ,<br/>
அதுமணந் தகன்றநங் கண்ணன் கள்வம்<br/>
  கண்ணினிற் கொடிதினி அதனி லும்பர்,<br/>
மதுமன மல்லிகை மந்தக் கோவை<br/>
  வண்பசுஞ் சாந்தினில் பஞ்ச மம்வைத்து,<br/>
அதுமணந் தின்னருள் ஆய்ச்சி யர்க்கே<br/>
  ஊதுமத் தீங்குழற் கேயுய் யேன்நான். 9.9.8<br/>
<br/>
3769<br/>
ஊதுமத் தீங்குழற் கேயுய் யேன்நான்.<br/>
  அதுமொழிந் திடையிடைத் தஞ்செய் கோலத்,<br/>
தூதுசெய் கண்கள்கொண் டொன்று பேசித்<br/>
  தூமொழி யிசைகள்கொண் டொன்று நோக்கி,<br/>
பேதுறும் முகம்செய்து நொந்து நொந்து<br/>
  பேதைநெஞ் சறவறப் பாடும் பாட்டை,<br/>
யாதுமொன் றறிகிலம் அம்ம அம்ம.<br/>
  மாலையும் வந்தது மாயன் வாரான். 9.9.9<br/>
<br/>
3770<br/>
மாலையும் வந்தது மாயன் வாரான்<br/>
  மாமணி புலம்பல் லேற ணைந்த,<br/>
கோலநன் னாகுகள் உகளு மாலோ.<br/>
  கொடியென குழல்களும் குழறுமாலோ,<br/>
வாலொளி வளர்முல்லை கருமு கைகள்<br/>
  மல்லிகை யலம்பிவண் டாலு மாலோ,<br/>
வேலையும் விசம்பில்விண் டலறு மாலோ.<br/>
  என்சொல்லி யுய்வனிங் கவனை விட்டே? 9.9.10<br/>
<br/>
3771<br/>
அவனைவிட் டகன்றுயிர் ஆற்ற கில்லா<br/>
  அணியிழை ஆய்ச்சியர் மாலைப் பூசல்,<br/>
அவனைவிட் டகல்வதற் கேயி ரங்கி<br/>
  அணிகுரு கூர்ச்சட கோபன் மாறன்,<br/>
அவனியுண் டுமிழ்ந்தவன் மேலு ரைத்த<br/>
  ஆயிரத் துள்ளிவை பத்தும் கொண்டு,<br/>
அவனியுள் அலற்றிநின் றுய்ம்மின் தொண்டீர்.<br/>
  அச்சொன்ன மாலை நண்ணித் தொழுதே. (2) 9.9.11<br/>
<br/>
3772<br/>
மாலைநண் ணித்தொழு தெழுமினோ வினைகெட,<br/>
காலைமா லைகம லமலர் இட்டுநீர்,<br/>
வேலைமோ தும்மதிள் சூழ்திருக் கண்ணபுரத்து,<br/>
ஆலின்மே லாலமர்ந் தானடி யிணைகளே. (2) 9.10.1<br/>
<br/>
3773<br/>
கள்ளவி ழும்மலர் இட்டுநீ ரிறைஞ்சுமின்,<br/>
நள்ளிசே ரும்வயல் சூழ்கிடங் கின்புடை,<br/>
வெள்ளீயேய்ந் தமதிள் சூழ்திருக் கண்ணபுரம்<br/>
உள்ளி,நா ளும்தொழு தெழுமினோ தொண்டரே. 9.10.2<br/>
<br/>
3774<br/>
தொண்டர்.நுந் தந்துயர் போகநீர் ஏகமாய்,<br/>
விண்டுவா டாமலர் இட்டுநீ ரிறைஞ்சுமின்,<br/>
வண்டுபா டும்பொழில் சூழ்திருக் கண்புரத்<br/>
தண்டவா ணன்,அம ரர்பெரு மானையே. 9.10.3<br/>
<br/>
3775<br/>
மானைநோக் கிமடப் பின்னைதன் கேள்வனை,<br/>
தேனைவா டாமலர் இட்டுநீ ரிறைஞ்சுமின்,<br/>
வானையுந் தும்மதிள் சூழ்திருக் கண்ணபுரம்,<br/>
தான் நயந் தபெரு மான் சர ணாகுமே. 9.10.4<br/>
<br/>
3776<br/>
சரணமா கும்தன தாளடைந் தார்க்கெலாம்,<br/>
மரணமா னால்வைகுந் தம்கொடுக் கும்பிரான்,<br/>
அரணமைந் தமதிள் சூழ்திருக் கண்ணபுரம்,<br/>
தரணியா ளன்,தன தன்பர்க்கன் பாகுமே. 9.10.5<br/>
<br/>
3777<br/>
அன்பனா கும்தன தாளடைந் தார்க்கெலாம்,<br/>
செம்பொனா கத்தவு ணனுடல் கீண்டவன்,<br/>
நன்பொனேய்ந் தமதிள் சூழ்திருக் கண்ணபுரத்<br/>
தன்பன்,நா ளும்தன் மெய்யர்க்கு மெய்யனே. 9.10.6<br/>
<br/>
3778<br/>
மெய்யனா கும்விரும் பித்தொழு வார்க்கெலாம்,<br/>
பொய்யனா கும்புற மேதொழு வார்க்கெலாம்,<br/>
செய்யில்வா ளையுக ளும்திருக் கண்ணபுரத்து<br/>
ஐயன்,ஆ கத்தணைப் பார்கட் கணியனே. 9.10.7<br/>
<br/>
3779<br/>
அணியனா கும்தன தாளடைந் தார்க்கெலாம்,<br/>
பிணியும் சாரா பிறவி கெடுத்தாளும்,<br/>
மணிபொனேய்ந் தமதிள் சூழ்திருக் கணபுரம்<br/>
பணிமின்,நா ளும்பர மேட்டிதன் பாதமே. 9.10.8<br/>
<br/>
3780<br/>
பாதநா ளும்பணி யத்தணி யும்பிணி,<br/>
ஏதம்சா ராஎனக் கேலினி யென்குறை?,<br/>
வேதநா வர்விரும் பும்திருக் கணபுரத்து<br/>
ஆதியா னை,அடைந் தார்க்கல்லல் இல்லையே. 9.10.9<br/>
<br/>
3781<br/>
இல்லையல் லலெனக் கேலினி யென்குறை?,<br/>
அல்லிமா தரம ரும்திரு மார்பினன்,<br/>
கல்லிலேய்ந் தமதிள் சூழ்திருக் கணபுரம்<br/>
சொல்ல,நா ளும்துயர் பாடுசா ராவே. 9.10.10<br/>
<br/>
3782<br/>
பாடுசா ராவினை பற்றற வேண்டுவீர்,<br/>
மாடநீ டுகுரு கூர்ச்சட கோபஞ்சொல்,<br/>
பாடலா னதமிழ் ஆயிரத்து ளிப்பத்தும்<br/>
பாடியா டிப்,பணி மினவன் தாள்களே. (2) 9.10.11<br/>
<br/>
திருவாய் மொழி பத்தாம் பத்து<br/>
<br/>
3783<br/>
தாள தாமரைத் தடமணி வயல் திரு மோகூர்<br/>
நாளும் மேவிநன் கமர்ந்துநின் றசுரரைத் தகர்க்கும்<br/>
தோளும் நான்குடைச் சுரிகுழல் கமலக்கண் கனிவாய்<br/>
காள மேகத்தை யன் றிமற் றொன் றிலம் கதியே.  (2) 10.1.1<br/>
<br/>
3784<br/>
இலங்கதி மற்றொன் றெம்மைக்கும் ஈன்தண் துழாயின்<br/>
அலங்கலங் கண்ணி ஆயிரம் பேருடை அம்மான்<br/>
நலங்கொள் நான்மறை வாணர்கள் வாழ்திரு மோகூர்<br/>
நலங்க ழலவன் அடிநிழல் தடமன்றி யாமே. 10.1.2<br/>
<br/>
3785<br/>
அன்றி யாமொரு புகலிடம் இலம் என்றென் றலற்றி<br/>
நின்று நான்முகன் அரனொடு தேவர்கள் நாட<br/>
வென்றிம் மூவுல களித்துழல் வான்திரு மோகூர்<br/>
நன்று நாமினி நணுகுதும் நமதிடர் கெடவே. 10.1.3<br/>
<br/>
3786<br/>
இடர்கெட எம்மைப் போந்தளி யாய் என்றென் றேத்தி<br/>
சுடர்கொள் சோதியைத் தேவரும் முனிவரும் தொடர<br/>
படர்கொள் பாம்பணைப் பள்ளிகொள் வான்திரு மோகூர்<br/>
இடர்கெ டவடி பரவுதும் தொண்டீர். வம்மினே. 10.1.4<br/>
<br/>
3787<br/>
தொண்டீர். வம்மின்நம் சுடரொளி யொருதனி முதல்வன்<br/>
அண்ட மூவுல களந்தவன் அணிதிரு மோகூர்<br/>
எண்டி சையுமீன் கரும்பொடு பொருஞ்செந்நெல் விளைய<br/>
கொண்ட கோயிலை வலஞ்செய்திங் காடுதும் கூத்தே. 10.1.5<br/>
<br/>
3888<br/>
கூத்தன் கோவலன் குதற்றுவல் லசுரர்கள் கூற்றம்<br/>
ஏத்தும் நங்கடகும் அமரர்க்கும் முனிவர்க்கும் இன்பன்<br/>
வாய்த்த தண்பணை வளவயல் சூழ்திரு மோகூர்<br/>
ஆத்தன் தாமரை யடியன்றி மற்றிலம் அரணே. 10.1.6<br/>
<br/>
3789<br/>
மற்றி லமரண் வான்பெரும் பாழ்தனி முதலா<br/>
சுற்று நீர்படைத் ததன்வழித் தொன்முனி முதலா<br/>
முற்றும் தேவரோ டுலகுசெய் வான்திரு மோகூர்<br/>
சுற்றி நாம்வலஞ் செய்யநம் துயர்கெடும் கடிதெ. 10.1.7<br/>
<br/>
3790<br/>
துயர்கெ டும்கடி தடைந்துவன் தடியவர் தொழுமின்<br/>
உயர்கொள் சோலையொண் தடமணி யொளிதிரு மோகூர்<br/>
பெயர்கள் ஆயிர முடையவல் லரக்கர்புக் கழுந்த<br/>
தயரதன் பெற்ற மரதக மணித்தடத் தினையே. 10.1.8<br/>
<br/>
3791<br/>
மணித்த டத்தடி மலர்க்கண்கள் பவளச் செவ்வாய்<br/>
அணிககொள் நால்தடந் தோள்தெய்வம் அசுரரை யென்றும்<br/>
துணிக்கும் வல்லரட் டனுறை பொழில்திரு மோகூர்<br/>
நணித்து நம்முடை நல்லரண் நாமடைந் தனமே. 10.1.9<br/>
<br/>
3792<br/>
நாம டைந்தநல் லரண்தமக் கென்றுநல் லமரர்<br/>
தீமை செய்யும்வல் லசுரரை யஞ்சிச்சென் றடைந்தால்<br/>
காம ரூபம்கொண் டெழுந்தளிப் பான்திரு மோகூர்<br/>
நாம மேநவின் றெண்ணுமின் ஏத்துமின் நமர்காள். 10.1.10.<br/>
<br/>
3793<br/>
ஏத்து மின்நமர் காள் என்று தான்குட மாடு<br/>
கூத்தனை குரு கூர்ச்சட கோபன்குற் றேவல்<br/>
வாய்த்த ஆயிரத் துள்ளிவை வண்திரு மோகூர்க்கு<br/>
ஈத்த பத்திவை யேத்தவல் லார்க்கிடர் கெடுமே.  (2) 10.1.11<br/>
<br/>
3794<br/>
கெடுமிட ராயவெல்லாம் கேசவா வென்ன நாளும்<br/>
கொடுவினை செய்யும்கூற்றின் தமர்களும் குறுககில்லார்<br/>
விடமுடை யரவில்பள்ளி விரும்பினான் சுரும்பலற்றும்<br/>
தடமுடை வயல் அனந்தபுரநகர்ப் புகுதுமின்றே.  (2) 10.2.1<br/>
<br/>
3795<br/>
இன்றுபோய்ப் புகுதிராகி லெழுமையும் ஏதம்சார<br/>
குன்றுனேர் மாடமாடே குருந்துசேர் செருந்திபுன்னை<br/>
மன்றலர் போழில் அனந்தபுரநகர் மாயன்நாமம்<br/>
ஒன்றுமோ ராயிரமாம் உள்ளுவார்க் கும்பரூரே. 10.2.2<br/>
<br/>
3796<br/>
ஊரும்புட் கொடியுமஃதே யுலகொல்லாமுண்டுமிழ்ந்தான்<br/>
சேரும்தண் ணனந்தபுரம் சிக்கெனப் புகுதிராகில்<br/>
தீரும்நோய்வினைகளெல்லாம் திண்ணநாம் அறியச்சொன்னோம்<br/>
பேரும் ஓராயிரத்துள் ஒன்றுநீர் பேசுமினே. 10.2.3<br/>
<br/>
3797<br/>
பேசுமின் கூசமின்றிப் பெரியநீர் வேலைசூழ்ந்து<br/>
வாசமே கமழுஞ்சோலை வயலணி யனந்தபுரம்<br/>
நேசம்செய் துறைகின்றானை நெறிமையால் மலர்கள்தூவி<br/>
பூசனை செய்கின்றார்கள் புண்ணியம் செய்தவாறே. 10.2.4<br/>
<br/>
3798<br/>
புண்ணியம் செய்துநல்ல புனலொடு மலர்கள்தூவி<br/>
எண்ணுமி னெந்தைநாமம் இப்பிறப் பறுக்குமப்பால்<br/>
திண்ணம்நாம் அறியச்சொன்னோம் செறிபொழில் அனந்தபுரத்து<br/>
அண்ணலார் கமலபாதம் அணுகுவார் அமரராவார். 10.2.5<br/>
<br/>
3799<br/>
அமரராய்த் திரிகின்றார்கட்கு ஆதிசேர அனந்தபுரத்து<br/>
அமரர்கோன் அர்ச்சிக்கின்றங் ககப்பணி செய்வர்விண்ணோர்<br/>
நமர்களோ. சொல்லக்கேண்மின் நாமும்போய் நணுகவேண்டும்<br/>
குமரனார் தாதைதுன்பம் துடைத்தகோ விந்தனாரே. 10.2.6<br/>
<br/>
3800<br/>
துடைத்தகோ விந்தனாரே யுலகுயிர் தேவும்மற்றும்<br/>
படைத்தவெம் பரமமூர்த்தி பாம்பணைப் பள்ளிகொண்டான்<br/>
மடைத்தலை வாளைபாயும் வயலணியனந்தபுரம்<br/>
கடைத்தலை சீய்க்கப்பெற்றால் கடுவினை களையலாமே. 10.2.7<br/>
<br/>
3801<br/>
கடுவினை களையலாகும் காமனைப் பயந்தகாளை<br/>
இடவகை கொண்டதென்பர் எழிலணியனந்தபுரம்<br/>
படமுடை யரவில்பள்ளி பயின்றவன் பாதம்காண<br/>
நடமினோ நமர்களுள்ளீர். நாமுமக் கறியச்சொன்னோம். 10.2.8<br/>
<br/>
3802<br/>
நாமுமக் கறியச்சொன்ன நாள்களும் நணியவான<br/>
சேமம் நங்குடைத்துக்கண்டீர் செறிபொழிலனந்தபுரம்<br/>
தூமநல் விரைமலர்கள் துவளற ஆய்ந்துகொண்டு<br/>
வாமனன் அடிக்கென்றெத்த மாய்ந்தறும் வினைகள்தாமே. 10.2.9<br/>
<br/>
3803<br/>
மாய்ந்தறும் வினைகள்தாமே மாதவா என்ன நாளும்<br/>
ஏய்ந்தபொன் மதிளனந்தபுர நகரெந்தைக்கென்று<br/>
சாந்தொடு விளக்கம்தூபம் தாமரை மலர்கள்நல்ல<br/>
ஆய்ந்துகொண் டேத்தவல்லார் அந்தமில் புகழினாரே. 10.2.10.<br/>
<br/>
3804<br/>
அந்தமில் புகழனந்தபுர நகர் ஆதிதன்னை<br/>
கொந்தலர் பொழில்குருகூர் மாறன் சொல் லாயிரத்துள்<br/>
ஐந்தினோ டைந்தும்வல்லார் அணைவர்போய் அமருலகில்<br/>
பைந்தொடி மடந்தையர்தம் வேய்மரு தோளிணையே.  (2) 10.2.11<br/>
<br/>
3805<br/>
வேய்மரு தோளிணை மெலியு மாலோ.<br/>
  மெலிவுமென் தனிமையும் யாதும் நோக்கா<br/>
காமரு குயில்களும் கூவு மாலோ.<br/>
  கணமயில் அவைகலந்தாலு மாலோ<br/>
ஆமரு வினநிரை மேய்க்க நீபோக்கு<br/>
  ஒருபக லாயிர மூழி யாலோ<br/>
தாமரைக் கண்கள்கொண் டீர்தி யாலோ.<br/>
  தகவிலை தகவிலையே நீ கண்ணா.  (2) 10.3.1 <br/>
<br/>
3806<br/>
தகவிலை தகவிலை யேநீ கண்ணா.<br/>
  தடமுலை புணர் தொறும் புணற்ச்சிக் காரா<br/>
சுகவெள்ளம் விசும்பிறந்து அறிவை மூழ்க்கச்<br/>
  சூழ்ந்தது கனவென நீங்கி யாங்கே<br/>
அகவுயிர் அகமதந்தோறும் உள்புக்<br/>
  காவியின் பரமல்ல வேட்கை யந்தோ<br/>
மிகமிக இனியுன்னைப் பிரிவை யாமால்<br/>
  வீவ நின் பசுநிரை மேய்க்கப் போக்கே. 10.3.2<br/>
<br/>
3807<br/>
வீவன்நின் பசுநிரை மேய்க்கப் போக்கு<br/>
  வெவ்வுயிர் கொண்டென தாவி வேமால்<br/>
யாவரும் துணையில்லை யானி ருந்துன்<br/>
  அஞ்சன மேனியை யாட்டம் காணேன்<br/>
போவதன் றொருபகல் நீய கன்றால்<br/>
  பொருகயற் கண்ணிணை நீரும் நில்லா<br/>
சாவதிவ் வாய்க்குலத் காய்ச்சி யோமாய்ப்<br/>
  பிறந்தவித் தொழுத்தையோம் தனிமை தானே. 10.3.3<br/>
<br/>
3808<br/>
தொழுத்தையோம் தனிமையும் துணைபி ரிந்தார்<br/>
  துயரமும் நினைகிலை கோவிந் தா நின்<br/>
தொழுத்தனில் பசுக்களை யேவி ரும்பித்<br/>
  துறந்தெம்மையிட்டு அவை மேய்க்கப் போதி<br/>
பழுத்தநல் லமுதினின் சாற்று வெள்ளம்<br/>
  பாவியேன் மனமகந் தோறு முள்புக்<br/>
கழுத்த நின் செங்கனி வாயின் கள்வப்<br/>
  பணிமொழி நினை தொறும் ஆவி வேமால். 10.3.4<br/>
<br/>
3809<br/>
பணிமொழி நினைதொறும் ஆவி வேமால்<br/>
  பகல்நிரை மேய்க்கிய போய கண்ணா<br/>
பிணியவிழ் மல்லிகை வாடை தூவப்<br/>
  பெருமத மாலையும் வந்தின் றாலோ<br/>
மணிமிகு மார்வினில் முல்லைப் போதென்<br/>
  வனமுலை கமழ்வித்துன் வாயமு தம்தந்து<br/>
அணிமிகு தாமரைக் கையை யந்தோ.<br/>
  அடிச்சி யோம்தலை மிசைநீ யணியாய். 10.3.5<br/>
<br/>
3810<br/>
அடிச்சி யோம்தலை மிசைநீ யணியாய்<br/>
  ஆழியங் கண்ணா. உன் கோலப் பாதம்<br/>
பிடித்தது நடுவுனக் கரிவை மாரும்<br/>
  பலரது நிற்கவெம் பெண்மை யாற்றோம்<br/>
வடித்தடங் கண்ணிணை நீரும் நில்லா<br/>
  மனமும்நில் லாவெமக் கதுதன் னாலே<br/>
வெடிப்புநின் பசு நிரை மேய்க்கப் போக்கு<br/>
  வேம் எமது உயிர் அழல் மெழுகில் உக்கே. 10.3.6<br/>
<br/>
3811<br/>
வேமெம துயிரழல் மெழுகில் உக்கு<br/>
  வெள்வளை மேகலை கழன்று வீழ<br/>
தூமலர்க் கண்ணிணை முத்தம் சோரத்<br/>
  தூணைமுலை பயந்து என தோள்கள் வாட<br/>
மாமணி வண்ணா உன்செங்கமல<br/>
  வண்ணமென் மலரடி நோவ நீபோய்<br/>
ஆமகிழ்ந் துகந்தவை மேய்க்கின் றுன்னோடு<br/>
  அசுரர்கள் தலைப்பெய்யில் எவன்கொல் ஆங்கே? 10.3.7<br/>
<br/>
3812<br/>
அசுரர்கள் தலைப்பெய்யில் எவன்கொ லாங்கென்று<br/>
  ஆழுமென் னாருயிர் ஆன்பின் போகேல்<br/>
கசிகையும் வேட்கையும் உள்க லந்து<br/>
  கலவியும் நலியுமென் கைகழி யேல்<br/>
வசிசெயுன் தாமரைக் கண்ணும் வாயும்<br/>
  கைகளும் பீதக வுடையும் காட்டி<br/>
ஒசிசெய்நுண் ணிடையிள ஆய்ச்சி யர்நீ<br/>
  உகக்குநல் லவரொடும் உழித ராயே. 10.3.8<br/>
<br/>
3813<br/>
உகக்குநல் லவரொடும் உழிதந் துன்றன்<br/>
  திருவுள்ளம் இடர்கெடுந் தோறும் நாங்கள்<br/>
வியக்க இன்புறுதும் எம்பெண்மை யாற்றோம்<br/>
  எம்பெரு மான். பசு மேய்க்கப் போகேல்<br/>
மிதப்பல அசுரர்கள் வேண்டும் உருவங்<br/>
  கொண்டுநின் றுழிதருவர் கஞ்ச னேவ<br/>
அகப்படில் அவரொடும் நின்னொ டாங்கே<br/>
  அவத்தங்கள் விளையுமென் சொற்கொள் அந்தோ. 10.3.9<br/>
<br/>
3814<br/>
அவத்தங்கள் விளையுமென் சொற்கொள் அந்தோ.<br/>
  அசுரர்கள் வங்கையர் கஞ்ச னேவத்<br/>
தவத்தவர் மறுக நின்றுழி தருவர்<br/>
  தனிமையும் பெரிதுனக்கு இராமனையும்<br/>
உவர்த்தலை உடந்திரி கிலையு மென்றென்று<br/>
  ஊடுற வென்னுடை யாவிவேமால்<br/>
திவத்திலும் பசுநிரை மேய்ப்பு வத்தி<br/>
  செங்கனி வாயெங்கள் ஆயர் தேவே. 10.3.10.<br/>
<br/>
3815<br/>
செங்கனி வாயெங்கள் ஆயர் தேவு<br/>
  அத்திருவடி திருவடி மேல் பொ ருநல்<br/>
சங்கணி துறைவன் வண்தென் குருகூர்<br/>
  வண்சட கோபன்சொல் லாயி ரத்துள்<br/>
மங்கைய ராய்ச்சிய ராய்ந்த மாலை<br/>
  அவனொடும் பிரிவதற் கிரங்கி தையல்<br/>
அங்கவன் பசுநிரை மேய்ப்பொ ழிப்பான்<br/>
  உரைத்தன இவையும்பத் தவற்றின் சார்வே.  (2) 10.3.11<br/>
<br/>
3816<br/>
சார்வேதவ நெறிக்குத் தாமோதரன் தாள்தள்,<br/>
கார்மேக வண்ணன் கமல நயனத்தன்,<br/>
நீர்வானம் மண்ணெரிகா லாய்நின்ற நேமியான்,<br/>
பேர்வா னவர்கள் பிதற்றும் பெருமையனே.  (2) 10.4.1<br/>
<br/>
3817<br/>
பெருமையனே வானத் திமையோர்க்கும் காண்டற்<br/>
கருமையனே ஆகத் தணையாதார்க்கு என்றும்<br/>
திருமெய் யுறைகின்ற செங்கண்மால் நாளும்<br/>
இருமை வினைகடிந்திங்கு என்னையாள் கின்றானே. 10.4.2<br/>
<br/>
3818<br/>
ஆள்கின்றா னாழியான் ஆரால் குறைவுடையம்?<br/>
மீள்கின்ற தில்லைப் பிறவித் துயர்கடிந்தோம்,<br/>
வாள்கெண்டையொண்கண் மடப்பின்னை தன் கேள்வன்,<br/>
தாள்கண்டு கொண்டு என் தலைமேல் புனைந்தேனே. 10.4.3<br/>
<br/>
3819<br/>
தலைமேல் புனைந்தேன் சரணங்கள் ஆலின்<br/>
இலைமேல் துயின்றான் இமையோர் வணங்க<br/>
மலைமேல்தான் நின்றென் மனத்து ளிருந்தானை<br/>
நிலைபேர்க்க லாகாமை நிச்சித் திருந்தேனே. 10.4.4<br/>
<br/>
3820<br/>
நிச்சித் திருந்தேனென் நெஞ்சம் கழியாமை<br/>
கைச்சக் கரத்தண்ணல் கள்வம் பெரிதுடையன்<br/>
மெச்சப் படான்பிறர்க்கு மெய்போலும் பொய்வல்லன்<br/>
நச்சப் படும்நமக்கு நாகத் தணையானே. 10.4.5<br/>
<br/>
3821<br/>
நாகத் தணையானை நாள்தோறும் ஞானத்தால்<br/>
ஆகத் தணைப்பார்க்கு அருள்செய்யும் அம்மானை<br/>
மாகத் திள மதியம் சேரும் சடையானை<br/>
பாகத்து வைத்தான் தன் பாதம் பணிந்தேனே. 10.4.6<br/>
<br/>
3822<br/>
பணிநெஞ்சே. நாளும் பரம பரம்பரனை<br/>
பிணியொன்றும் சாரா பிறவி கெடுத்தாளும்<br/>
மணிநின்ற சோதி மதுசூதன் என்னம்மான்<br/>
அணிநின்ற செம்பொன் அடலாழி யானே. 10.4.7<br/>
<br/>
3823<br/>
ஆழியா னாழி யமரர்க்கும் அப்பாலான்<br/>
ஊழியா னூழி படைத்தான் நிரைமேய்த்தான்<br/>
பாழியந் தோளால் வரையெடுத்தான் பாதங்கள்<br/>
வாழியென் நெஞ்சே. மறவாது வாழ்கண்டாய். 10.4.8<br/>
<br/>
3824<br/>
கண்டேன் கமல மலர்ப்பாதம் காண்டலுமே<br/>
விண்டே யொழிந்த வினையா யினவெல்லாம்<br/>
தொண்டேசெய் தென்றும் தொழுது வழியொழுக<br/>
பண்டே பரமன் பணித்த பணிவகையே. 10.4.9<br/>
<br/>
3825<br/>
வகையால் மனமொன்றி மாதவனை நாளும்<br/>
புகையால் விளக்கால் புதுமலரால் நீரால்<br/>
திகைதோ றமரர்கள் சென்றிறைஞ்ச நின்ற<br/>
தகையான் சரணம் தமர்கடகோர் பற்றே. 10.4.10.<br/>
<br/>
3826<br/>
பற்றென்று பற்றிப் பரம பரமபரனை<br/>
மற்றிண்டோ ள் மாலை வழுதி வளநாடன்<br/>
சொற்றொடையந் தாதியோ ராயிரத்து ளிப்பத்தும்<br/>
கற்றார்க்கோர் பற்றாகும் கண்ணன் கழலிணையே.  (2) 10.4.11<br/>
<br/>
பத்து வகை பத்தியும் பிரபத்தியும்<br/>
<br/>
3827<br/>
கண்ணன் கழலிணை<br/>
நண்ணும் மனமுடையீர்<br/>
எண்ணும் திருநாமம்<br/>
திண்ணம் நாரணமே.  (2) 10.5.1<br/>
<br/>
3828<br/>
நாரணன் எம்மான்<br/>
பாரணங்காளன்<br/>
வாரணம் தொலைத்த<br/>
காரணன் தானே. 10.5.2<br/>
<br/>
3829<br/>
தானே உலகெலாம்<br/>
தானே படைத்திடந்து<br/>
தானே உண்டுமிழ்ந்து<br/>
தானே யாள்வானே. 10.5.3<br/>
<br/>
3830<br/>
ஆள்வான் ஆழிநீர்<br/>
கோள்வாய அரவணையான்<br/>
தாள்வாய் மலரிட்டு<br/>
நாள்வாய் நாடீரே. 10.5.4<br/>
<br/>
3831<br/>
நாடீர் நாள்தோறும்<br/>
வாடா மலர்கொண்டு<br/>
பாடீர் அவன்நாமம்<br/>
வீடே பெறலாமே. 10.5.5<br/>
<br/>
3832<br/>
மேயான் வேங்கடம்<br/>
காயா மலர்வண்ணன்<br/>
பேயார் முலையுண்ட<br/>
வாயான் மாதவனே.  (2) 10.5.6<br/>
<br/>
3833<br/>
மாதவன் என்றென்று<br/>
ஓத வல்லீரேல்<br/>
தீதொன்று மடையா<br/>
ஏதம் சாராவே. 10.5.7<br/>
<br/>
3834<br/>
சாரா ஏதங்கள்<br/>
நீரார் முகில்வண்ணன்<br/>
பேர் ஆர் ஓதுவார்<br/>
ஆரார் அமரரே. 10.5.8<br/>
<br/>
3835<br/>
அமரர்க்கு அரியானை<br/>
தமர்கட்கு எளியானை<br/>
அமரத் தொழுவார்கட்கு<br/>
அமரா வினைகளே. 10.5.9<br/>
<br/>
3836<br/>
வினைவல் இருளென்னும்<br/>
முனைகள் வெருவிப்போம்<br/>
சுனை நன் மலரிட்டு<br/>
நினைமின் நெடியானே. 10.5.10.<br/>
<br/>
3837<br/>
நெடியான் அருள் சூடும்<br/>
படியான் சடகோபன்<br/>
நொடி ஆயிரத்திப்பத்து<br/>
அடியார்க்கு அருள் பேறே.  (2) 10.5.11<br/>
<br/>
3838<br/>
அருள்பெறுவார் அடியார்தம் அடியனேற்கு ஆழியான்<br/>
அருள்தருவான் அமைகின்றான் அதுநமது விதிவகையே<br/>
இருள்தருமா ஞாலத்துள் இனிப்பிறவி யான்வேண்டேன்<br/>
மருளொழிநீ மடநெஞ்சே. வாட்டாற்றான் அடிவணங்கே.  (2) 10.6.1<br/>
<br/>
3839<br/>
வாட்டாற்றா னடிவணங்கி மாஞாலப் பிறப்பறுப்பான்<br/>
கேட்டாயே மடநெஞ்சே. கேசவனெம் பெருமானை<br/>
பாட்டாய பலபாடிப் பழவினைகள் பற்றறுத்து<br/>
நாட்டாரோ டியல்வொழிந்து நாரணனை நண்ணினமே. 10.6.2<br/>
<br/>
3840<br/>
நண்ணினம் நாரணனை நாமங்கள் பலசொல்லி<br/>
மண்ணுலகில் வளம்மிக்க வாட்டாற்றான் வந்தின்று<br/>
விண்ணுலகம் தருவானாய் விரைகின்றான் விதிவகையே<br/>
எண்ணினவா றாகாவிக் கருமங்க ளென்னெஞ்சே. 10.6.3<br/>
<br/>
3841<br/>
என்னெஞ்சத் துள்ளிருந்திங் கிருந்தமிழ்நூலிவைமொழிந்து<br/>
வன்னெஞ்சத் திரணியனை மார்விடந்த வாட்டாற்றான்<br/>
மன்னஞ்சப் பாரதத்துப் பாண்டவர்க்காப் படைதொட்டான்<br/>
நன்னெஞ்சே. நம்பெருமான் நமக்கருள்தான் செய்வானே. 10.6.4<br/>
<br/>
3842<br/>
வானேற வழிதந்த வாட்டாற்றான் பணிவகையே<br/>
நானேறப் பெறுகின்றென் நரகத்தை நகுநெஞ்சே<br/>
தேனேறு மலர்த்துளவம் திகழ்பாதன் செழும்பறவை<br/>
தானேறித் திரிவான தாளிணையென் தலைமேலே. 10.6.5<br/>
<br/>
3843<br/>
தலைமேல தாளிணைகள் தாமரைக்கண் என்னம்மான்<br/>
நிலைபேரான் என்நெஞ்சத் தெப்பொழுதும் எம்பெருமான்<br/>
மலைமாடத் தரவணைமேல் வாட்டாற்றான் மதமிக்க<br/>
கொலையானை மருப்பொசித்தான் குரைகழல்தள் குறுகினமே. 10.6.6<br/>
<br/>
3844<br/>
குரைகழல்கள் குறுகினம் நம் கோவிந்தன் குடிகொண்டான்<br/>
திரைகுழுவு கடல்புடைசூழ் தென்னாட்டுத் திலதமன்ன<br/>
வரைகுழுவும் மணிமாட வாட்டாற்றான் மலரடிமேல்<br/>
விரைகுழுவும் நறுந்துளவம் மெய்ந்நின்று கமழுமே. 10.6.7<br/>
<br/>
3845<br/>
மெய்ந்நின்று கமழ்துளவ விரையேறு திருமுடியன்<br/>
கைந்நின்ற சக்கரத்தன் கருதுமிடம் பொருதுபுனல்<br/>
மைந்நின்ற வரைபோலும் திருவுருவ வாட்டாற்றாற்கு<br/>
எந்நன்றி செய்தேனா என்னெஞ்சில் திகழவதுவே? 10.6.8<br/>
<br/>
3846<br/>
திகழ்கின்ற திருமார்பில் திருமங்கை தன்னோடும்<br/>
திகழ்கின்ற திருமாலார் சேர்விடம்தண் வாட்டாறு<br/>
புகழ்கின்ற புள்ளூர்தி போரரக்கர் குலம்கெடுத்தான்<br/>
இகழ்வின்றி என்னெஞ்சத் தெப்பொழுதும் பிரியானே. 10.6.9<br/>
<br/>
3847<br/>
பிரியாதாட் செய்யென்று பிறப்பறுத்தாள் அறக்கொண்டான்<br/>
அரியாகி இரணியனை ஆகங்கீண் டானன்று<br/>
பெரியார்க்காட் பட்டக்கால் பெறாதபயன் பெறுமாறு<br/>
வரிவாள்வாய் அரவணைமேல் வாட்டாற்றான் காட்டினனே. 10.6.10.<br/>
<br/>
3848<br/>
காட்டித்தன் கனைகழல்கள் கடுநரகம் புகலொழித்த<br/>
வாட்டாற்றெம் பெருமானை வளங்குருகூர்ச் சடகோபன்<br/>
பாட்டாய தமிழ்மாலை யாயிரத்துள் இப்பத்தும்<br/>
கேட்டு ஆரார் வானவர்கள் செவிக்கினிய செஞ்சொல்லே.  (2) 10.6.11<br/>
<br/>
3849<br/>
செங்சொற் கவிகாள். உயிர்காத்தாட்<br/>
  செய்மின் திருமா லிருஞ்சோலை<br/>
வஞ்சக் கள்வன் மாமாயன்<br/>
  மாயக் கவியாய் வந்து என்<br/>
நெஞ்சு முயிரு முள்கலந்து<br/>
  நின்றார் அறியா வண்ணம் என்<br/>
நெஞ்சு முயிரும் அவைடுண்டு<br/>
  தானே யாகி நிறைந்தானே.  (2) 10.7.1<br/>
<br/>
3850<br/>
தானே யாகி நிறைந்தெல்லா<br/>
  உலகும் உயிரும் தானேயாய்<br/>
தானே யானென் பானாகித்<br/>
  தன்னைத் தானே துதித்து எனக்குத்<br/>
தேனே பாலே கன்னலே<br/>
  அமுதே திருமாலிருஞ்சோலை<br/>
கோனே யாகி நின்றொழிந்தான்<br/>
  என்னை முற்றும் உயிருண்டே. 10.7.2<br/>
<br/>
3851<br/>
என்னை முற்றும் உயிருண்டென்<br/>
  மாய ஆக்கை யிதனுள்புக்கு<br/>
என்னை முற்றும் தானேயாய்<br/>
  நின்ற மாய அம்மான் சேர்<br/>
தென்னன் திருமா லிருஞ்சோலைத்<br/>
  திசைகை கூப்பிச் தேர்ந்தயான்<br/>
இன்னம் போவே னேகொலோ.<br/>
  எங்கொல் அம்மான் திருவருளே? 10.7.3<br/>
<br/>
3852<br/>
என்கொல் அம்மான் திருவருள்கள்?<br/>
  உலகும் உயிரும் தானேயாய்<br/>
நன்கென் னுடலம் கைவிடான்<br/>
  ஞாலத் தூடே நடந்துழக்கி<br/>
தென்கொள் திசைக்குத் திலதமாய்<br/>
  நின்ற திருமாலிருஞ்சோலை<br/>
நங்கள் குன்றம் கைவிடான்<br/>
  நண்ணா அசுரர் நலியவே. 10.7.4<br/>
<br/>
3853<br/>
நண்ணா அசுரர் நலிவெய்த<br/>
  நல்ல அமரர் பொலிவெய்த<br/>
எண்ணா தனகள் எண்ணும்நன்<br/>
  முனிவ ரின்பம் தலைசிறப்ப<br/>
பண்ணார் பாடல் இன்கவிகள்<br/>
  யானாய்த் தன்னைத் தான்பாடி<br/>
தென்னா வென்னும் என்னம்மான்<br/>
  திருமாலிருஞ்சோலையானே. 10.7.5<br/>
<br/>
3854<br/>
திருமாலிருஞ்சோலையானே<br/>
  ஆகிச் செழுமூ வுலகும் தன்<br/>
ஒருமா வயிற்றி னுள்ளேவைத்து<br/>
  ஊழி யூழி தலையளிக்கும்<br/>
திருமாலென்னை யாளுமால்<br/>
  சிவனும் பிரமனும்காணாது<br/>
அருமா லெய்தி யடிபரவ<br/>
  அருளை யீந்த அம்மானே. 10.7.6<br/>
<br/>
3855<br/>
அருளை ஈயென் அம்மானே.<br/>
  என்னும் முக்கண் அம்மானும்<br/>
தெருள்கொள் பிரமன் அம்மானும்<br/>
  தேவர் கோனும் தேவரும்<br/>
இருள்கள் கடியும் முனிவரும்<br/>
  ஏத்தும் அம்மான் திருமலை<br/>
மருள்கள் கடியும் மணிமலை<br/>
  திருமாலிருஞ்சோலைமலையே. 10.7.7<br/>
<br/>
3856<br/>
திருமாலிருஞ்சோலைமலையே<br/>
  திருப்பாற் கடலே என்தலையே<br/>
திருமால்வைகுந்தமே தண்<br/>
  திருவேங்கடமே எனதுடலே<br/>
அருமா மாயத் தெனதுயிரே<br/>
  மனமே வாக்கே கருமமே<br/>
ஒருமா நொடியும் பிரியான் என்<br/>
  ஊழி முதல்வன் ஒருவனே.  (2) 10.7.8<br/>
<br/>
3857<br/>
ஊழி முதல்வன் ஒருவனே<br/>
  என்னும் ஒருவன் உலகெல்லாம்<br/>
ஊழி தோறும் தன்னுள்ளே<br/>
  படைத்துக் காத்துக் கெடுத்துழலும்<br/>
ஆழி வண்ணன் என்னம்மான்<br/>
  அந்தண் திருமாலிருஞ்சோலை<br/>
வாழி மனமே கைவிடேல்<br/>
  உடலும் உயிரும் மங்கவொட்டே. 10.7.9<br/>
<br/>
3858<br/>
மங்க வொட்டுன் மாமாயை<br/>
  திருமாலிருஞ்சோலைமேய<br/>
நங்கள் கோனே. யானேநீ<br/>
  யாகி யென்னை யளித்தானே<br/>
பொங்கைம் புலனும் பொறியைந்தும்<br/>
  கருமேந்திரியும் ஐம்பூதம்<br/>
இங்கு இவ்வுயிரேய் பிரகிருதி<br/>
  மானாங்கார மனங்களே. 10.7.10.<br/>
<br/>
3859<br/>
மானாங்கார மனம்கெட<br/>
  ஐவர் வன்கை யர்மங்க<br/>
தானாங்கார மாய்ப்புக்குத்<br/>
  தானே தானே யானானை<br/>
தேனாங் காரப் பொழில்குருகூர்ச்<br/>
  சடகோபன்சொல்லாயிரத்துள்<br/>
மானாங்காரத்திவைபத்தும்<br/>
  திருமாலிருங்சோலைமலைக்கே.  (2) 10.7.11<br/>
<br/>
3860<br/>
திருமாலிருஞ்சோலை மலைமென்றேன் என்ன<br/>
திருமால்வந்து என் நெஞ்சு நிறையப் புகுந்தான்<br/>
குருமா மணியுந்து புனல்பொன்னித் தென்பால்<br/>
திருமால்சென்று சேர்விடம் தென் திருப்பேரே.  (2) 10.8.1<br/>
<br/>
3861<br/>
பேரே யுறைகின்ற பிரான் இன்று வந்து<br/>
பேரேனென் றென்னெஞ்சு நிறையப் புகுந்தான்<br/>
காரேழ் கடலேழ் மலையே ழுலகுண்டும்<br/>
ஆராவ யிற்றானை யடங்கப் பிடித்தேனே. 10.8.2<br/>
<br/>
3862<br/>
பிடித்தேன் பிறவி கெடுத்தேன் பிணிசாரேன்<br/>
மடித்தேன் மனைவாழ்க்கை யுள்நிற்பதோர் மாயையை<br/>
கொடிக்கோ புரமாடங்கள் சூழ்திருப் பேரான்<br/>
அடிச்சேர்வதெனெனக்கெளி தாயின வாறே. 10.8.3<br/>
<br/>
3863<br/>
எளிதா யினவாறென் றெங்கண்கள் களிப்ப<br/>
களிதா கியசிந் தையனாய்க் களிக்கின்றேன்<br/>
கிளிதா வியசோழைகள் சூழ்திருப் பேரான்<br/>
தெளிதா கியசேண் விசும்புதரு வானே. 10.8.4<br/>
<br/>
3864<br/>
வானே தருவா னெனக்காயென் னோடொட்டி<br/>
ஊனேய் குரம்பை யிதனுள் புகுந்து இன்று<br/>
தானே தடுமாற்ற வினைகள் தவிர்த்தான்<br/>
தேனே பொழில்தென் திருப்பேர் நகரானே. 10.8.5<br/>
<br/>
3865<br/>
திருப்பேர் நகரான் திருமாலிருஞ்சோலைப்<br/>
பொருப்பே யுறைகின் றபிரானின்றுவந்து<br/>
இருப்பேன் என் றென்னேஞ்சு நிறையப் புகுந்தான்<br/>
விருப்பே பெற்றமுத முண்டு களித்தேனே. 10.8.6<br/>
<br/>
3866<br/>
உண்டு களித்தேற் கும்பரென் குறை மேலைத்<br/>
தொண்டு களித்தந்தி தொழும்சொல்லுப் பெற்றேன்<br/>
வண்டு களிக்கும் பொழில்சூழ் திருப்பேரான்<br/>
கண்டு களிப்பக் கண்ணுள்நின் றகலானே. 10.8.7<br/>
<br/>
3867<br/>
கண்ணுள்நின் றகலான் கருத்தின்கண் பெரியன்<br/>
எண்ணில்நுண் பொருளே ழிசையின் சுவைதானே<br/>
வண்ணநன் மணிமாடங்கள் சூழ்திருப் பேரான்<br/>
திண்ணமென் மனத்துப் புகுந்தான் செறிந்தின்றெ. 10.8.8<br/>
<br/>
3868<br/>
இன்றென்னைப் பொருளாக்கித் தன்னையென் னுள்வைத் தான்<br/>
அன்றென்னைப் புறம்பொகப் புணர்த்ததென் செய்வான்?<br/>
குன்றென்னத் திகழ்மாடங்கள் சூழ்திருப் பேரான்<br/>
ஒன்றெனக் கருள்செய்ய வுணர்த்தலுற் றேனே. 10.8.9<br/>
<br/>
3869<br/>
உற்றே னுகந்து பணிசெய் துனபாதம்<br/>
பெற்றேன் ஈதேயின் னம்வேண் டுவதெந்தாய்<br/>
கற்றார் மறைவாணர் கள்வாழ் திருப்பேராற்கு<br/>
அற்றார் அடியார் தமக்கல்லல் நில்லாவே.  (2) 10.8.10.<br/>
<br/>
3870<br/>
நில்லா அல்லல் நீள்வயல்சூழ் திருப்பேர்மேல்<br/>
நல்லார் பலர்வாழ் குருகூர்ச் சடகோபன்<br/>
சொல்லார் தமிழா யிரத்துள் இவைபத்தும்<br/>
வல்லார் தொண்டராள் வதுசூழ்பொன் விசும்பே.  (2) 10.8.11<br/>
<br/>
3871<br/>
சூழ்விசும் பணிமுகில் தூரியம் முழக்கின<br/>
ஆழ்கடல் அலைதிரை கையெடுத் தாடின<br/>
ஏழ்பொழி லும்வளம் ஏந்திய என்னப்பன்<br/>
வாழ்புகழ் னாரணன் தமரைக்ககண் டுகந்தே.  (2) 10.9.1<br/>
<br/>
3872<br/>
நாரணன் தமரைக்கண் டுகந்துநன் னீர்முகில்<br/>
பூரண பொற்குடம் பூரித்த துயர்விண்ணில்<br/>
நீரணி கடல்கள்நின் றார்த்தன நெடுவரைத்<br/>
தோரணம் நிரைத்தெங்கும் தொழுதனர் உலகரே. 10.9.2<br/>
<br/>
3873<br/>
தொழுதனர் உலகர்கள் தூபநல் மலர்மழை<br/>
பொழிவனர் பூழியன் றளந்தவன் தமர்முன்னே<br/>
எழுமின் என் றிமருங்கிசைத்தனர் முனிவர்கள்<br/>
வழியிது வைகுந்தற் கென்றுவந் தெதிரே. 10.9.3<br/>
<br/>
3874<br/>
எதிரெதிர் இமையவர் இருப்பிடம் வகுத்தனர்<br/>
கதிரவர் அவரவர் கைந்நிரை காட்டினர்<br/>
அதிர்குரல் முரசங்கள் அலைகடல் முழக்கொத்த<br/>
மதுவிரி துழாய்முடி மாதவன் தமர்க்கே. 10.9.4<br/>
<br/>
3875<br/>
மாதவன் தமரென்று வாசலில் வானவர்<br/>
போதுமின் எமதிடம் புகுதுக என்றலும்<br/>
கீதங்கள் பாடினர் கின்னரர் கெருடர்கள்<br/>
வேதநல் வாயவர் வேள்வியுள் மடுத்தே. 10.9.5<br/>
<br/>
3876<br/>
வேள்வியுள் மடுத்தலும் விரைகமழ் நறும்புகை<br/>
காளங்கள் வலம்புரி கலந்தெங்கும் இசைத்தனர்<br/>
ஆளுமிங்கள் வானகம் ஆழியான் தமர் என்று<br/>
வாளொண்கண் மடந்தையர் வாழ்த்தினர் மகிழ்ந்தே. 10.9.6<br/>
<br/>
3877<br/>
மடந்தையர் வாழ்த்தலும் மருதரும் வசுக்களும்<br/>
தொடர்ந்தெங்கும் தோத்திரம் சொல்லினர் தொடுகடல்<br/>
கிடந்தவென் கேசவன் கிளரொளி மணிமுடி<br/>
குடந்தையென் கோவலன் குடியடி யார்க்கே. 10.9.7<br/>
<br/>
3878<br/>
குடியடி யாரிவர் கோவிந்தன் தனக்கென்று<br/>
முடியுடை வானவர் முறைமுறை எதிர்கொள்ள<br/>
கொடியணி நெடுமதிள் கோபுரம் குறுகினர்<br/>
வடிவுடை மாதவன் வைகுந்தம் புகவே. 10.9.8<br/>
<br/>
3879<br/>
வைகுந்தம் புகுதலும் வாசலில் வானவர்<br/>
வைகுந்தன் தமரெமர் எமதிடம் புகுகென்று<br/>
வைகுந்தத் தமரரும் முனிவரும் வியந்தனர்<br/>
வகுந்தம் புகுவது மண்ணவர் விதியே. 10.9.9<br/>
<br/>
3880<br/>
விதிவகை புகுந்தனர் என்றுநல் வேதியர்<br/>
பதியினில் பாங்கினில் பாதங்கள் கழுவினர்<br/>
நிதியுநற் சுண்ணமும் நிறைகுட விளக்கமும்<br/>
மதிமுக மடந்தயர் ஏந்தினர் வந்தே. 10.9.10.<br/>
<br/>
3881<br/>
வந்தவர் எதிர்கொள்ள மாமணி மண்டபத்து<br/>
அந்தமில் பேரின்பத் தடியரோ டிருந்தமை<br/>
கொந்தலர் பொழில்குரு கூர்ச்சட கோபஞ்சொல்<br/>
சந்தங்கள் ஆயிரத் திவைவல்லார் முனிவரே. 10.9.11<br/>
<br/>
3882<br/>
முனியே. நான்முக னே.முக்கண்<br/>
  ணப்பா என் பொல்லாக்<br/>
கனிவாய்த் தாமரைக் கண் கரு<br/>
  மாணிக்கமே. என்கள்வா<br/>
தனியேன் ஆருயிரே. என் தலை<br/>
  மிசையாய் வந்திட்டு<br/>
இனிநான் போகலொட் டேன் ஒன்றும்<br/>
  மாயம் செய்யேல் என்னையே.  (2) 10.10.1<br/>
<br/>
3883<br/>
மாயம்செய் யேலென்னை உன்திரு<br/>
  மார்வத்து மாலைநங்கை<br/>
வாசம்செய் பூங்குழலாள் திருவாணை<br/>
  நின்னாணை கண்டாய்<br/>
நேசம்செய்து உன்னோடு என்னை<br/>
  உயிர் வேறின்றி ஒன்றாகவே<br/>
கூசம்செய் யாதுகொண் டாயென்னைக்<br/>
  கூவிச்கொள் ளாய்வந்தந்தோ. 10.10.2<br/>
<br/>
3884<br/>
கூவிக்கொள் ளாய்வந்தந் தோ.என்<br/>
  பொல்லாக்கரு மாணிக்கமே<br/>
ஆவிக்கோர் பற்றுக்கொம்பு நின்னலால்<br/>
  அறிகின்றி லேன்யான்<br/>
மேவித் தொழும்பிரமன் சிவன்<br/>
  இந்திர னாதிக்கெல்லாம்<br/>
நாவிக் கமல முதற்கிழங்கே.<br/>
  உம்பர் அந்ததுவே. 10.10.3<br/>
<br/>
3885<br/>
உம்ப ரந்தண் பாழேயோ.<br/>
  அதனுள்மிசை நீயேயோ<br/>
அம்பர நற்சோதி. அதனுள்<br/>
  பிரமன் அரன் நீ<br/>
உம்பரும் யாதவரும் படைத்த<br/>
  முனிவன் அவன்நீ<br/>
எம்பரம் சாதிக்க லுற்றென்னைப்<br/>
  போரவிட் டிட்டாயே. 10.10.4<br/>
<br/>
3886<br/>
போரவிட் டிட்டென்னை நீபுறம்<br/>
  போக்கலுற்றால் பின்னையான்<br/>
ஆரைக்கொண் டெத்தையந்தோ.<br/>
  எனதென்பதென் யானென்பதென்<br/>
தீர இரும்புண்ட நீரது<br/>
  போலவென் ஆருயிரை<br/>
ஆரப் பருக,எனக்கு<br/>
  ஆராவமுதானாயே. 10.10.5<br/>
<br/>
3887<br/>
எனக்கா ராவமு தாயென<br/>
  தாவியை இன்னுயிரை<br/>
மனக்கா ராமைமன்னி யுண்டிட்டா<br/>
  யினியுண் டொழியாய்<br/>
புனக்கா யாநிறத்த புண்டரீ<br/>
  கக்கட்f செங்கனிவாய்<br/>
உனக்கேற்கும் கோல மலர்ப்பாவைக்<br/>
  கன்பா..என் அன்பேயோ. 10.10.6<br/>
<br/>
3888<br/>
கோல மலர்ப்பாவைக் கன்பா<br/>
  கியவென் அன்பேயோ<br/>
நீல வரையிரண்டு பிறைகவ்வி<br/>
  நிமிர்ந்த தொப்ப<br/>
கோல வராகமொன் றாய்நிலங்<br/>
  கோட்டிடைக் கொண்டேந்தாய்<br/>
நீலக் கடல்கடைந் தாயுன்னைப்<br/>
  பெற்றினிப் போக்குவனோ?  (2) 10.10.7<br/>
<br/>
3889<br/>
பெற்றினிப் போக்குவனோ உன்னை<br/>
  என் தனிப் பேருயிரை<br/>
உற்ற இருவினையாய் உயிராய்ப்<br/>
  பயனாய் அவையாய்<br/>
முற்றவிம் மூவுலகும் பெருந்<br/>
  தூறாய்த் தூற்றில்புக்கு<br/>
முற்றக் கரந்தொளித் தாய்.என்<br/>
  முதல்தனி னித்தேயோ. 10.10.8<br/>
<br/>
3890<br/>
முதல்தனி வித்தேயோ. முழுமூ<br/>
  வுலகாதிக் கெல்லாம்<br/>
முதல்தனி யுன்னையுன்னை எனைநாள்<br/>
  வந்து கூடுவன்நான்<br/>
முதல்தனி அங்குமிங்கும் முழுமுற்<br/>
  றுறுவாழ் பாழாய்<br/>
முதல்தனி சூழ்ந்தகன் றாழ்ந்துயர்ந்த<br/>
  முடிவி லீயோ. 10.10.9<br/>
<br/>
3891<br/>
சூழ்ந்தகன் றழ்ந்துயர்ந்த முடிவில்<br/>
  பெரும்பா ழேயோ<br/>
சூழ்ந்தத னில்பெரிய பரநன்<br/>
  மலர்ச்சோ தீயோ<br/>
சூழ்ந்தத னில்பெரிய சுடர்ஞான<br/>
  வின்ப மேயோ<br/>
சூழ்ந்தத னில்பெரிய என்னவா<br/>
  அறச்சூழ்ந் தாயே.  (2) 10.10.10.<br/>
<br/>
3892<br/>
அவாவறச் சூழரியை அயனை<br/>
  அரனை அலற்றி<br/>
அவாவற்று வீடுபெற்ற குருகூர்ச்<br/>
  சடகோபன் சொன்ன<br/>
அவாவிலந் தாதிகளால் இவையா<br/>
  யிரமும் முடிந்த<br/>
அவாவிலந் தாதியிப் பத்தறிந்<br/>
  தார்பிறந் தாருயர்ந்தே.  (2) 10.10.11<br/>
<br/>
நம்மாழ்வார் திருவடிகளே சரணம்<br/>
திருவாய்மொழி நிறைவுற்றது. <br/>
ஆக பாசுரம் 1102.<br/>
<br/>
3913@<br/>
நிதியைப் பொழியும் முகில்என்று நீசர்தம் வாசல்பற்றித்<br/>
துதிகற் றுலகில் துவள்கின்றி லேன், இனித் தூய்நெறிசேர்<br/>
எதிகட் கிறைவன் யமுனைத் துறைவன் இணையடியாம்<br/>
கதிபெற் றுடைய இராமா னுசனென்னைக் காத்தனனே. 21<br/>
<br/>
3914@<br/>
கார்த்திகை யானும் கரிமுகத் தானும் கனலும்முக்கண்<br/>
மூர்த்தியும் மோடியும் வெப்பும் முதுகிட்டு மூவுலகும்<br/>
பூத்தவ னே.என்று போற்றிட வாணன் பிழைபொறுத்த<br/>
தீர்த்தனை யேத்தும் இராமா னுசனென்றன் சேமவைப்பே. 22<br/>
<br/>
3915@<br/>
வைப்பாய வான்பொருள் என்று,நல் லன்பர் மனத்தகத்தே<br/>
எப்போதும் வைக்கும் இராமா னுசனை இருநிலத்தில்<br/>
ஒப்பார் இலாத உறுவினை யேன்வஞ்ச நெஞ்சில்வைத்து<br/>
முப்போதும் வாழ்த்துவன் என்னாம் இதுஅவன் மொய்புகழ்க்கே. 23<br/>
<br/>
3916@<br/>
மொய்த்தவெந் தீவினை யால்பல் லுடல்தொறும் மூத்து,அதனால்<br/>
எய்த்தொழிந் தேன்முன நாள்களெல் லாம்,இன்று கண்டுயர்ந்தேன்<br/>
பொய்த்தவம் போற்றும் புலைச்சம யங்கள்நிலத்தவியக்<br/>
கைத்தமெய்ஞ் ஞானத்து இராமா னுசனென்னும் கார்தன்னையே. 24<br/>
<br/>
3917@<br/>
காரேய் கருணை இராமா னுச,இக் கடலிடத்தில்<br/>
ஆரே யறிபவர் நின்னரு ளின்தன்மை அல்லலுக்கு<br/>
நேரே யுறைவிடம் நான்வந்து நீயென்னை உய்த்தபினுன்<br/>
சீரே யுயிர்க்குயி ராய், அடி யேற்கின்று தித்திக்குமே. 25<br/>
<br/>
3918@<br/>
திக்குற்ற கீர்த்தி இராமா னுசனை, என் செய்வினையாம்<br/>
மெய்க்குற்றம் நீக்கி விளங்கிய மேகத்தை மேவும்நல்லோர்<br/>
எக்குற்ற வாளர் எதுபிறப் பேதியல் வாகநின்றோர்<br/>
அக்குற்றம் அப்பிறப்பு அவ்வியல் வேநம்மை யாட்கொள்ளுமே. 26<br/>
<br/>
3919@<br/>
கொள்ளக் குறைவற் றிலங்கிக் கொழுந்துவிட் டோ ங்கியவுன்<br/>
வள்ளல் தனத்தினால் வல்வினை யேன்மனம் நீபுகுந்தாய்<br/>
வெள்ளைச் சுடர்விடும் உன்பெரு மேன்மைக் கிழுக்கிதென்று<br/>
தள்ளுற் றிரங்கும் இராமா னுச என் தனிநெஞ்சமே. 27<br/>
<br/>
3920@<br/>
நெஞ்சில் கறைகொண்ட கஞ்சனைக் காய்ந்த நிமலன் நங்கள்<br/>
பஞ்சித் திருவடிப் பின்னைதன் காதலன் பாதம்நண்ணா<br/>
வஞ்சர்க் கரிய இராமா னுசன்புகழ் அன்றியென்வாய்<br/>
கொஞ்சிப் பரவகில் லாது என்ன வாழ்வின்று கூடியதே. 28<br/>
<br/>
3921@<br/>
கூட்டும் விதியென்று கூடுங்கொ லோ,தென் குருகைப்பிரான்<br/>
பாட்டென்னும் வேதப் பசுந்தமிழ் தன்னைத்,தன் பத்தியென்னும்<br/>
வீட்டின்கண் வைத்த இராமா னுசன்புகழ் மெய்யுணர்ந்தோர்<br/>
ஈட்டங்கள் தன்னை, என் நாட்டங்கள் கண்டினப மெய்திடவே? 29<br/>
<br/>
3922@<br/>
இன்பந் தருபெரு வீடுவந் தெய்திலென்? எண்ணிறந்த<br/>
துன்பந் தருநிர யம்பல சூழிலென்? தொல்லுலகில்<br/>
மன்பல் லுயிர்கட் கிறையவன் மாயன் எனமொழிந்த<br/>
அன்பன் அனகன் இராமா னுசனென்னை ஆண்டனனே. 30<br/>
<br/>
3923@<br/>
ஆண்டிகள் நாள்திங்க ளாய்நிகழ் காலமெல் லாம்மனமே.<br/>
ஈண்டுபல் யோனிகள் தோறுழல் வோம் இன்றோ ரெண்ணின்றியே<br/>
காண்டகு தோளண்ணல் தென்னத்தி யூரர் கழலிணைக்கீழ்ப்<br/>
பூண்டவன் பாளன் இராமா னுசனைப் பொருந்தினமே. (2) 31<br/>
<br/>
3924@<br/>
பொருந்திய தேசும் பொறையும் திறலும் புகழும்,நல்ல<br/>
திருந்திய ஞானமும் செல்வமும் சேரும் செறுகலியால்<br/>
வருந்திய ஞாலத்தை வண்மையி னால்வந் தெடுத்தளித்த<br/>
அருந்தவன் எங்கள் இராமா னுசனை அடைபவர்க்கே. 32<br/>
<br/>
3925@<br/>
அடையார் கமலத் தலர்மகள் கேள்வன் கை யாழியென்னும்<br/>
படையொடு நாந்தக மும்படர் தண்டும்,ஒண் சார்ங்கவில்லும்<br/>
புடையார் புரிசங் கமுமிந்தப் பூதலம் காப்பதற்கென்று<br/>
இடையே இராமா னுசமுனி யாயின இந்நிலத்தே. 33<br/>
<br/>
3926@<br/>
நிலத்தைச் செறுத்துண்ணும் நீசக் கலியை, நினைப்பரிய<br/>
பலத்தைச் செறுத்தும் பிறங்கிய தில்லை,என் பெய்வினைதென்<br/>
புலத்தில் பொறித்தவப் புத்தகச் சும்மை பொறுக்கியபின்<br/>
நலத்தைப் பொறுத்தது இராமா னுசன்றன் நயப்புகழே. 34<br/>
<br/>
3927@<br/>
நயவேன் ஒருதெய்வம் நானிலத் தேசில மானிடத்தைப்<br/>
புயலே எனக்கவி போற்றிசெய் யேன், பொன் னரங்கமென்னில்<br/>
மயலே பெருகும் இராம னுசன்மன்னு மாமலர்த்தாள்<br/>
அயரேன் அருவினை என்னையெவ் வாறின் றடர்ப்பதுவே? 35<br/>
<br/>
3928@<br/>
அடல்கொண்ட நேமியன் ஆருயிர் நாதன் அன் றாரணச்சொல்<br/>
கடல்கொண்ட ஒண்பொருள் கண்டளிப் பப்,பின்னும் காசினியோர்<br/>
இடரின்கண் வீழ்ந்திடத் தானுமவ் வொண்பொருள் கொண்டவர்பின்<br/>
படரும் குணன், எம் இராமா னுசன்றன் படியிதுவே. 36<br/>
<br/>
3929@<br/>
படிகொண்ட கீர்த்தி இராமா யணமென்னும் பத்திவெள்ளம்<br/>
குடிகொண்ட கோயில் இராமா னுசன்குணங் கூறும்,அன்பர்<br/>
கடிகொண்ட மாமாலர்த் தாள்கலந் துள்ளங் கனியும்நல்லோர்<br/>
அடிகண்டு கொண்டுகந்து என்னையும் ஆளவர்க் காக்கினரே. 37<br/>
<br/>
3930@<br/>
ஆக்கி யடிமை நிலைப்பித் தனையென்னை இன்று,அவமே<br/>
போக்கிப் புறத்திட்ட தென்பொரு ளா?முன்பு புண்ணியர்தம்<br/>
வாக்கிற் பிரியா இராமா னுச நின் அருளின்வண்ணம்<br/>
நோக்கில் தெரிவிரி தால், உரை யாயிந்த நுண்பொருளே. 38<br/>
<br/>
3931@<br/>
பொருளும் புதல்வரும் பூமியும் பூங்குழ லாருமென்றே<br/>
மருள்கொண் டிளைக்கும் நமக்கு நெஞ் சே.மற்று ளார்த்தரமோ?<br/>
இருள்கோண்ட வெந்துயர் மாற்றித்தன் ஈறில் பெரும்புகழே<br/>
தெருளும் தெருள்தந்து இராமா னுசன்fசெய்யும் சேமங்களே. 39<br/>
<br/>
3932@<br/>
சேமநல் வீடும் பொருளும் தருமமும் சீரியநற்<br/>
காமமும் என்றிவை நான்கென்பர், நான்கினும் கண்ணனுக்கே<br/>
ஆமது காமம் அறம்பொருள் வீடுதற் கென்றுரைத்தான்<br/>
வாமனன் சீலன், இராமா னுசனிந்த மண்மிசையே. 40<br/>
<br/>
3933@<br/>
மண்மிசை யோனிகள் தோறும் பிறந்து எங்கள் மாதவனே<br/>
கண்ணுற நிற்கிலும் காணகில் லா, உல கோர்களெல்லாம்<br/>
அண்ணல் இராமா னுசன்வந்து தோன்றிய அப்பொழுதே<br/>
நண்ணரு ஞானம் தலைக்கொண்டு, நாரணற் காயினரே. 41<br/>
<br/>
3934@<br/>
ஆயிழை யார்கொங்கை தங்கும்அக் காதல் அளற்றழுந்தி<br/>
மாயுமென் ஆவியை வந்தெடுத் தானின்று மாமலராள்<br/>
நாயகன் எல்லா வுயிர்கட்கும் நாதன் அரங்கனென்னும்<br/>
தூயவன் தீதில் இராமா னுசன்தொல் லருள்சுரந்தே. 42<br/>
<br/>
3935@<br/>
சுரக்கும் திருவும் உணர்வும் சொலப்புகில் வாயமுதம்<br/>
பரக்கும் இருவினை பற்றற வோடும் படியிலுள்ளீர்<br/>
உரைக்கின் றனனுமக் கியானறஞ் சீறும் உறுகலியைத்<br/>
துரக்கும் பெருமை இராமா னுசனென்று சொல்லுமினே. 43<br/>
<br/>
3936@<br/>
சொல்லார் தமிழொரு மூன்றும் சுருதிகள் நான்குமெல்லை<br/>
இல்லா அறநெறி யாவும் தெரிந்தவன் எண்ணருஞ்சீர்<br/>
நல்லார் பரவும் இராமா னுசன்திரு நாமம் நம்பிக்<br/>
கல்லார் அகலிடத் தோர், எது பேறென்று காமிப்பரே. 44<br/>
<br/>
3937@<br/>
பேறொன்று மற்றில்லை நின்சரண் அன்றி,அப் பேறளித்தற்<br/>
காறொன்று மில்லைமற் றச்சரண் அன்றி,என் றிப்பொருளைத்<br/>
தேறும் அவர்க்கும் எனக்கும் உனைத்தந்த செம்மைசொல்லால்<br/>
கூறும் பரமன்று இராமா னுசமெய்ம்மை கூறிடிலே. 45<br/>
<br/>
3938@<br/>
கூறும் சமயங்கள் ஆறும் குலையக் குவலயத்தே<br/>
மாறன் பணித்த மரையுணர்ந் தோனை மதியிலியேன்<br/>
தேறும் படியென் மனம்புதுந் தானைத் திசையனைத்தும்<br/>
ஏறும் குணனை இராமா னுசனை இறைஞ்சினமே. 46<br/>
<br/>
3939@<br/>
இறைஞ்சப் படும்பரன் ஈசன் அரங்கனென்று இவ்வுலகத்<br/>
தறம்செப்பும் அண்ணல் இராமா னுசன்,என் அருவினையின்<br/>
திறம்செற் றிரவும் பகலும் விடாதென்றன் சிந்தையுள்ளே<br/>
நிறைந்தொப் பறவிருந் தான், எனக் காரும் நிகரில்லையே. 47<br/>
<br/>
3940@<br/>
நிகரின்றி நின்றவென் நீசதைக்கு நின்னரு ளின்கணன்றிப்<br/>
புகலொன்று மில்லை அருட்குமஃ தேபுகல் புன்மையிலோர்<br/>
பகரும் பெருமை இராமா னுச இனி நாம்பழுதே<br/>
அகலும் பொருளென், பயனிரு வோமுக்கு மானபின்னே? 48<br/>
<br/>
3941@<br/>
ஆனது செம்மை அறநெறி பொய்ம்மை அறுசமயம்<br/>
போனது பொன்றி யிறந்தது வெங்கலி பூங்கமலத்<br/>
தேனதி பாய்வயல் தென்னரங் கன்கழல் சென்னிவைத்துத்<br/>
தானதில் மன்னும் இராமா னுசனித் தலத்துதித்தே. 49<br/>
<br/>
3942@<br/>
உதிப்பன வுத்தமர் சிந்தையுள் ஒன்னலர் நெஞ்சமஞ்சிக்<br/>
கொதித்திட மாறி நடப்பன கொள்ளைவன் குற்றமெல்லாம்<br/>
பதித்தவென் புன்கவிப் பாவினம் பூண்டன பாவுதொல்சீர்<br/>
எதித்தலை நாதன் இராமா னுசன்றன் இணையடியே. 50<br/>
<br/>
3943@<br/>
அடியைத் தொடர்ந்தெழும் ஐவர்கட் காய்அன்று பாரதப்போர்<br/>
முடியப் பரிநெடுந் தேர்விடுங் கோனை முழுதுணர்ந்த<br/>
அடியர்க் கமுதம் இராமா னுசனென்னை ஆளவந்திப்<br/>
படியிற் பிறந்தது மற்றில்லை காரணம் பார்த்திடிலே. 51<br/>
<br/>
3944@<br/>
பார்த்தான் அறுசம யங்கள் பதைப்ப,இப் பார்முழுதும்<br/>
போர்த்தான் புகழ்கொண்டு புன்மையி னேனிடைத் தான்புகுந்து<br/>
தீர்த்தான் இருவினை தீர்த்தரங் கன்செய்ய தாளிணையோ<br/>
டார்த்தான் இவையெம் இராமா னுசன்செய்யும் அற்புதமே. 52<br/>
<br/>
3945@<br/>
அற்புதன் செம்மை இராமா னுசன், என்னை ஆளவந்த<br/>
கற்பகம் கற்றவர் காமுறு சீலன் கருதரிய<br/>
பற்பல் லுயிர்களும் பல்லுல கியாவும் பரனதென்னும்<br/>
நற்பொருள் தன்னை, இந் நானிலத் தேவந்து நாட்டினனே. 53<br/>
<br/>
3946@<br/>
நாட்டிய நீசச் சமயங்கள் மாண்டன, நாரணனைக்<br/>
காட்டிய வேதம் களிப்புற் றது,தென் குருகைவள்ளல்<br/>
வாட்டமி லாவண் டமிழ்மறை வாழ்ந்தது மண்ணுலகில்<br/>
ஈட்டிய சீலத்து இராமா னுசன்றன் இயல்வுகண்டே. 54<br/>
<br/>
3947@<br/>
கண்டவர் சிந்தை கவரும் கடிபொழில் தென்னரங்கன்<br/>
தொண்டர் குலாவும் இராமா னுசனைத், தொகையிறந்த<br/>
பண்டரு வேதங்கள் பார்மேல் நிலவிடப் பார்த்தருளும்<br/>
கொண்டலை மேவித் தொழும், குடி யாமெங்கள் கோக்குடியே. 55<br/>
<br/>
3948@<br/>
கோக்குல மன்னரை மூவெழு கால், ஒரு கூர்மழுவால்<br/>
போக்கிய தேவனைப் போற்றும் புனிதன் புவனமெங்கும்<br/>
ஆக்கிய கீர்த்தி இராமா னுசனை அடைந்தபின்என்<br/>
வாக்குரை யாது, என் மனம்நினை யாதினி மற்றொன்றையே. 56<br/>
<br/>
3949@<br/>
மற்றொரு பேறு மதியாது, அரங்கன் மலரடிக்காள்<br/>
உற்றவ ரேதனக் குற்றவ ராய்க்கொள்ளும் உத்தமனை<br/>
நற்றவர் போற்றும் இராமா னுசனையிந் நானிலத்தே<br/>
பெற்றனன் பெற்றபின் மற்றறி யேனொரு பேதைமையே. 57<br/>
<br/>
3950@<br/>
பேதையர் வேதப் பொருளிதென் னுன்னிப் பிரமம்நன்றென்<br/>
றோதிமற் றெல்லா உயிரும் அஃதென்று உயிர்கள்மெய்விட்<br/>
டாதிப் பரனொடொன் றாமென்று சொல்லுமவ் வல்லலெல்லாம்<br/>
வாதில்வென் றான், எம் இராமா னுசன்மெய்ம் மதிக்கடலே. 58<br/>
<br/>
3951@<br/>
கடலள வாய திசையெட்டி னுள்ளும் கலியிருளே<br/>
மிடைதரு காலத் திராமா னுசன், மிக்க நான்மறையின்<br/>
சுடரொளி யாலவ் விருளைத் துரத்தில னேல்உயிரை<br/>
உடையவன், நாரணன் என்றறி வாரில்லை உற்றுணர்ந்தே. 59<br/>
<br/>
3952@<br/>
உணர்ந்தமெய்ஞ் ஞானியர் யோகந் தொறும்,திரு வாய்மொழியின்<br/>
மணந்தரும் இன்னிசை மன்னும் இடந்தொறும் மாமலராள்<br/>
புணர்ந்தபொன் மார்பன் பொருந்தும் பதிதொறும் புக்குநிற்கும்<br/>
குணந்திகழ் கொண்டல் இராமானுசனெங் குலக்கொழுந்தே. 60<br/>
<br/>
3953@<br/>
கொழுந்துவிட் டோ டிப் படரும்வெங் கோள்வினை யால்,நிரயத்<br/>
தழுந்தியிட் டேனைவந் தாட்கொண்ட பின்னும், அருமுனிவர்<br/>
தொழுந்தவத் தோனெம் இராமா னுசன்தொல் புகழ்சுடர்மிக்<br/>
கெழுந்தது,அத் தால்நல் லதிசயங் கண்ட திருநிலமே. 61<br/>
<br/>
3954@<br/>
இருந்தேன் இருவினைப் பாசம் கழற்றிஇன் றியான்இறையும்<br/>
வருந்தேன் இனியெம் இராமா னுசன்,மன்னு மாமலர்த்தாள்<br/>
பொருந்தா நிலையுடைப் புன்மையி னோர்க்கொன்றும் நன்மைசெய்யாப்<br/>
பொருந்தே வரைப்பர வும், பெரி யோர்தம் கழல்பிடித்தே. 62<br/>
<br/>
3955@<br/>
பிடியைத் தொடரும் களிறென்ன யானுன் பிறங்கியசீர்<br/>
அடியைத் தொடரும் படிநல்க வேண்டும் அறுசமயச்<br/>
செடியைத் தொடரும் மருள்செறிந் தோர்சிதைந் தோடவந்திப்<br/>
படியைத் தொடரும் இராமா னுச மிக்க பண்டிதனே. 63<br/>
<br/>
3956@<br/>
பண்டரு மாறன் பசுந்தமிழ் ஆனந்தம் பாய்மதமாய்<br/>
விண்டிட எங்கள் இராமா னுசமுனி வேழம் மெய்ம்மை<br/>
கொண்டநல் வேதக் கொழுந்தண்ட மேந்திக் குவலயத்தே<br/>
மண்டிவந் தேன்றது வாதியர் காள். உங்கள் வாழ்வற்றதே. 64<br/>
<br/>
3957@<br/>
வாழ்வற் றதுதொல்லை வாதியர்க்கு என்றும் மறையவர்தம்<br/>
தாழ்வற் றதுதவம் தாரணி பெற்றது, தத்துவநூல்<br/>
கூழற் றதுகுற்ற மெல்லாம் பதித்த குணத்தினர்க்கந்<br/>
நாழற் றது,நம் இராமா னுசந்தந்த ஞானத்திலே. 65<br/>
<br/>
3958@<br/>
ஞானம் கனிந்த நலங்கொண்டு நாடொரும் நைபவர்க்கு<br/>
வானம் கொடுப்பது மாதவன் வல்வினை யேன்மனத்தில்<br/>
ஈனம் கடிந்த இராமா னுசன் தன்னை எய்தினர்க்கத்<br/>
தானம் கொடுப்பது தன்தக வென்னும் சரண்கொடுத்தே. 66<br/>
<br/>
3959@<br/>
சரணம் அடைந்த தருமனுக் காப்,பண்டு நூற்றுவரை<br/>
மரணம் அடைவித்த மாயவன் தன்னை வணங்கவைத்த<br/>
கரணம் இவையுமக் கன்றென்றி ராமா னுசனுயிர்கட்<br/>
கரணங் கமைத்தில னேல்,அர ணார்மற்றிவ் வாருயிர்க்கே? 67<br/>
<br/>
3960@<br/>
ஆரெனக் கின்று நிகர்ச்சொல்லின் மாயனன் றைவர்த்தெய்வத்<br/>
தேரினிற் செப்பிய கீதையின் செம்மைப் பொருள்தெரியப்<br/>
பாரினிற் சொன்ன இராமா னுசனைப் பணியும்நல்லோர்<br/>
சீரினிற் சென்று பணிந்தது, என் னாவியும் சிந்தையுமே. 68<br/>
<br/>
3961@<br/>
சிந்தையி னோடு கரணங்கள் யாவும் சிதைந்து,முன்னாள்<br/>
அந்தமுற் றாழ்ந்தது கண்டு,இவை என்றனக் கன்றருளால்<br/>
தந்த அரங்கனும் தன்சரண் தந்திலன் தானதுதந்து<br/>
எந்தை இராமா னுசன்வந் தெடுத்தனன் இன்றென்னையே. 69<br/>
<br/>
3962@<br/>
என்னையும் பார்த்தென் இயல்வையும் பார்த்து,எண்ணில் பல்குணத்த<br/>
உன்னையும் பார்க்கில் அருள்செய்வ தேநலம் அன்றியென்பால்<br/>
பின்னையும் பார்க்கில் நலமுள தே?உன் பெருங்கருணை<br/>
தன்னையென் பார்ப்பர் இராமா னுச உன்னைச் சார்ந்தவரே? 70<br/>
<br/>
3963@<br/>
சார்ந்ததென் சிந்தையுன் தாளிணைக் கீழ்,அன்பு தான்மிகவும்<br/>
கூர்ந்ததத் தாமரைத் தாள்களுக்கு உன்றன் குணங்களுக்கே<br/>
தீர்ந்ததென் செய்கைமுன் செய்வினை நீசெய் வினையதனால்<br/>
பேர்ந்தது வண்மை இராமா னுச எம் பெருந்தகையே. 71<br/>
<br/>
3964@<br/>
கைத்தனன் தீய சமயக் கலகரைக் காசினிக்கே<br/>
உய்த்தனன் தூய மறைநெறி தன்னை,என் றுன்னியுள்ளம்<br/>
நெய்த்தவன் போடிருந் தேத்தும் நிறைபுக ழோருடனே<br/>
வைத்தனன் என்னை இராமா னுசன்மிக்க வண்மைசெய்தே. 72<br/>
<br/>
3965@<br/>
வண்மையி னாலுந்தன் மாதக வாலும் மதிபுரையும்<br/>
தண்மையி னாலுமித் தாரணி யோர்கட்குத் தான்சரணாய்<br/>
உண்மைநன் ஞானம் உரைத்த இராமா னுசனையுன்னும்<br/>
திண்மையல் லாலெனக் கில்லை, மற் றோர்நிலை தேர்ந்திடிலே. 73<br/>
<br/>
3966@<br/>
தேரார் மறையின் திறமென்று மாயவன் தீயவரைக்<br/>
கூராழி கொண்டு குறைப்பது கொண்டல் அனையவண்மை<br/>
ஏரார் குணத்தெம் இராமா னுசனவ் வெழில்மறையில்<br/>
சேரா தவரைச் சிதைப்பது அப் போதொரு சிந்தைசெய்தே. 74<br/>
<br/>
3967@<br/>
செய்த்தலைச் சங்கம் செழுமுத்தம் ஈனும் திருவரங்கர்<br/>
கைத்தலத் தாழியும் சங்கமு மேந்தி,நங் கண்முகப்பே<br/>
மெய்த்தலைத் துன்னை விடேனென் றிருக்கிலும் நின்புகழே<br/>
மொய்த்தலைக் கும்வந்து இராமா னுச.என்னை முற்றுநின்றே. 75<br/>
<br/>
3968@<br/>
நின்றவண் கீர்த்தியும் நீள்புனலும்,நிறை வேங்கடப்பொற்<br/>
குன்றமும் வைகுந்த நாடும் குலவிய பாற்கடலும்<br/>
உன்றனக் கெத்தனை இன்பந் தரும்உன் இணைமலர்த்தாள்<br/>
என்றனக் கும்அது,இராமா னுச இவை யீந்தருளே. (2) 76<br/>
<br/>
3969@<br/>
ஈந்தனன் ஈயாத இன்னருள் எண்ணில் மறைக்குறும்பைப்<br/>
பாய்ந்தனன் அம்மறைப் பல்பொரு ளால்,இப் படியனைத்தும்<br/>
ஏய்ந்தனன் கீர்த்தியி னாலென் வினைகளை வேர்பறியக்<br/>
காய்ந்தனன் வண்மை இராமா னுசற்கென் கருத்தினியே? 77<br/>
<br/>
3970@<br/>
கருத்திற் புகுந்துள்ளிற் கள்ளம் கழற்றிக் கருதரிய<br/>
வருத்தத்தி னால்மிக வஞ்சித்து நீயிந்த மண்ணகத்தே<br/>
திருத்தித் திருமகள் கேள்வனுக் காக்கிய பின்னென்னெஞ்சில்<br/>
பொருத்தப் படாது, எம் இராமா னுச மற்றோர் பொய்ப் பொருளே. 78<br/>
<br/>
3971@<br/>
பொய்யைச் சுரக்கும் பொருளைத் துறந்து,இந்தப் பூதலத்தே<br/>
மெய்மைப் புரக்கும் இராமா னுசன்நிற்க, வேறுநம்மை<br/>
உய்யக் கொளவல்ல தெய்வமிங் கியாதென் றுலர்ந்தவமே<br/>
ஐயப் படாநிற்பர் வையத்துள் ளோர்நல் லறிவிழந்தே. 79<br/>
<br/>
3972@<br/>
நல்லார் பரவும் இராமா னுசன்,திரு நாமம்நம்ப<br/>
வல்லார் திறத்தை மறவா தவர்கள் எவர்,,அவர்க்கே<br/>
எல்லா விடத்திலும் என்றுமெப் போதிலும் எத்தொழும்பும்<br/>
சொல்லால் மனத்தால் கருமத்தி னால்செய்வன் சோர்வின்றியே. 80<br/>
<br/>
3973@<br/>
சோர்வின்றி உன்றன் துணையடிக் கீழ்த்,தொண்டு பட்டவர்பால்<br/>
சார்வின்றி நின்ற எனக்கு,அரங் கன்செய்ய தாளிணைகள்<br/>
பேர்வின்றி யின்று பெறுத்தும் இராமா னுச.இனியுன்<br/>
சீரொன் றியகரு ணைக்கு, இல்லை மாறு தெரிவுறிலே. 81<br/>
<br/>
3974@<br/>
தெரிவுற்ற ஞாலம் செறியப் பெறாது,வெந் தீவினையால்<br/>
உருவற்ற ஞானத் துழல்கின்ற என்னை, ஒருபொழுதில்<br/>
பொருவற்ற கேள்விய னாக்கிநின் றானென்ன புண்ணீயனோ.<br/>
தெரிவுற்ற கீர்த்தி, இராமா னுசனென்னும் சீர்முகிலே. 82<br/>
<br/>
3975@<br/>
சீர்கொண்டு பேரறம் செய்து,நல்வீடு செறிதும் என்னும்<br/>
பார்கொண்ட மேன்மையர் கூட்டனல் லேன்,உன் பதயுகமாம்<br/>
எர்கொண்ட வீட்டை எளிதினில் எய்துவன் உன்னுடைய<br/>
கார்கொண்ட வண்மை இராமா னுச.இது கண்டுகொள்ளே. 83<br/>
<br/>
3976@<br/>
கண்டுகொண் டேனெம் இராமா னுசன்றன்னை காண்டலுமே<br/>
தொண்டுகொண் டேன்அவன் தொண்டர்பொற் றாளில்என் தொல்லை வெந்நோய்<br/>
விண்டுகொண் டேன்அவன் சீர்வெள்ள வாரியை வாய்மடுத்தின்<br/>
றுண்டுகொண் டேன், இன்னம் உற்றன ஓதில் உவப்பில்லையே. 84<br/>
<br/>
3977@<br/>
ஓதிய வேதத்தின் உட்பொரு ளய், அதன் உச்சிமிக்க<br/>
சோதியை நாதன் எனவெறி யாதுழல் கின்றதொண்டர்<br/>
பேதைமை தீர்த்த இராமா னுசனைத் தொழும்பெரியோர்<br/>
பாதமல் லாலென்றன் ஆருயிர்க்கு யாதொன்றும் பற்றில்லையை. 85<br/>
<br/>
3978@<br/>
பற்றா மனிசரைப் பற்றி,அப் பற்று விடாதவரே<br/>
உற்றா ரெனவுழன் றோடிநை யேனினி, ஒள்ளியநூல்<br/>
கற்றார் பரவும் இராமா னுசனைக் கருதுமுள்ளம்<br/>
பெற்றார் எவர், அவ ரெம்மைநின் றாளும் பெரியவரே. 86<br/>
<br/>
3979@<br/>
பெரியவர் பேசிலும் பேதையர் பேசிலும் தன்குணங்கட்<br/>
குரியசொல் என்றும் உடையவன் என்றென்று உணர்வில்மிக்கோர்<br/>
தெரியும்வண் கீர்த்தி இராமா னுசன்மறை தேர்ந்துலகில்<br/>
புரியுநன் ஞானம் பொருந்தா தவரைப் பொரும்கலியே. 87<br/>
<br/>
3980@<br/>
கலிமிக்க செந்நெல் கழனிக் குறையல் கலைப்பெருமான்<br/>
ஒலிமிக்க பாடலை உண்டுதன் னுள்ளம் தடித்து,அதனால்<br/>
வலிமிக்க சீயம் இராமா னுசன்மறை வாதியராம்<br/>
புலிமிக்க தென்று, இப் புவனத்தில் வந்தமை போற்றுவனே. (2) 88<br/>
<br/>
3981@<br/>
போற்றருஞ் சீலத் திராமா னுச,நின் புகழ்தெரிந்து<br/>
சாற்றுவ னேலது தாழ்வது தீரில்,உன் சீர்தனக்கோர்<br/>
ஏற்றமென் றேகொண் டிருக்கிலு மென்மனம் ஏத்தியன்றி<br/>
ஆற்றகில் லாது, இதற் கென்னினை வாயென்றிட் டஞ்சுவனே. 89<br/>
<br/>
3982@<br/>
நினையார் பிறவியை நீக்கும் பிரானை,இந் நீணிலத்தே<br/>
எனையாள வந்த இராமா னுசனை இருங்கவிகள்<br/>
புனையார் புனையும் பெரியவர் தாள்களில் பூந்தொடையல்<br/>
வனையார் பிறப்பில் வருந்துவர் மாந்தர் மருள்சுரந்தே. 90<br/>
<br/>
3983@<br/>
மருள்சுரந் தாகம வாதியர் கூறும்,அவப்பொருளாம்<br/>
இருள்சுரந் தெய்த்த உலகிருள் நீங்கத்,தன் ஈண்டியசீர்<br/>
அருள்சுரந் தெல்லா வுயிர்கட்கும் நாதன் அரங்கனென்னும்<br/>
பொருள்சுரந் தான், எம் இராமா னுசன்மிக்க புண்ணியனே. 91<br/>
<br/>
3984@<br/>
புண்ணிய நோன்பு புரிந்துமி லேன்,அடி போற்றிசெய்யும்<br/>
நுண்ணருங் கேள்வி நுவன்றுமி லேன்,செம்மை நூற்புலவர்க்<br/>
கெண்ணருங் கீர்த்தி இராமா னுச.இன்று நீபுகுந்தென்<br/>
கண்ணுள்ளும் நெஞ்சுள்ளும் நின்றவிக் காரணம் கட்டுரையே. 92<br/>
<br/>
3985@<br/>
கட்டப் பொருளை மறைப்பொரு ளென்று கயவர்சொல்லும்<br/>
பெட்டைக் கெடுக்கும் பிரனல்ல னே,என் பெருவினையைக்<br/>
கிட்டிக் கிழங்கொடு தன்னருள் என்னுமொள் வாளுருவி<br/>
வெட்டிக் கிளைந்த இராமா னுசனென்னும் மெய்த்தவனே. 93<br/>
<br/>
3986@<br/>
தவந்தரும் செல்வம் தகவும் தரும்,சலி யாப்பிறவிப்<br/>
பவந்தரும் தீவினை பாற்றித் தரும்,பரந் தாமமென்னும்<br/>
திவந்தரும் தீதில் இராமா னுசன்தன்னைச் சார்ந்தவர்கட்<br/>
குவந்தருந் தேன், அவன் சீரன்றி யானென்றும் உள்மகிழ்ந்தே. 94<br/>
<br/>
3987@<br/>
உண்ணின் றுயிர்களுக் குற்றன வேசெய்து அவர்க்குயவே<br/>
பண்ணும் பரனும் பரிவில னாம்படி பல்லுயிர்க்கும்<br/>
விண்ணின் தலைநின்று விடளிப் பானெம் இராமானுசன்<br/>
மண்ணின் தலத்துதித்து உய்மறை நாலும் வளர்த்தனனே. 95<br/>
<br/>
3988@<br/>
வளரும் பிணிகொண்ட வல்வினை யால்,மிக்க நல்வினையில்<br/>
கிளரும் துணிவு கிடைத்தறி யாது முடைத்தலையூன்<br/>
தளரும் அளவும் தரித்தும் விழுந்தும் தனிதிரிவேற்<br/>
குளரெம் இறைவர் இராமா னுசன்றன்னை உற்றவரே. 96<br/>
<br/>
3989@<br/>
தன்னையுற் றாட்செய்யும் தன்மையி னோர்,மன்னு தாமரைத்தாள்<br/>
தன்னையுற் றாட்செய்ய என்னையுற் றானின்று தன்தகவால்<br/>
தன்னையுற் றாரன்றித் தன்மையுற் றாரில்லை என்றறிந்து<br/>
தன்னையுற் றாரை இராமா னுசன்குணம் சாற்றிடுமே. 97<br/>
<br/>
3990@<br/>
இடுமே இனிய சுவர்க்கத்தில் இன்னம் நரகிலிட்டுச்<br/>
சுடுமே யவற்றைத் தொடர்தரு தொல்லைச் சுழல்பிறப்பில்<br/>
நடுமே யினிநம் இராமா னுசன்நம்மை நம்வசத்தே<br/>
விடுமே சரணமென் றால், மன மே நையல் மேவுதற்கே? (2) 98<br/>
<br/>
3991@<br/>
தற்கச் சமணரும் சாக்கியப் பேய்களும் தாழ்சடையோன்<br/>
சொற்கற்ற சோம்பரும் சூனிய வாதரும் நான்மறையும்<br/>
நிற்கக் குறும்புசெய் நீசரும் மாண்டனர் நீணிலத்தே<br/>
பொற்கற் பகம், எம் இராமா னுசமுனி போந்தபின்னே. 99<br/>
<br/>
3992@<br/>
போந்ததென் னெஞ்சென்னும் பொன்வண்டு உனதடிப் போதில் ஒண்சீர்<br/>
ஆம்தெளி தேனுண் டமர்ந்திட வேண்டி,நின் பாலதுவே<br/>
ஈந்திட வேண்டும் இராமா னுச.இது அன்றியொன்றும்<br/>
மாந்தகில் லாது, இனி மற்றொன்று காட்டி மயக்கிடலே. 100<br/>
<br/>
3993@<br/>
மயக்கும் இருவினை வல்லியிற் பூண்டு மதிமயங்கித்<br/>
துயக்கும் பிறவியில் தோன்றிய என்னைத் துயரகற்றி<br/>
உயக்கொண்டு நல்கும் இராமா னுச.என்ற துன்னையுன்னி<br/>
நயக்கும் அவர்க்கி திழுக்கென்பர், நல்லவர் என்றும்நைந்தே. 101<br/>
<br/>
3994@<br/>
நையும் மனமும் குணங்களை உன்னி,என் நாவிருந்தெம்<br/>
ஐயன் இராமா னுசனென் றழைக்கும் அருவினையேன்<br/>
கையும் தொழும்கண் கருதிடுங் காணக் கடல்புடைசூழ்<br/>
வையம் இதனில், உன் வண்மையென் பாலென் வளர்ந்ததுவே? 102<br/>
<br/>
3995@<br/>
வளர்ந்தவெங் கோட மடங்கலொன் றாய்,அன்று வாளவுணன்<br/>
கிளர்ந்தபொன் னாகம் கிழித்தவன் கீர்த்திப் பயிரெழுந்து<br/>
விளைந்திடும் சிந்தை இராமா னுசனென்றன் மெய்வினைநோய்<br/>
களைந்துநன் ஞானம் அளித்தனன் கையிற் கனியென்னவே. 103<br/>
<br/>
3996@<br/>
கையிற் கனியென்னக் கண்ணனைக் காட்டித் தரிலும்,உன்றன்<br/>
மெய்யிற் பிறங்கிய சீரன்றி வேண்டிலன் யான்,நிரயத்<br/>
தொய்யில் கிடக்கிலும் சோதிவிண் சேரிலும் இவ்வருள்நீ<br/>
செய்யில் தரிப்பன் இராமா னுச என் செழுங்கொண்டலே. 104<br/>
<br/>
3997@<br/>
செழுந்திரைப் பாற்கடல் கண்டுயில் மாயன் திருவடிக்கீழ்<br/>
விழுந்திருப் பார்நெஞ்சில் மேவுநன் ஞானி,நல் வேதியர்கள்<br/>
தொழுந்திருப் பாதன் இராமா னுசனைத் தொழும்பெரியோர்<br/>
எழுந்திரைத் தாடும் இடமடி யேனுக் கிருப்பிடமே. (2) 105<br/>
<br/>
3998@<br/>
இருப்பிடம் வைகுந்தம் வேங்கடம் மாலிருஞ் சோலையென்னும்<br/>
பொருப்பிடம் மாயனுக் கென்பர்நல் லோர்,அவை தன்னொடுவந்<br/>
திருப்பிடம் மாயன் இராமா னுசன்மனத் தின்றவன்வந்<br/>
திருப்பிடம் என்றன் இதயத்துள் ளேதனக் கின்புறவே. (2) 106<br/>
<br/>
3999@<br/>
இன்புற்ற சீலத் திராமா னுச, என்றும் எவ்விடத்தும்<br/>
என்புற்ற நோயுடல் தோறும் பிறந்திறந்து எண்ணரிய<br/>
துன்புற்று வீயினும் சொல்லுவ தொன்றுண்டுன் தொண்டர்கட்கே<br/>
அன்புற் றிருக்கும் படி, என்னை யாக்கியங் காட்படுத்தே. (2) 107<br/>
<br/>
4000@<br/>
அங்கயல் பாய்வயல் தென்னரங் கன், அணி ஆகமன்னும்<br/>
பங்கய மாமலர்ப் பாவையைப் போற்றுதும் பத்தியெல்லாம்<br/>
தங்கிய தென்னத் தழைத்துநெஞ் சே நந் தலைமிசையே<br/>
பொங்கிய கீர்த்தி இராமா னுசனடிப் பூமன்னவே. (2) 108<br/>
<br/>
திருவரங்கத்தமுதனார் திருவடிகளே சரணம்<br/>
எம்பெருமானார் திருவடிகளே சரணம்<br/>
<br/>
<br/>
<br/>
<br/>
<br/>
<br/>
<br/>
</ul></dd></body></body></html>