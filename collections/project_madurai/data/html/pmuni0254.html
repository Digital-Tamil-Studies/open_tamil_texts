<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2006 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>kalacaikkOvai of cuppiramaNiya munivar (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="/projectmadurai/pmdr0.gif"/>
<hr noshade="" width="50%"/>
<h2><font color="blue">தொட்டிக்கலை ஸ்ரீ சுப்பிரமணியமுனிவர் இயற்றிய<br/>
கலைசைக்கோவை.</font></h2>
<h2> kalacaikkOvai of cuppiramaNiya munivar<br/>
 In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<strong>Acknowledgements for Etext preparation and proof-reading: </strong><br/>
This etext was produced through Distributed Proof-reading approach. <br/>
We thank the assistance of following personsin the preparation of the etext: <br/>
key in: S. Karthikeyan, M.K. Saravanan, Vijayalakshmi Periapoilan, Subra Mayilvahanan<br/>
proof-read: S. Anbumani, V. Bavaharan, V. Devarajan, S. Karthikeyan, M.K. Saravanan<br/>
and Vijayalakshmi Periapoilan.<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/>
© Project Madurai, 1998-2006 .<br/>
Project Madurai is an open, voluntary, worldwide 
initiative devoted to preparation <br/>
of electronic texts of tamil literary works and to 
distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.
<hr noshade=""/> <center>
<h2>
<font color="blue">தொட்டிக்கலை ஸ்ரீ சுப்பிரமணியமுனிவர் இயற்றிய<br/>
கலைசைக்கோவை.<br/></font></h2></center>

கடவுள் துணை<br/>
<br/>
பதிப்பாசிரியர்<br/>
மகாமகோபாத்தியாய தாக்ஷிணாத்ய கலாநிதி
டாக்டர் உ. வே. சாமிநாதையரவர்கள்<br/>
பதிப்பு<br/>
மகாமகோபாத்தியா டாக்டர் உ. வே. சாமிநாதையர் நூல் நிலையம்<br/>
பெசன்ட் நகர், சென்னை - 90<br/>
1995<br/>
<br/>
<h3>காப்பு.</h3>
<ul>
செங்கழுநீர்விநாயகர்.<br/>
<br/>
உருக்கோவை யங்கொள் கலைசைத் தியாகரை யோர்ந்துரைக்கும்<br/>
திருக்கோவை யான்முழு துந்துறை செய்யத் திகழ்தருமால்<br/>
மருக்கோவை வாயுமை மைந்தன் கலைசையுள் வாரிசனைந்<br/>
தருக்கோவை யாழியன் சூழ்செங் கழுநீர்த் தனிக்கயமே.<br/>
</ul>
<h3>நூல்.</h3>
<ul>
<center><strong> 1. கைக்கிளை. </strong></center><br/>
<br/>
காட்சி<br/>
1.<br/>
திருத்தங்கு பங்கயஞ் செங்கழு நீர்குமிழ் சீதளங்கூர்<br/>
மருத்தங்கு கோங்குசெங் காந்தள்கொண் டற்புத மல்கியொல்கி<br/>
நிருத்தங் குனிக்குங் கலைசைத் தியாகர் நிறையருள்போல்<br/>
உருத்தங்கு தெய்வக்கொடி யொன்றுதோன்றி யொளிர்கின்றதே.<br/>
<br/>
ஐயம்.<br/>
2.<br/>
பொன்னுல கோகம லாலய மோபொறி வாளரவம்<br/>
மன்னுல கோவிந்த மண்ணுல கோவிசை வல்லவர்வாழ்<br/>
மின்னுல கோதென் கலைசைத் தியாக விமலர்வெற்பில்<br/>
என்னுல கோரு மயல்கூர நின்ற விவரிடமே.<br/>
<br/>
துணிவு.<br/>
3.<br/>
சூடக்கண் டாயடிப் பத்மங்கள் பூவினிற் சூடியபூ<br/>
வாடக்கண் டாய்வண்டு கூடக்கண் டாயிரு வாட்கணிமை<br/>
ஆடக்கண் டாய்மன மேயிந்தக் கொம்ப ரணங்கல்லடீங்<br/>
கோடக்கண் டாளுங் கலைசைத் தியாக ருயர்வரைக்கே.<br/>
<br/>
குறிப்பறிதல்.<br/>
4.<br/>
மறுப்புகு தாத கலைசைத் தியாக மணிவிருப்பும்<br/>
வெறுப்புமில் லார்க்கருள் வார்வெற்பி லிந்தமின் மெய்யிலெல்லா<br/>
வுறுப்பு மொருதன்மை யாக விருதன்மை யுற்றுவிழிக்<br/>
கறுப்பும் வெளுப்பும்வன் னஞ்சோ டமுதத்தைக் காட்டிடுமே.<br/>
<br/>
<center><strong> 2. இயற்கைப்புணர்ச்சி. </strong></center><br/>
<br/>
இரந்து பின்னிற்றற்கெண்ணல்.<br 5.<br=""/>
நலசத் தியர்தென் கலைசா புரியுறை நாதரெல்லாம்<br/>
வலசத் தியாகர் கலசத் தியாகரை மானநெஞ்சே<br/>
சலசத்தி யன்னவர் பின்னின் றிரந்திடிற் றாங்குதனக்<br/>
கலசத் தியாக மிவருந் தருவர் களிப்புறவே.<br/>
<br/>
இரந்து பின்னிலைநிற்றல்.<br/>
6.<br ஓங்கற்="" கலைசைத்="" சிலையர்="" தியாக="" ருயர்வரைமேல்<br=""/>
நீங்கற் கரிய பரிவுட னேநின்ற நேரிழையீர்<br/>
ஈங்கற் புதக்கச் சிளநீரை நீரின் றெமக்களித்துத்<br/>
தாங்கற் கரிய விரகா னலத்தைத் தணித்திடுமே.<br/>
<br/>
முன்னிலையாக்கல்.<br/>
7.<br/>
தொழுதா யிரந்திரு நாமங்க ளோதிடுந் தொண்டரைச்சேர்<br/>
பழுதாறு நீக்குங் கலைசைத் தியாகர் பருப்பதத்திப்<br/>
பொழுதாயத் தோடலர் குற்றாட லின்றிப் புரிகுழலீர்<br/>
எழுதாத சித்திரம் போனிற்ற லென்னை யியம்புமினே.<br/>
<br/>
வண்டோச்சி மருங்கணைதல்.<br/>
8.<br/>
செம்பார் களிம்பெனச் சிற்றுயிர் தோறுஞ் செறிந்தமல<br/>
வெம்பாசந் தீர்க்குங் கலைசைத் தியாகர்தம் வெற்பிலிம்மான்<br/>
வம்பாருங் கொம்ப ரிடையரை நீவிர் வருத்தஞ்செய்தே<br/>
ஐம்பால் குடியா விருந்தீ ரறனன் றளியருக்கே.<br/>
<br/>
இதுவுமது.<br/>

9.<br/>
நீடுபொன் மாடக் கலைசைத் தியாகர் நெடுங்கிரிமேல்<br/>
வாடுலங் காநின்ற கண்மட மாதொரு மாத்திரையில்<br/>
நாடுமற் றல்கிடச் செய்தாறு கால்வள நன்றுபெற்றும்<br/>
ஊடுறு மாக்கள் குடியாவிக் கூழை யுவந்தனரே.            [5]<br/>
<br/>
மெய்தொட்டுப் பயிறல்.<br/>
10.<br/>
விடையாள ரெங்கள் கலைசைத் தியாகரை மேவுமருள்<br/>
நடையார் பெறுநற் றவப்பயன் போல நறுநுதலாள்<br/>
இடையாமந் நூல்கொண் டிசைத்தோதி யத்தமெய் யெய்தப்பெற்றுக்<br/>
கிடையாப் பதங்களு நேரேகைக் கொள்ளக் கிடைத்ததுவே.         [6]<br/>
<br/>
பொய் பாராட்டல்.<br/>
11.<br/>
பலரைப் புணர்ந்த விருட்பாவை நீத்தருள் பார்ப்பதிகா<br/>
தலரைக் கலைசைத் தியாகேச ரைத்தணந் தாரிற்றெய்வ<br/>
மலரைப் பழித்த வடியீர்நுங் கண்ணுக்கொவ் வாமையன்றோ<br/>
அலரைப் பொருந்தி வெறிகொண்டு வண்டிங் கலைகின்றதே.      [7]<br/>
<br/>
இடம்பெற்றுத்தழால்.<br/>

12.<br/>
சேகாந் தருக்கள் புறஞ்சூழ் கலைசைத் தியாகர் வெற்பில்<br/>
நீகாந்தங் கண்ட விரும்பென்ன வீர்த்தென்னை நிற்கையினால்<br/>
ஏகாந்தமான விடமிஃ தன்றிமற் றில்லைநல்லாய்<br/>
யோகாந்தமான சுகமாரு தற்கிடை யூறில்லையே.              [8]<br/>
<br/>
வழிபாடு மறுத்தல்.<br/>

13.<br/>
தளவேந்தர் வாழுங் கலைசைத் தியாகர் தரணியிற்குந்<br/>
தளவேரி யந்தொடை தாழவென் னாணமுன் றன்னிடத்தே<br/>
தளவேய்ந் தனனிறை கற்புற் றவர்க்கொரு தாழ்வுளதோ<br/>
தளவே யொதுங்கத் தனியிடந் தாதமி யேன்றனக்கே.          [9]<br/>
<br/>
இடையூறு கிளத்தல்.<br/>

14.<br/>
நடங்காட்டு மெங்கள் சிதம்பர வீசர் நளினமலர்த்<br/>
தடங்காட்டுந் தொட்டிக் கலையனை யீரமிர் தத்தைமுத்து<br/>
வடங்காட் டியதன மந்தரங் காட்டிமை தீட்டுகண்கள்<br/>

விடங்காட்டு மத்தியென் றோமறைத் தீரிரு மென்கைகொண்டே.  [10]<br/>
<br/>
இதுவுமது.<br/>

15.<br/>
செண்டாடு மால்விடை யூருங் கலைசைத் தியாகர்வெற்பில்<br/>
கண்டாடு மின்சொற் கனியித ழீர்கடங் காட்டிநிரை<br/>
வண்டாடுங் கையிற்கண் வையம் படைத்திட்ட வல்லபத்தால்<br/>
கொண்டாடு மும்மை விதியென்று கூறிக் குவலயமே.           [11]<br/>
<br/>

நீடுநினைந்திரங்கல்.<br/>

16.<br/>
வாது வராலொடு செய்பதத் தீரகழ் வாய்நின்றும்பல்<br/>
வாதுவ ரீர்க்குங் கலைசைத் தியாகர் வரையினிலோ<br/>
வாது வருத்து மலரம்பி னானையும் வாட்டங்கண்டு<br/>
வாதுவர் வாயமிர் தந்துவ்வென் றென்று வழங்குவதே.      [12]<br/>
<br/>
மறுத்தெதிர்கோடல்.<br/>

17.<br/>
வீணைக் கரத்தர் கலைசைத் தியாகர் விதித்தவருள்<br/>
ஆணைக் கடங்குமல் லாதுநம் மன்பர்தம் மாசையென்னும்<br/>
கோணைக் களிறு மதமிகுந் தாலச்சங் கொள்ளையிட்டென்<br/>
நாணைக் கவளங்கொள் ளாமல் விடாதினி நன்னெஞ்சமே.      [13]<br/>
<br/>
வறிதுநகைதோற்றல்.<br/>

18.<br/>
தொகைக்கிடந் தந்தவென் சஞ்சிதக் குன்றறத் தூளிசெய்து<br/>
வகைக்கிடந் தந்த கலைசைத் தியாகரை வாழ்த்தலின்றிப்<br/>
பகைக்கிடந் தந்தவ ரிற்றென்ன நாணறல் பார்த்தென்செய்வாய்<br/>
நகைகிடந் தந்த தினியார்க்கு நல்கு நகைக்கிடமே.            [14]<br/>
<br/>

முறுவற்குறிப்புணர்தல்.<br/>

19.<br/>
சிற்பத்திற் செய்தபொன் மாடக் கலைசைத் தியாகர்வெற்பில்<br/>
கற்பத்தின் மேவிய காரிகை யார்மெச்சுங் காரிகையார்<br/>
நற்பத்தி யாரங்கொள் பாலிகை சேர்தொண்டை நாட்டணிவாய்<br/>
உற்பத்தி யான நிலாவுள்ள மேநம்மை யுய்விக்குமே.          15<br/>
<br/>
முயங்குதலுறுத்தல்<br/>

20.<br/>
செறியும் பசும்பொழில் சூழ்தென் கலைசையிற் செங்கைமழு<br/>
மறியுஞ் சுமந்த சிதம்பர வீசர் வரைமின்மெய்யாம்<br/>
முறியுந் தனங்களுந் தானே தான்முறை யென்றளிக்கக்<br/>
குறியுங் குணங்களு நான்கண்டு தோய்தரக் கூடியதே.        16<br/>
<br/>
புணர்ச்சியின் மகிழ்தல்.<br/>
21.<br/>
சீரின் பரப்புடை யார்வாழ் கலைசைத் தியாகர்வெற்பில்<br/>
பாரின்பஞ் சிற்றின்ப மென்பா ரவரவர் பக்குவத்தால்<br/>
ஓரின்ப விம்ப விவளித ழூறலை யுற்றருந்தப்<br/>
பேரின்ப மாகப்பெற் றேனினி யேதொரு பேரின்பமே.        17<br/>
<br/>
புகழ்தல்.<br/>

22.<br/>
தேவாதி தேவர் கலைசைத் தியாகர் சிலம்பின்மின்னார்<br/>
மாவார் படலையங் கூந்தற் குடைந்து மருவுகொன்றை<br/>
தாவாத கொம்பெனுங் கையா லடியுறை தன்றலையில்<br/>
பூவாய செம்பொன் சொரிந்துகண் மாரிபொழிகின்றதே      18<br/>
<br/>
ஏற்புறவணிதல்.<br/>

23.<br/>
சிங்கம் பிடிக்கக் கலையுஞ்செங் காந்தளிற் றெய்வவண்டும்<br/>
தங்கமென் சூதுக்கு வம்பையுங் காருக்குத் தாரையுஞ்சேர்த்<br/>
தங்கங் களுக்கணி யங்கங் கணிந்தன னங்கனையாய்<br/>
பங்கங்க டீர்க்குங் கலைசைத் தியாகர் பணியென்னவே.      19<br/>
<br/>
<center><strong>3. வன்புறை. </strong></center><br/>
<br/>
அணிந்துழி நாணியதுணர்ந்து தெளிவித்தல்.<br/>
24.<br/>
திரணம் பெறாவிந்தச் சிற்றடி யேற்குச் சிலம்பணிபொற்<br/>
சரணங்க ணல்குங் கலைசைத் தியாகர் சயிலத்திலா<br/>
பரணக் கொடியிடை நாணியஞ் சேலுன் பருவத்தந்தக்<br/>
கரணங்க ளொப்பவ ரொப்பனை யேயென்றன் கைப்பணியே.      1<br/>
<br/>
பெருநயப்புரைத்தல்.<br/>
25.<br/>
சுத்தங் கொடுக்குங் கலைசைத் தியாகர் சுடைக்கிரிமேல்<br/>
சத்தங் கொடுக்குந் தடத்தில்வண் டேகொங்கு தங்கலங்கற்<br/>
கொத்தங் கொடுக்குங் குழலாள் வதனக் குமுதமென<br/>
முத்தங் கொடுக்குங் குமுதமுண் டோசொலு முன்னர்வந்தே.      [2]<br/>
<br/>
தெய்வத்திறம் பேசல்.<br/>
<br/>
26.<br/>
அன்னையொப் பான கலைசைத் தியாக ரருளுந்தியீன்<br/>
மின்னைமின் னாழிகொண் மேகத்தி னாகத்தின் விட்டதுபோல்<br/>
உன்னையு மென்னையு மொன்றாகக் கூட்டிய வூழிருக்க<br/>
என்னைகொ னீதளர்ந் தேங்கிமை யாப்ப திளங்கொடியே.        [3]<br/>
<br/>
பிரியேனென்றல்.<br/>
<br/>
27.<br/>
காதார் குழையர் கலைசைத் தியாகர் கயிலைவெற்பில்<br/>
போதாருங் காவைப் பிரிந்தஞ் சிறைத்தும்பி போதலுண்டோ<br/>
ஆதார நீநிறை யாதேய மாகி யமைந்தனனால்<br/>
நீதா னிரங்கலை நான்பிரி யேனென்று நேரிழையே.            [4]<br/>
<br/>
பிரிந்துவருகென்றல்.<br/>
<br/>
28.<br/>
அருக்கத்தி பூண்ட கலைசைத் தியாகர்த மன்பருள்ளத்<br/>
துருக்கத்தி னுக்குட னேவரல் போலகன் றுங்ஙனம்போய்<br/>
மருக்கத்தி கைக்குழ லாயிங்கு நின்று வகையுடன்கொய்<br/>
குருக்கத்தி மென்றளிர் வாடுமுன் னான்வந்து கூடுவனே.      [5]<br/>
<br/>
இடமணித்தென்றல்.<br/>
29.<br/>
கம்மூர்கண் காட்டல் கலசத் தியாகர் கலைசையன்னீர்<br/>
எம்மூர்ச் சிகர நிரைக்கோ புரங்க ளிடைப்பதித்த<br/>
அம்மூருஞ் செக்கர் நிறமாணிக் கத்தி னடரொளிபாய்ந்<br/>
தும்மூர்வரைப்புறம்பொற்கொண்டல்போலென்றுமூர்தருமே.      [6]<br/>
<br/>
இதுவுமது.<br/>
30.<br/>
தகட்டிதழ்க் கொன்றைக் கலசத் தியாகர் தடங்கலைசை<br/>
முகட்டெழின் மாளிகை யெம்மூர் மலர்ப்பட்ட மொய்த்துலவும்<br/>
பகட்டின நாளுமும் மூர்வரைச் சாரற் பசுந்தினைமேய்ந்<br/>
தகட்டினைச் சாய்த்து வருமா லயர்வுற லாரணங்கே.            [7]<br/>
<br/>
<center><strong> 4. தெளிவு.</strong></center><br/>
<br/>
31.<br/>
காமனைக் காய்ந்த கலைசைத் தியாகரைக் கைதொழுமீ<br/>
காமனில் லாத கலம்போலென் னுள்ளங் கலங்கிமயங்<br/>
காமானன் னீதியிற் றேற்றிவைத் திங்கெனைக் கற்பமுறும்<br/>
காமனை யொப்பவ ரெங்ககன் றாலுமென் கண்ணவரே.<br/>
<br/>
<center><strong> 5. பிரிவுழிமகிழ்ச்சி.</strong></center><br/>
<br/>
செல்லுங்கிழத்தி செலவுகண்டு உளத்தொடு சொல்லல்<br/>
32.<br/>
சூடகக் காந்தண்மைக் கூந்தலங் கேந்தமின் சூழ்ந்தவிரும்<br/>
பாடகக் கால்கண்கண் முன்பின் பெயர்தரப் பையநெஞ்சே<br/>
நாடகத் தேவர் கலைசைத் தியாகர்த நாகத்தின்மேல்<br/>
ஆடகப் பூங்கொம்பர் போற்செல்லு மானம தாருயிரே.        [1]<br/>
<br/>
பாகனொடுசொல்லல்.<br/>
33.<br/>
வைப்பார் வையிற்சகி மார்வரல் பார்த்தருள் வள்ளுவர்சொல்<br/>
முப்பாலும் பார்ப்பவர் போனான்கு பாலும் முறையுறப்பார்த்<br/>
தப்பார் சடையர் கலைசைத் தியாக ரருளினுக்கே<br/>
ஒப்பாக வொல்குதல் காண்வல வாவென் னுயிர்க்குயிரே.    [2]<br/>
<br/>
<center><strong> 6. பிரிவுழிக் கலங்கல்.</strong></center><br/>
<br/>
ஆயவெள்ளம் வழிபடக் கண்டிது மாயமோ வென்றல்<br/>
34.<br/>
காயவெள் ளங்கொள் கலசத் தியாகர் கலைசையன்னார்<br/>
ஆயவெள் ளந்தொழ வார்திரு வோலக்க வாக்கங்கண்டால்<br/>
மாயவெள் ளத்தது மோகினி யோவிவ் வடிவெடுத்தென்<br/>
நேயவெள் ளங்கொண் மனம்போல வந்திங்கு நேர்பட்டதே.    [1]<br/>
<br/>
வாயில்பெற்று உய்தல்.<br/>
35.<br/>
நீராடும் வேணிக் கலைசைத் தியாகர்முன் னேர்ந்தவில்வேள்<br/>
போராட னீக்கவொர் தூதுபெற் றாமுய்ந்து போதிநெஞ்சே<br/>
தாராடு குந்தளத் தார்விழி வண்டு தனக்கினிய<br/>
ஓரா யிழைமுகச் செந்தா மரையுற் றுலாவருமே.      [2]<br/>
<br/>
பண்புபாராட்டல்<br/>
36. <br/>
சிவையொரு பாகர் கலைசைத் தியாகர் சிலம்பிலிம்மான்<br/>
சுவைதரு கொங்கை யிளநீர்க ளாமெனிற் சொல்லிளநீர்க்<br/>
குவைகச் சிடாதிடை நூலெனி லையங் கொடாதுமற்றை<br/>
அவையவங் கட்கிணை யென்னசொன் னாலு மவையவமே.    (3)<br/>
<br/>
பயந்தோர்ப்பழிச்சல்<br/>
37.<br/>
இக்கோ விருந்த புரத்துத் தியாகர்தம் மின்னருள்போல்<br/>
அக்கோலங் காட்டி யளித்தவென் னாவியை யன்றுதந்த<br/>
தக்கோ ரிருவரும் வாழிய ரோதருத் தாழவட<br/>
திக்கோனெண் ணத்தழைந் திக்கோ வுளமட்டுஞ் சித்திபெற்றே. (4)<br/>
<br/>
கண்படை பெறாது கங்குல்நோதல்<br/>
38.<br/>
நாதஞ்செய் பாதர் கலைசைத் தியாகரை நண்ணினர்போல்<br/>
பேதஞ்செ யாதவ ளென்னைக் கலந்து பிரிந்துழிவேள்<br/>
போதஞ்செய் வானுற வுள்ளேறும் வெப்பம் புறங்கொடுப்பச்<br/>
சீதஞ்செய் யாதென் பனிநீர்பெய் யாமந் திரம்பெற்றுமே.     (5)<br/>
<br/>
<center><strong> 7. இடந்தலைப்பாடு </strong></center><br/>
<br/>
தந்த தெய்வந் தருமெனச் சேறல்<br/>
39.<br/>
ஒன்றுந் தராதவ ரென்றுந் தராரிவ் வுலகிலெல்லாம்<br/>
என்றுந் தருபவ ரின்றுந் தருவர்நெஞ் சேயிமையோர்<br/>
துன்றுங் கலைசைத் தியாகேசர் வெற்பிளஞ் சோலையின்வாய்ச்<br/>
சென்றுமின் றுந்தரு முன்னவ ளைத்தந்த தெய்வமதே.        (1)<br/>
<br/>
முந்துறக் காண்டல்<br/>
40. <br/>
தண்ணுரு வாயுமிவ் வாயத்தி னீங்குஞ் சதுரரிற்றீர்ந்<br/>
தெண்ணுரு வான கலைசைச் சிதம்பர வீசரிடக்<br/>
கண்ணுரு வாமுக முத்தாட வந்திந்தக் காவின்மலர்ப்<br/>
பெண்ணுரு வாய்நின்ற தாற்பண்டு நான்செய் பெருந்தவமே.   (2)<br/>
<br/>
முயங்கல்<br/>
41.<br/>
நிதிவாய்த்த செல்வக் கலைசைத் தியாகர் நெறியினிற்கும்<br/>
விதிவாய்த் திலர்குறை வென்னச்சின் னாள்கலை வீறுகுன்று<br/>
மதிவா யமுதுண் புலவோர்க் கிவண்முக மாமதியிற்<br/>
பதிவா யமிர்தம் பருகுமென் போலின்று பாக்கியமே.          (3)<br/>
<br/>
புகழ்தல்<br/>
42.<br/>
சேணுற்ற மாடங்கள் சூழ்தென் கலைசைத் தியாகர்வெற்பில்<br/>
ஏணுற்ற கற்புடை யாடன் புருவத் தெழிற்குடைந்து<br/>
மாணுற்ற வேணுத்தன் கண்ணம் பொழுக வணக்கஞ்செய்து<br/>
நாணுற்று நின்றிடு மால்பிடிப் பார்கையி னாடொறுமே.       (4)<br/>
<br/>
ஆயத்துய்த்தல்<br/>
43.<br/>
கல்லார வாவிக் கலைசைத் தியாகர் கனகிரிமேல்<br/>
எல்லா மணிகளுக் குஞ்சிறப் பாய்விலை யிட்டறியா<br/>
வில்லார் கதிர்விடு மாணிக்கம் போல விளங்கியுன்றன்<br/>
நல்லாயத் தோடிடை யில்லாத வொண்ணுத னண்ணுகவே.  (5)<br/>
<br/>
<center><strong> 8.  பாங்கற்கூட்டம் </strong></center><br/>
<br/>
தலைவன் பாங்கனைச் சார்தல்.<br/>
44.<br/>
இந்துறை மாடக் கலைசைத் தியாகரை யேத்தலர்போல்<br/>
நைந்துநைந் தேங்கனெஞ் சேநந்த நண்பனை நண்ணிவருத்<br/>
தந்துடை யாயென்றித் தன்மைசொன் னாற்சுத்த தத்துவங்கள்<br/>
ஐந்து முபகரித் தாற்போலு மானந்த மாக்குவனே.          (1)<br/>
<br/>
பாங்கன் தலைவனை உற்றது வினாதல்<br/>
45.<br/>
வளைத்தனை யோபல மாமுனி மாற்றலர் மாய்ந்திடப்போர்<br/>
விளைத்தனை யோவன்றிக் கொத்துறு முத்தமிழ் வேலையின்வாய்த்<br/>
திளைத்தனை யோதென் கலைசைத் தியாகர் சிலம்பன்னதோள்<br/>
இளைத்தனை யோவிதென் னேயறை வாயென் னிறையவனே.      (2)<br/>
<br/>
தலைவன் உற்றதுரைத்தல்<br/>
46.<br/>
நெருங்கலை வாரிநஞ் சுண்ட தியாகர் நெடுங்கலைசை<br/>
தருங்கலை வாரி நிரம்பிய வென்மதி தண்ணறுங்கா<br/>
வருங்கலை வாரி னகிலமின் னார்முகில் வாயொளிப்ப<br/>
ஒருங்கலை வாரித யத்தினுற் றேனண்ப வோர்ந்துகொள்ளே.  (3)<br/>
<br/>
கற்றறி பாங்கன் கழறல்<br/>
47.<br/>
சீதக் கமலத் தடஞ்சூழ் கலைசைத் தியாகரருள்<br/>
வேதக் கடலி னெறியறி வேந்தற்கும் வேந்தவொரு<br/>
மாதக் கவலையுற் றேனென்று தேம்பிமெய் வாடன்மிக<br/>
நோதக்க தாலிது வோதிட்ப மானநின் ணுண்ணறிவே.  (4)<br/>
<br/>
கிழவோன் கழற்றெதிர் மறுத்தல்<br/>
48.<br/>
காரங் கிரீவர் கலசத் தியாகர் கலைசையன்னார்<br/>
ஆரங்கொள் வாயி னமிர்தமு ழூரு வரம்பையும்பொற்<br/>
றோங்க மோங்கு சுவர்க்கமுங் காணிற் சிலதவிந்த<br/>
வீரங்கள் பேசிய வாயைநன் னீரின் விளக்குவையே.<br/>
<br/>
49.<br/>
விலைக்கே யெனைககொள் கலைசைத் தியாகர்வில் வெற்பொருநூல்<br/>
வலைக்கே மதுகைப் புலிதுவக் குண்டென்ன மாதொருத்தி<br/>
தலைக்கேறு தொங்கலிற் கட்டுண்டு நெஞ்சந் தளர்ந்தனைநன்<br/>
னிலைக்கே ழுலகினு மொப்பின்றி நின்ற நெடுந்தகையே.       (6)<br/>
<br/>
கிழவோன் வேட்கைதாங்கற்கருமை சாற்றல்<br/>
50.<br/>
திடத்தாய் சிலத கலைசைத் தியாகர் செழுஞ்சிலம்பின்<br/>
இடத்தா ரணங்கென் னறிவாம் பயமுற்று மேந்துதனக்<br/>
குடத்தான் முகந்துண்ண வற்றிய நானந்தக் கொம்பர்கடி<br/>
தடத்தாடி னாலன்றி யாறாதென் காமத் தழலிதுவே.    (7)<br/>
<br/>
பாங்கன் தன்மனத்தழுங்கல்<br/>
51.<br/>
மைந்தோதி வில்லர் கலைசைத் தியாகர் வளர்சடைமேல்<br/>
இந்தோவில் லோநுத றந்தோமின் னோவிடை யென்னுயிர்க்குப்<br/>
பந்தோவெற் ‍போதன நந்தோ மிடறென்று பன்னிப்பன்னி<br/>
அந்தோ புலம்புறு மாலண்ணன் மொய்ம்பெங் கடங்கியதே.    (8)<br/>
<br/>
பாங்கன் தலைவனோடழுங்கல்<br/>
52.<br/>
ஆளா வெனைக்கொள் கலைசைத் தியாகரை யாதரியார்<br/>
தோளாச் சுரைபுரை காதிற் புகாதசொற் போலவென்சொல்<br/>
கேளா தொழித்தது மென்றீ வினைப்பய ன்கேழின்மன்னா<br/>
தாளார மேருத் தளர்ந்தா லெவரிங்குத் தாங்குவரே.      (9)<br/>
<br/>
பாங்கன் எவ்விடத் தெவ்வியற்றென்றல்.<br/>
53.<br/>
நாலாறு நல்குங் கலைசைத் தியாகர்நன் னாட்டொழுகும்<br/>
பாலாறு வந்திழி நந்திவெற் போகொல்லிப் பண்பயின்று<br/>
காலாறு சுற்றுங் கமலவைப் போவிடங் காவிலுன்பால்<br/>
மாலாறு வைத்தவட் கென்வண்ண மன்ன வழங்கெனக்கே.   10<br/>
<br/>
தலைவன் அஃது இவ்விடத் திவ்வியற்றென்றல்.<br/>
54.<br/>
சரமே விழிகுஞ் சரமே தடமுலை தண்சதபத்<br/>
திரமே முகஞ்சித் திரமே திருவுரு சேர்ந்தவர்க்கு<br/>
வரமே யளிக்குங் கலசத் தியாகர்வண் கோவிருந்த<br/>
புரமே யிடமுன்னை நாளென்னை வாழ்வித்த பொற்றொடிக்கே.11<br/>
<br/>
இறைவனைத் தேற்றல்.<br/>
55.<br/>
சற்றிடம் யான்சென் றனையாளைக் கண்டுனைச் சார்தருவேன்<br/>
நற்றிடங் கொண்டிங்கு நிற்றிமன் னாமுன்னை நாட்பாவை<br/>
உற்றிடஞ் சென்று கலைசைத் தியாக ருரைத்தருளிச்<br/>
சொற்றிடங்கொண்டுவரல்பார்த்து நின்றவன்றொண்டரொத்தே.  12<br/>
<br/>
குறிவழிச் சேறல்.<br/>
56.<br/>
ஆடுங்  கொலோசுனை பாடுங் கொலோவிசை யம்மனைபந்<br/>
தாடுங் கொலோமலர் சூடுங் கொலோவகி லாண்டமுய்ய<br/>
ஆடுங் கருணைக் கலைசைத் தியாக ரசலத்தர்கொண்<br/>
டாடுஞ் சயசிங்கம் வாடும் படி‍செய் தகன்மயிலே.           13<br/>
<br/>
இறைவியைக் காண்டல்.<br/>
57.<br/>
பிடியே நடைகைப் பிடியே யிடைகுழற் பின்னலரா<br/>
மடியே வடமும் மடியே யதிலுண்டு மைக்கணஞ்சேல்<br/>
அடியேனை யாளுங் கலைசைத் தியாகர்வெற் பண்ணல்சொன்ன<br/>
படியே தெரிசித்த லாலிவ ளேயந்தப் பைங்கொடியே.     14<br/>
<br/>
இகழ்ந்ததற் கிரங்கல்<br/>
58.<br/>
ஈட்டற மோங்கிட வேந்துநம் வேந்த ரெறிதிரைநீர்க் <br/>
கோட்டகஞ் சூழ்ந்த கலைசைத் தியாகர் குலவுதொண்டை<br/>
நாட்டணி யன்னவர் நாட்டவை நாட்டத்தை நாட்டப்பட்டால்<br/>
வாட்ட முறாரல்லர் முன்பெள் ளியதென் மதியின்மையே.  15<br/>
<br/>

தலைவனை வியத்தல்.<br/>
59.<br/>
சேற்றம் புயத்தடஞ் சூழுங் கலைசைத் தியாகர்வெற்பில்<br/>
தோற்றந் தருமென் முலையாள் விழியெனுஞ் சூருடைவெங்<br/>
கூற்றங் குதித்தெதிர் பாயவஞ் சாதுபல் கூற்றுக்களால்<br/>
மாற்றந்த மந்திர மெவ்வாறு பெற்றனன் மன்னவனே.     16<br/>
<br/>
தலைவியை வியத்தல்.<br/>
60.<br/>
பணியா பரணர் கலைசைத் தியாகர் பனிவரைமேல்<br/>
அணியார் சுடரிரு வேலேந் தியநம் மரசிருகண்<br/>
மணியாடு பாவையின் மேன்மைய ரேயிவர் வாய்ந்ததிருத்<br/>
தணியா ரருளென்ன வேதணிப் பாரண்ண றாபத்தையே.  17<br/>
<br/>
தலைவன்றனக்குத் தலைவி நிலை கூறல்.<br/>
61.<br/>
திண்டே ருலாவு மறுகார் கலைசைத் தியாகர்வெற்பில்<br/>
தண்டே னலங்கலந் ‍தோளாய் கலைக்கடற் சாரமுற்றும்<br/>
உண்டே வருமொர் முகில்பார்த் தொருவல்லி ‍யொல்கிநிற்கக்<br/>
கண்டேன்பண் டேர்தரு வண்டேறி வாழுமக் காவகத்தே.    18<br/>
<br/>
தலைவன் சேறல்.<br/>
62.<br/>
வலித்தென்னை யாளுங் கலைசைத் தியாகர் வரைப்புறத்தே<br/>
சலித்தலின் றென்மனத் தாமரை யேந்திய தாண்மலர்மேற்<br/>
கலித்திடு கிண்கிணிக் கொத்துஞ் சிலம்புங் கலின்கலினென்<br/>
றொலித்திடத்தான்றனிபாடுங்கொலோவென்னுயிர்த்துணையே. 19<br/>
<br/>
தலைவன் தலைவியைக்காண்டல்.<br/>
63.<br/>
எங்களை கண்டென் கலைசைச் சிதம்பர வீசர்வெற்பில்<br/>
திங்களின் வாயெழு வெண்கதி ராலென்றன் சித்தவிடா<br/>
யுங்கடுங் காமப் பிணியுந் தணித்‍தென் னுயிர்தனியே<br/>
மங்கள மின்கொடி போனின்ற வாவிந்த வார்பொழிற்கே    20<br/>
<br/>
கலவியின் மகிழ்தல்.<br/>
64.<br/>
பத்திக் கிரங்குங் கலைசைத் தியாகர் பனிவரைமேல்<br/>
எத்திக்குஞ் சூழ்தரு கூர்ங்கணல் லாரிவ ரீர்ங்கனிவாய்த்<br/>
தித்திக்குமட்டுத்தெவிட்டா துண்டேனுக்குச்சேரிற்கைப்பாய்த்<br/>
தத்திக் குமட்டு மருந்தாஞ் சுரருண்ணுந் தண்ணமுதே.       21<br/>
<br/>
புகழ்தல்.<br/>
65.<br/>
எம்பாவை யேற்குங் கலைசைத் தியாக ரெடுத்து முன்னாள்<br/>
தம்பா லிருந்த கலசத்தை வேதன் றனக்குணர்ந்துன்<br/>
அம்பார மென்முலைக் கொப்பின்மை யாமென் றளித்து விட்டால்<br/>
கொம்பான நுண்ணிடை யாயினி நேரென்ன கூறுவதே.   22<br/>
<br/>
தவைவியைப் பாங்கியொடுவருகெனப் பகர்தல்.<br/>
66.<br/>
தேங்கிய நீரொலி யோங்குங் கலைசைத் தியாகர்கையில்<br/>
தாங்கிய மானு முமையவ ளேந்து தனிக்கிளியும்<br/>
நீங்கியிங் கென்னெதிர் வந்தா லெனச்சென்று நீவருங்கால்<br/>
பாங்கிதன் னோடிங் கினிவர வேண்டும் பனிமொழியே.  23<br/>
<br/>
தலைவியைப் பாங்கிற் கூட்டல்.<br/>
67.<br/>
சிற்பர னாரெஞ் சிதம்பர வீசர் திருக்க‍லைசைப்<br/>
பற்பல போதுகள் சேர்ந்துழித் தெய்வப் பரிமளஞ்சேர்<br/>
கற்பகப் போதொன்று சார்ந்தது போலக் கனங்குழையாய்<br/>
வெற்பக நீசென்று நின்னெழி லாயத்தை மேவுகவே.     24<br/>
<br/>
இதுவுமது.<br/>
68.<br/>
காராருங் கண்டர் கலசத் தியாகர் கலைசைவெற்பில்<br/>
ஓராவி தன்னுட் பலபூ மலர்ந்திட் டுறநடுவண்<br/>
சீரார்செந் தாமரை யொன்றலர்ந் தென்னத் தெரியிழைநீ<br/>
மாராய நின்மங்கை மாராயந் தன்னை மருவுகவே.  25<br/>
<br/>
<center><strong> 9.  பாங்கிமதியுடன்பாடு.</strong></center><br/>
<br/>
ஐயமுற்றோர்தல்.<br/>
69.<br/>
வளையாத சூலர் கலைசைத் தியாகர் வரையின்மலர்<br/>
களையாய்ந் தெடுத்துத் தொடை தொடுத்தோவண்டல் கார்க்குழலி<br/>
குளையாயத் தோடயர்ந் தோசிவ கங்கை குடைந்துமிக<br/>
விளையாடி யோவறி யேனிவண் மேனி மெலிந்ததுவே.  1<br/>
<br/>
ஐயந் தீர்தல்.<br/>
70.<br/>
உண்டோர் புதுமண முண்டோ ரழகுண் டொழுக்கமிப்போ<br/>
துண்டோ தனங்கைத் தலுண்டோர் தொழிற்கரவுண்டொருவல்<br/>
உண்டோ ரிடநிற்ற லாதலி னாலிவ ளுற்றறிந்த<br/>
துண்டோர் மணந்தென் கலைசைத் தியாக ருயர்வெற்பிலே.  2<br/>
<br/>
பிறைதொழுகென்றல்.<br/>
71.<br/>
சிலைக்கேயொப் பாமெண் புயத்தார் கலசத் தியாகர்முடித்<br/>
தலைக்கேறி யம்மை சிவகாமி நெற்றியிற் சாய்ந்துதொட்டிக்<br/>
கலைக்கேச வன்மெய்ப் புகழ்போல் விளங்குங் கதிர்ப்பிறையை<br/>
அலைக்கேதஞ் செய்குழ லாய்தொழ வேதகு மங்கைகொண்டே  3<br/>
<br/>
இதுவுமது.<br/>
72.<br/>
ஆனேறு மையர் கலைசைத் தியாக ரளித்ததந்திக்<br/>
கூனேறும் வெள்ளை யொருகொம்பின் வெண்பிறைக் கோலங்கண்டால்<br/>
தேனேறு பாணிக் கமலங்கள் கூம்பிடுஞ் செய்கையைப்போல்<br/>
தானே குவியுமிப் பாணிக் கமலமுந் தண்கொடிக்கே.  4<br/>
<br/>
சுனைநயப்புரைத்தல்.<br/>
73.<br/>
அருளுங் கலைசைத் தியாகேசர் தம்மை யடுத்தவர்கண்<br/>
இருளினை வாங்கித் தமதருட் சோதியை யீந்தெனவுன்<br/>
பெருவிழிக் கார்கவர்ந் துன்வாயில் வெண்மை பெறத்தந்ததோ<br/>
மருவிமின் னேயங்கு நீமகிழ்ந் தாடு மலர்ச்சுனையே.  5<br/>
<br/>
சுனைவியந்துரைத்தல்.<br/>
74.<br/>
நெய்யிலைச் சூலர் கலைசைத் தியாகர் நெடுங்கிரிமேல்<br/>
மெய்யினில் வேர்வு நவமா விளமுலை மீதெழுதும்<br/>
தொய்யிலுந் தான்பெற லாமெனின் யானுந் துடியிடையாய்<br/>
தையிலு மாசி தனிலுஞ்சென் றாடுவன் தண்சுனையே.  6<br/>
<br/>
தகையணங்குறுத்தல்.<br/>
75.<br/>
முருக்கலர் வெண்மை கருவிளம் போது முழுச்சிவப்பா<br/>
இருக்குமல் லான்மற் றுனக்கு மவட்கு மெழிலொன்றுசீர்<br/>
பெருக்குங் கலைசைத் தியாகேசர் வெற்புறை பேரணங்கே<br/>
மருக்குயத் தாளை வரக்கண்டு நீசெல்க வாழிடமே.  7<br/>
<br/>
நடுங்கநாட்டம்.<br/>
76.<br/>
பாவந் துமிக்குங் கலைசைத் தியாகர் பருப்பதத்து<br/>
வாவந் துலவையிற் குத்திற்றன் னோவம் மருங்கொதுங்கித்<br/>
தீவந் துடனணைந் தாற்போ லயிலைத் திரித்ததன்வெங்<br/>
கோவந் துகள்பட வென்றா ரொருவரெங் கோமளமே.  8<br/>
<br/>
பெட்டவாயில்பெற் றிரவுவலியுறுத்தல்.<br/>
77.<br/>
கார்மாதை யாதரித் தென்று மவளுப காரத்தினால்<br/>
பார்மாதைத்தோண்மிசைத்தாங்கிமன்வாழும்பரிசினைப்போல்<br/>
சீர்மாதர் மல்குங் கலைசைத் தியாகர் சிலம்பினம<br/>
தேர்மாதி னாவியை யாஞ்சென் றிரந்திட்ட மெய்துவமே  9<br/>
<br/>
ஊர் வினாதல்.<br/>
78.<br/>
தூக்கமுற் றாரிற் புதியேன் சுழன்றிந்தச் சூழலுற்றேன்<br/>
ஆக்கந் திரண்டதும் பாக்கமெங் கேசொலு மாயிழையீர்<br/>
போக்கங் கொருவுங் கலைசைத் தியாகர் பொருப்பிலென<br/>
தேக்கந் தவிர்ந்திரு நோக்கந் தெரிந்தங்க ணேகுதற்கே.<br/>
<br/>
பெயர் வினாதல்.<br/>
79.<br/>
ஆராமஞ் சூழ்ந்த கலைசைத் தியாக ரசலத்துங்கள்<br/>
ஊராத ரத்தொ டுரைக்கவொண் ணாவகை யொன்றுளதேல்<br/>
கூராரும் வேற்கட் கொடியிடை யீரன்பு கூர்ந்தனிர்நும்<br/>
பேராகி லுஞ்சொல்லு வீர்சோத்தி ரானந்தம் பெற்றிடவே.  11<br/>
<br/>
வேழம் வினாதல்.<br/>
80.<br/>
சேலோடு வண்டணை வாவிக் கலைசைத் தியாகர்வெற்பிற்<br/>
பாலோடு தேனித ழூறுசெவ் வாய்நற் பணிமொழியீர்<br/>
மாலோடு மும்மதங் காலோட நான்சிலை வாங்கியெய்த<br/>
கோலோடு மஞ்சியிங் கேவந்த தோவொரு குஞ்சரமே.  12<br/>
<br/>
வேங்கை வினாதல்.<br/>
81.<br/>
தீங்கையெல் லாந்தவிர்த் தாளூங் கலைசைத் தியாகர்வெற்பில்<br/>
கோங்கைவென் றோங்குங் குவிமுலை யீரெரி கூர்ந்தபடை<br/>
தாங்கையிற் கொண்டுபன் மாவீட்டும் போதித் தடம்புனத்தார்<br/>
வேங்கையின் பால்வந்த தோவொரு வேங்கைதன் வீறழிந்தே      [13]<br/>
<br/>
கலை வினாதல்.<br/>
82.<br/>
உடுக்குங் கலைகளன் றோதுங் கலையுமன் றும்பரிம்பர்<br/>
அடுக்குங் கலைசைத் தியாகேசர் வெற்பினி லாங்கொர்புள்வாய்<br/>
மடுக்குங் கலையிந்து போன்முகத் தீர்கண் மணிவலைக்குள்<br/>
படுக்குங் கலையொன்று வந்ததுண் டோவிப் பசும்புனத்தே.        [14]<br/>
<br/>
வன்றி வினாதல்.<br/>
83.<br/>
அருவன்றி யேயு முருவன்றி யாண்பெண் ணலியுமல்லா<br/>
ஒருவன் றியாகப் பெருமான் கலைசையை யொப்புடையீர்<br/>
பெருவன் றிறலுடை யென்னம் படவுடல் பின்னம்படக்<br/>
கருவன்றி யொன்றிங்கு வந்ததுண் டோசொலுங் கற்புடனே.    [15]<br/>
<br/>
இடை வினாதல்<br/>
84.<br/>
மிடியைத் துரத்துங் கலைசைத் தியாகர் வியன்கிரிமேல்<br/>
பிடியைக் கடந்த நடையுடை யீர்நற் பெரியதன<br/>
முடியைத் தரித்துநற் பூபாரங் கொண்டு முறைநிறுத்தும்<br/>
கொடியைக் கரந்துவைத் தீரென்ன காரணங் கூறுமினே.     [16]<br/>
<br/>
வழி வினாதல்.<br/>
85.<br/>
எவ்வழி யுஞ்சுழன் றேங்கிக் கிடந்த வெமக்குமலத்<br/>
தெவ்வழி வித்தருள் செய்தார் கலைசைத் தியாகர்வெற்பில்<br/>
மைவழி கூந்தன் மயிலனை யீரந்தி வந்திடுமுன்<br/>
செவ்வழி யொன்றுரை யீரினி யான்மெலச் செல்வதற்கே.     [17]<br/>
<br/>
மொழியாமை வினாதல்.<br/>
86.<br/>
காவாமற் காக்குங் கலசத் தியாகர் கலைசையன்னீர்<br/>
ஆவா வுழையுழை மேயச் சுகஞ்சுக மாரவிங்கே<br/>
ஓவா வினாவுடை யேற்கு வயாவைத் தொருகுமுதப்<br/>
பூவாய் திறந்துரை யாடா வகையென் புகன்மின்களே.      [18]<br/>
<br/>
யாரேயிவர் மனத்தெண்ணம் யாதெனத் தேர்தல்.<br/>
87.<br/>
சிங்கியங் கண்டர் கலைசைத் தியாகர் சிலம்பகநீர்<br/>
தங்கிய வூரெது நும்பெய ரேதென்பர் தைத்தவண்டோ<br/>
டுங்கிபம்போந்த துண் டோவென்பர் வாய்திறந் தொன்றுரையா<br/>
இங்கித மென்னென்ப ராலிவ ராரெண்ணம் யாதிவர்க்கே.      [19]<br/>
<br/>
எண்ணம் தெளிதல்.<br/>
88. <br/>
காற்றயி னாகர் கலசத் தியாகர் கலைசைமணல்<br/>
ஊற்றம் பெனமிகும் வேட்கைகொண்டேயிவரொன்றன்பினொன்<br/>
றேற்றம தாக வினாய்நிற்ப ராலிவை யெண்ணிடுங்கால்<br/>
தேற்றம தாகு மிவள்பொருட் டேயென்றென் சிந்தனைக்கே. 20<br/>
<br/>
இருவருமுள்வழி ஒருமையிற் போதல்.<br/>
89. <br/>
நம்மலந் தீர்க்குங் கலைசைச் சிதம்பர நாதர்வெற்பில்<br/>
செம்மல ரோன்பெற்ற சித்தியும் புத்தியும் சேர்ந்திருந்தாங்<br/>
கம்மது வார்பொழி லம்மட வார்மணந் தாரவர்க்கண்<br/>
டெம்மனத் திட்டமெல் லாஞ்சொல்ல வேநல்லவேல்வையிதே. 21<br/>
<br/>
கையுறையேந்திநின் றவ்வகை வினாதல்.<br/>
90. <br/>
அரையொன்று நாகர் கலைசைத் தியாக ரறையருவி<br/>
நிரையொன்று குன்றத்தி லென்கைச்சிலீமுக நேர்ந்துதைப்பப்<br/>
புரையொன்று தண்பனிக் காலத்திற் றாமரை போன்றுறுதா<br/>
மரையொன்று வந்ததுண் டோமட வீருங்கள் வார்புனத்தே. 22<br/>
<br/>
பாங்கி எதிர்மொழி கொடுத்தல்.<br/>
91.<br/>
செஞ்சர ணன்பர்க் களிப்பார் கலைசைத் தியாகர்மகிழ்<br/>
பஞ்சரம் பொன்சொரி தண்டக நாட பனிப்புறத்தைக்<br/>
குஞ்சரத் தோடொரு குஞ்சர மஞ்சிக் குருதிபொங்க<br/>
மஞ்சர வஞ்செய் புனத்தெங் கனாவிலும் வந்திலதே.    23<br/>
<br/>
பாங்கி இறைவனை நகுதல்.<br/>
92.<br/>
தேய்ந்தநுண் சிற்றிடை யாய்தென் கலைசைத் தியாகர்வெற்பில்<br/>
பாய்ந்தசிங் கேறன்னர் மாம்பத் திரமெனும் பத்திரத்தால்<br/>
காய்ந்தவ ராகமன் றோர்திண்ண னாரெய்த கைக்ககத்தான்<br/>
மாய்ந்தவ ராகத்தின் மேலாஞ் சதிரின் மறைந்ததுவே.   24<br/>
<br/>
பாங்கி மதியினில் அவரவர் மனக்கருத்துணர்தல்.<br/>
93.<br/>
ஏட்டையை நீக்குங் கலைசைத் தியாகர்வெற் பேந்துதினைக்<br/>
காட்டைப் புரக்குங் கருத்தே யிவட்கின்றிக் காவலர்மா<br/>
வேட்டைக்கு வேட்ட வருமல்லர் கூட்ட விருப்பமனப்<br/>
பூட்டைத் திறந்தினி தாக்காட்டு மாலிவர் பூங்கண்களே.  25<br/>
<br/>
<center><strong>10.  பாங்கியிற் கூட்டம் </strong></center><br/>
<br/>
தலைவன் உட்கோள் சாற்றல்.<br/>
94.<br/>
செங்கே ழிதழிக் கலைசைத் தியாகர் சிலம்பிலுமக்<br/>
கிங்கேய் கவண்வைத் தெறிவான்சிந் தாமணி யென்பதுவும்<br/>
சங்கேந்தி மார்பின் மணியுங் கொணர்ந்து தரவும்வல்லேன்<br/>
பங்கே ருகமனை யீரென்னை யாளும் பணிவிடைக்கே.    (1)<br/>
<br/>
பாங்கி குலமுறை கிளத்தல்.<br/>
95.<br/>
நாரங்கொள் வேணிக் கலைசைத் தியாகர்நன் னாட்டிறைவா<br/>
ஆரங்கள் வேட்டவர் நற்சுகந் தாதி யணிவரல்லாற்<br/>
பீரந் தருமலர் வேண்டு வரோநின் பெரும்பிணையல்<br/>
பாரம் பரியமன் றாற்சூட்ட லென்குறப் பைங்கொடிக்கே.    (2)<br/>
<br/>
தலைவன் தலைவிதன்னை உயர்த்தல்.<br/>
96.<br/>
மருப்பொதி சோலைக் கலைசைத் தியாகர் வரைமடவீர்<br/>
விருப்பொ டருண கிரிநாத ரன்று விதம்விதமாப்<br/>
பொருப்புறை வேலவர் வள்ளியொ டாடிறும் பூதுரைத்த<br/>
திருப்புகழ் கேட்டறி யீரோ விஃதென்னை செப்பியதே.    (3)<br/>
<br/>
பாங்கி அறியாள்போன்று வினாதல்.<br/>
97.<br/>
ஆடிய பாதர் கலைசைக் தியாகர்வெற் பாடருவி<br/>
ஓடிய பைஞ்சுனைச் செங்கழு நீர்பறித் தொண்குறிஞ்சி<br/>
பாடியங் காவிற் பயிலுமின் னார்களெம் பார்த்திபனே<br/>
கோடியின் மேலுளர் யாருன துள்ளங் குழைத்தவரே.    (4)<br/>
<br/>
இறையோன் இறைவிதன்மை இயம்பல்.<br/>
98.<br/>
மகமேரு வில்லர் கலசத் தியாகர் வளர்கலைசைச்<br/>
சுகமே மொழிகிஞ் சுகமே யிதழா சுகம்விழிபன்<br/>
னகமே மருங்கு னகமே தனதட நன்றிகொன்றார்<br/>
அகமே குழன்முண் டகமேபொற் பாதமென் னாருயிர்க்கே.    5<br/>
<br/>
பாங்கி தலைவியருமை சாற்றல்.<br/>
99.<br/>
வெள்ளாறு சூடுஞ் சிதம்பர வீசர் வியன்கலைசை<br/>
வள்ளா லெமது நகராச னீன்ற வரமயிலைத்<br/>
தெள்ளார் கலியினிற் றிங்களின் பின்வரு சீரணங்கை<br/>
எள்ளா வெளியளென் றெண்ணுதி போலு மிதயத்திலே.       6<br/>
<br/>
தலைவன் தலைவி இன்றியமையாமை இயம்பல்.<br/>
100.<br/>
அரக்கவி ராம்பலஞ் செவ்வா யணங்கணி யார்கலைசை<br/>
புரக்கவல் லாரெஞ் சிதம்பர வீசர்மெய்ப் போகமென்னும்<br/>
சரக்கறை யாயின தையலை நீதமி யேற்களிக்க<br/>
இரக்கமுன் பால்வரு மேனிற்கு மாலுயி ரென்றனுக்கே.       7<br/>
<br/>
பாங்கி நின்குறை நீயே சென்றுரையென்றல்.<br/>
101.<br/>
அண்டர்கொண் டாடுங் கலைசைத் தியாக ரருணைவெற்பா<br/>
வண்டலர் போதகந் தானேசென் றாடும் வகையதுபோல்<br/>
கொண்டலங்கோதைக்குநீயேசென்றுள்ளக்குறையையெல்லாம்<br/>
கண்டறை மோவெம்ம னோரின்ன கூறல் கடவதன்றே.       8<br/>
<br/>
பாங்கியைத் தலைவன் பழித்தல்.<br/>
102.<br/>
தோட்டார்குழலிக் கென்சோர்வையெல்லாஞ் சொல்லித்தோயுமின்பம்<br/>
கூட்டா யெனவுன்னை யானிரந் தேனேதிர் கூறித்தொண்டை<br/>
நாட்டார் கலைசைத் தியாகேசர் பாதத்தை நாடிப்பற்ற<br/>
மாட்டார் நிலையையொத் தாயிது வோவுன் மதிநுட்பமே.        9<br/>
<br/>
பாங்கி பேதைமை ஊட்டல்.<br/>
103.<br/>
இதைத்குறு வேலிக ணாட்டவெண் கோட்டுக் கிருங்கரியை<br/>
வதைக்குந்தன் கேளிர் மறம்போல வஞ்சியும் வன்சமனை<br/>
உதைக்குஞ் சரணர் கலைசைத் தியாகரை யுன்னலர்போல்<br/>
பதைக்கும் பிறரனுக் கந்தெரி யாத பரிசினளே.               10<br/>
<br/>
காதலன் தலைவி மூதறிவுடைமை மொழிதல்.<br/>
104.<br/>
ஆலைக் கழனிக் கலைசைத் தியாக ரணிவரைமேல்<br/>
சோலைக் கிடைவந்து சோர்ந்து நின்றேற்குச் சுவைமொழியாம்<br/>
பாலைப் பவளவள் ளத்தூ டளித்துப் பசிதணித்த<br/>
மாலைக் குழலியை நீயறி யாளெனன் மாலுரையே.            11<br/>
<br/>
பாங்கி முன்னுறுபுணர்ச்சி முறையுறக் கூறல்.<br/>
105.<br/>
தேனேறுய் யானக் கலைசைத் தியாகர் சிவகங்கைநீர்<br/>
தானேசென் றாடினன் பின்பாட வோர்துணை தான்கொள்வனோ<br/>
மீனேயு நோக்கி யுனக்கன்ன ளாயிடின் மேலும்வெற்பா<br/>
ஊனே யுயிரென்ன வொன்றாகி யொன்றுக வுங்களிலே.        12<br/>
<br/>
தலைவன் தன்னிலை சாற்றல்.<br/>
106.<br/>
தென்னார் கலைசைத் தியாகேச ருக்குத் திருவசந்த<br/>
நன்னாளிற் சீதள வுற்சவஞ் செய்பவர் நல்லன்புபோல்<br/>
இந்நா ளெமக்கன்பு வைத்துப சாந்த மெதுசெய்யினும்<br/>
என்னா மின்னாகந் தழுவச்செய் யாவிடி னேந்திழையே.       13<br/>
<br/>
பாங்கி உலகியல் உரைத்தல்.<br/>
107.<br/>
கட்டா ரழகியைக் காமுறி னீயுண்மை காட்டிருபத்<br/>
தெட்டா கமஞ்சொல் கலைசைத் தியாக ரிமயப்பெண்ணைத்<br/>
தொட்டானந் தத்திரு நாணணிந் தாங்கிந்தத் தொல்லுலகில்<br/>
பட்டாங்கி லுள்ள படியே வரைந்துகொள் பார்த்திபனே.       14<br/>
<br/>
தலைமகன் மறுத்தல்.<br/>
108.<br/>
திருந்தார் புரந்தழற் கிட்டார் கலைசைத் தியாகர்வெற்பில்<br/>
பெருந்தாகங் கொண்டுழல் வானைக் குளந்தொட்டுப்பின்புதுநீர்<br/>
அருந்தாங் கெனச்சொன்ன வாதர வாகு மணங்கனையாய்<br/>
வருந்தாதம் மாதை மணம்புரிந் தாடென்ற வாய்மொழியே.     15<br/>
<br/>
பாங்கி அஞ்சி அச்சுறுத்தல்.<br/>
109.<br/>
பாங்காடும் வேட்டைக் கெமர்வரு வாரவர் பார்க்கின்வெகு<br/>
தீங்காய் விளையு நிசிவந்த தியாங்களுஞ் செல்குவமால்<br/>
பூங்காவி லேறுங் கலைசைத் தியாகர் பொருப்பிலினி<br/>
ஏங்காம லிப்புனம் விட்டைய நீயு மெழுந்தருளே.           16<br/>
<br/>
தலைவன் கையுறை புகழ்தல்.<br/>
110. <br/>
தன்கையிற் கங்கொள் கலைசைக் கலசவு தாரன்வெற்பில்<br/>
மின்கையிற் கொண்டு தரிக்கத் தகுமொரு வேடன்கண்ட<br/>
தென்கயி லாயம் வடகயி லாயத்துஞ் சீர்த்திகொண்ட<br/>
தென்கயிற் பூந்தழைக் கொப்பாந் தழையில்லை யெங்கணுமே.        17<br/>
<br/>
பாங்கி கையுறை மறுத்தல்.<br/>
111. <br/>
வானாடர் சூழுங் கலைசைத் தியாகர் வளரும்வெற்பா<br/>
கானார்நின் கைத்தழை மானாள்பொற் றேரல்குற் காணிலெமர்<br/>
ஆனா தயிர்ப்பரிக் குன்றத்த தன்றிதென் றையுறவு<br/>
நானா விதங்கொள்வ ராலிது வாங்குத னன்மையன்றே.              18<br/>
<br/>
ஆற்றா நெஞ்சினோடு அவன் புலத்தல்.<br/>
112. <br/>
முருகுஞ் சுரும்புஞ் செறிகுழ லாள்பத மூன்றுமன்பு<br/>
பெருகுநம் பாலென் றிருந்தநெஞ் சேநடம் பேரன்பர்கண்<br/>
டுருகும் படிசெய் கலைசைத் தியாகரை யுன்னலர்போல்<br/>
கருகும் படிநம்மி னிம்மாந் தழைசெய் கருமமென்னே.               19<br/>
<br/>
பாங்கி ஆற்றுவித்தகற்றல்.<br/>
113. <br/>
தெருள்வான் கலைசைத் தியாகேச ரன்பரிற் செப்பியம்மான்<br/>
அருள்வாங் குவனுந்தி யெல்லா யிரங்கரத் தாலடைந்த<br/>
இருள்வாங்கி யாங்கெழும் போதிங்கு வாவந் திரவலருன்<br/>
பொருள்வாங்கு தன்மையின் வாங்கிக் கொள்வேனின் கைப்பூந்தழையே. 20<br/>
<br/>
மடலே பொருளென மதித்தல்.<br/>
114.<br/>
அடலேற தேறுங் கலைசைத் தியாக ரருட்பணிக்காம்<br/>
உடலே றுயிரென்ன வென்னுயிர்க் கோருயி ராவிருந்தார்<br/>
கடலேய் விழிதந்த காமக் களிமயக் கத்தைநெஞ்சே<br/>
மடலே யமிர்தசஞ் சீவினி யாக்கொண்டு மாற்றுவமே.                21<br/>
<br/>
பாங்கிக்கு உலகின்மேல்வைத்து உரைத்தல்.<br/>
115.<br/>
வேய்வார்மென் றோளியர் காதற் கடலிடை வீழ்ந்துமிகச்<br/>
சாய்வார் கிழிபிடித் தூர்வார் மடல்பின் றடங்குவடு<br/>
பாய்வா ரிமாசல ராசன் குமாரி பணைமுலைகள்<br/>
தோய்வார் கலைசைத் தியாகேசர் வெற்பிலஞ் சொற்கிளியே         22<br/>
<br/>
‍அதனைத் தன்மேல்வைத்துச் சாற்றல்.<br/>
116.<br/>
காசியின் மேன்மைக் கலைசைத் தியாகர்மெய்க் காட்சியைப்போல்<br/>
பூசிவெண் ணீறெருக் கம்பூ வணிந்தென்பு பூண்டுநல்லாய்<br/>
பாசிழை யார்வடி வார்படங் காட்டிப் பனைமடலாம்<br/>
வாசியை நாளையுன் னூர்வயி னூர்ந்து வருகுவனே.                23<br/>
<br/>
பாங்கி தலைமகளவயவத்தருமை சாற்றல்.<br/>
117.<br/>
மத்தம் புனையுங் கலைசைத் தியாகர் வரைக்கரசே<br/>
நத்தஞ்சு கந்தரத் தாள்கருங் கூந்த னறையெழுதி<br/>
முத்தம் பதிந்த முறுவற்செவ் வாயின் மொழிவரைந்திச்<br/>
சித்தம் பரநடுத் தீட்டுவ ரோவந்தத் தேவருமே.                     24<br/>
<br/>
தலைமகன் தன்னைத்தானே புகழ்தல்.<br/>
118.<br/>
நெறித்தமெல் லோதிநல் லீரென்றன் வல்லவ நீர்மைசற்றும்<br/>
குறித்தறி யீர்திருத் தொட்டிக் கலையிற் குளிர்ந்தநிலா<br/>
எறித்தமின் வேணிச் சிதம்பர வீசர்தம் மின்னருளால்<br/>
பொறித்தபொற் பாவையு ளாவியுங் கூடப் புகுவிப்பனே.       (25)<br/>
<br/>
அலர்முலைப் பாங்கி அருளியல் கிளத்தல்.<br/>
119.<br/>
அன்றிலம் பிள்ளையுந் தூக்கணம் புள்ளினத் தஞ்சினையும்<br/>
ஒன்றிய வெண்குரு கின்முட்டை கூட்டொடு மோங்கும்வெற்பா<br/>
மன்றினின் றாடுங் கலைசைத் தியாகரை வாழ்த்தலர்போற்<br/>
கொன்றிப் பனைமடல் கொள்ளார் குணப்பெருங்குன் றத்தரே.  (26)<br/>
<br/>
பாங்கி கொண்டுநிலை கூறல்.<br/>
120. <br/>
எல்லாந் தெரிக்குமென் சொல்லா லினியந்த விந்திரையின்<br/>
நல்லார்புல்லாரெனினாண்பெண்ண தாய்மண்ணினண்ணிநிற்கும்<br/>
புல்லார்நல் லாரெனக் கொண்டுன் குறைமுடி பூங்கலைசை<br/>
அல்லார் மிடற்றர் சிதம்பர வீசர்வெற் பாதிபனே.           (27)<br/>
<br/>
தலைவி இளமைத்தன்மை பாங்கி தலைவற்குணர்த்தல்.<br/>
121.<br/>
கற்றில கண்கள் களவுகண் மென்முலை காண்பதற்குச்<br/>
சற்றில வாம்பலி னாம்பற் பிறந்தில தண்கலைசை<br/>
நற்றியா கேசர்நன் னாட குறுமுளை நாட்டுகொம்பர்<br/>
பற்றிடு மோவென்கொல் பேதைக் கிரந்து பகர்கின்றதே.     (28)<br/>
<br/>
தலைவன் தலைவி வருத்தியவண்ண முரைத்தல்.<br/>
122.<br/>
களியானைத் தோலர் கலசத் தியாகர் கழலிறைஞ்சும்<br/>
அளியார்க் களிக்குங் கலைசையன் னாய்சிறி யானொருசிற்<br/>
றுளியாற் சிலையின் வலிகுறைத் தாங்கன் றுனதுயிராம்<br/>
கிளியார் மொழிவிழி வேலாலென் னுள்ளங் கிழித்தனளே.    (29)<br/>
<br/>
பாங்கி செவ்வியருமை செப்பல்.<br/>
123.<br/>
வாரா ளொருவிளை யாட்டினுக் கெங்கும் வளர்த்தகிள்ளை<br/>
பாராள் கலைசைத் தியாகர்வெற் பாமதன் பார்த்துருகும்<br/>
ஏராள்பொன்னூசலி லேறாளென் னோநினைந் தெங்களையும்<br/>
சேரா ளவளுக் கடியேனெவ் வாறு தெரிவிப்பதே.          (30)<br/>
<br/>
தலைவன் செவ்வியெளிமை செப்பல்.<br/>
124.<br/>
கொப்பிடு மஞ்செவிப் பஞ்சடி யாயருள் கூர்ந்தெனையும்<br/>
கைப்பிடித் தாளுங் கலைசைத் தியாகர் கயிலைவெற்பில்<br/>
மைப்பிடி போனடை மானுக்கு நான்வந்த வாறுசற்றே<br/>
செப்பிடிற் சேர்த்துத்தன் செப்பிடு சாந்தமுன் செப்பிடுமே.   (31)<br/>
<br/>
பாங்கி என்னை மறைத்தபின் எளிதென நகுதல்.<br/>
125.<br/>
நன்னறும் போது நெடுநாரு மோர்வயி னண்ணிடினும்<br/>
இன்னணி கூரப் பிணைப்பாரில் லாம லிணைந்தொன்றுமோ<br/>
பின்னக மோலிக் கலைசைத் தியாகர் பெரியவெற்பா<br/>
நின்னகத் தெண்ணமற் றென்னையல் லாம னிறைவுறுமே.           32<br/>
<br/>
‍அந்நகை பொறாது அவன் புலம்பல்.<br/>
126.<br/>
நிழலார் மழுவர் கலைசைத் தியாகர் நெடுங்கிரிமேல்<br/>
குழலார் மொழிமட வாடந்த காமக் கொடுங்கனல்கூர்ந்<br/>
தழலாயுள் வேசறும் வேலையி னீயெனை யாற்றலின்றித்<br/>
தழலா கியநகை நெய்தனைப் பெய்தனை தாழ்குழலே.             33<br/>
<br/>
பாங்கி தலைவனைத் தேற்றல்.<br/>
127.<br/>
பன்னூறங் கையகத் தெய்தினும் வாய்மைப் பயன்றருமோர்<br/>
நன்னூல் வழிச்செல்வர் போற்பலர் பாங்கியர் ஞாங்கருற்றும்<br/>
என்னூ தியச்சொல் வழியெம் பிராட்டி யிசைந்து றுமால்<br/>
பொன்னூர் கலைசைத் தியாகர்வெற் பாவுறல் புன்கணையே.        34<br/>
<br/>
பாங்கி கையுறை யேற்றல்.<br/>
128.<br/>
அக்கணப் பன்னெம் மாபோ னொருவன்முன் னாதரித்த<br/>
தெக்கண மாகயி லாயத்திற் றோன்றுஞ் சிறப்பதனால்<br/>
முக்கண ரெங்கள் கலைசைத் தியாகரை மோகிப்பர்போல்<br/>
இக்கண மேற்பன்மன் னாநின்கை மாந்தழை யேந்திழைக்கே.       35<br/>
<br/>
கிழவோன்ஆற்றல்.<br/>
129.<br/>
மந்திர ரூபர் கலைசைத் தியாகர வளரருள்போல்<br/>
தந்திர மோங்கிய பாங்கிதன் வாண்முகத் தண்மதிபார்த்<br/>
திந்திரன் வாழ்வுந் துரும்பாக வெண்ணியின் றென்னிதயம்<br/>
சந்திர னைக்கண் டுவந்த சகோரந் தனையொத்ததே.              36<br/>
<br/>
இறைவன்றனக்குக் குறைநேர்பாங்கி இறைவிக்கு<br/>
அவன்குறையுணர்த்தல்.<br/>
130.<br/>
கல்லாரக் கண்ணி கலசத் தியாகர் கலைசைவெற்பில்<br/>
வல்லா ரொருவர் வருவர்வந் தாலொன்றும் வாய்திறந்து<br/>
சொல்லாரென் கண்ணெதிர் நிற்பாரப் பாற்புனச் சூழல்விட்டுச்<br/>
செல்லார் தழைகளெல் லாந்தரு வாரென் செயத்தக்கதே.          37<br/>
<br/>
இறைவி அறியாள்போன்று குறியாள் கூறல்.<br/>
131.<br/>
நாகந் திசைகொள் கலைசைத் தியாகரென் னாதர்நந்தி<br/>
நாகந் தனின்முனி வோர்வாழ் குகைக்கு நயந்துமத<br/>
நாகங்கை யான்மயிற் றோகை யலகிட்டு நன்னுதலாய்<br/>
நாகந் தருசெம் மணிவிளக் கேற்றிடு நாடொறுமே.                38<br/>
<br/>
132.<br/>
மைந்தானை யூருங் கலைசைத் தியாகர் வரையினிற்கூர்<br/>
அந்தானை யொண்கண்ணி யுன்மேல் விருப்பின னாகிமதம்<br/>
சிந்தானை யொன்றிங்கு வந்ததுண் டோவெனத் தேடியன்று<br/>
வந்தானை யின்றுகண் டேன்புனத் தூடென் மறைப்பதுவே.           39<br/>
<br/>
பாங்கியைத்(?) தலைவி மறைத்தல்.<br/>
133.<br/>
மன்றாட வல்ல கலைசைத் தியாகர் வரைமங்கைதீங்<br/>
கொன்றாத தொண்டைநன் னாட்டிற் றழைகைக்கொண் டுங்கொதுங்கி<br/>
நின்றார் தமைநம் புனத்தய லேகண்டு நீமதித்தல்<br/>
நன்றா விருந்த துனக்குமுன் சொற்கு நடுவின்மையே.               40<br/>
<br/>
பாங்கி என்னை மறைப்பது என்னெனத்தழால்.<br/>
134.<br/>
அளிக்குங்கண் ணாளர் கலைசைத் தியாகருக் கன்பரைப்போல்<br/>
தெளிக்குமென் சொன்னயம் பார்த்துமுன் கண்ணருட் சீதவெள்ளம்<br/>
குளிக்குந் தவமுடை யேன்றனக் குண்மைக் குறிப்புணர்த்தா<br/>
தொளிக்குங் கருத்தென்னை யென்னுயி ராகிய வொண்ணுதலே.     41<br/>
<br/>
பாங்கி கையுறை புகழ்தல்.<br/>
135.<br/>
மலையத் தகுவன யாரென்ன கூறினு மாதர்நல்லாய்<br/>
மலையத் தகுவன வல்லநம் மன்பர்க்கு வாய்த்தனவ<br/>
மலையத்தர் நித்தர் கலைசைத் தியாகர் மகிழ்ந்ததமிழ்<br/>
மலையத் தகும்பிட்டுத் தொட்டிந்த வார மருத்தழையே.             42<br/>
<br/>
தோழி கிழவோன் துயர்நிலை கிளத்தல்.<br/>
136.<br/>
நடிக்குந் தயாளர் கலைசைத் தியாகர்பொன் னாகத்தந்தார்<br/>
முடிக்குமைம் பாலி யிறாற்றிரள் கீண்டு முருகையுரல்<br/>
அடிக்குஞ் சரம்பிடிக் கூட்டுதல் பார்த்தன் றசுரருயிர்<br/>
குடிக்குமஞ் சேயனை யானெனைப் பார்த்துக் குழைந்திடுமே.        43<br/>
<br/>
மறுத்தற் கருமை மாட்டல்.<br/>
137.<br/>
தீயாடு செங்கைத் தலத்தார் கலைசைத் தியாகர்வெற்பர்<br/>
ஓயாமற் றந்த தழைக்கோ ரளவில்லை யூங்கவர்க்கென்<br/>
வாயாரச் சொன்னபொய்க் குந்தொகை யின்றிந்த மட்டுமினிப்<br/>
பேயாடல் பார்க்கினும் பாரே னவரிடர் பெண்ணமுதே.             44<br/>
<br/>
தலைவன்குறிப்புவேறாக நெறிப்படக்கூறல்.<br/>
138.<br/>
செப்பனை வோர்களுங் காணக் கலைசைத் தியாகவெங்கள்.(?)<br/>
அப்பனை வேண்டி யருக்கென்பு நீறணிந் தண்ணலவன்<br/>
ஒப்பனை வல்லி யுதியன் பகைவந் துதித்திடவே<br/>
இப்பனைகொள்ளுங்கொ‍லோவென்னவோ பின்னுமெண்ணுவதே.      45<br/>
<br/>
தோழி தலைவியை முனிதல்.<br/>
139.<br/>
கைப்பாகும் பேரலர் வாராது காத்துன் கருத்தின்வழி<br/>
தப்பாம னிற்பவர்க் கெம்பெரு மாட்டி தயாநிறைத்து<br/>
முப்பாழு நீக்குங் கலைசைத் தியாகரை முன்னலர்போல்<br/>
இப்பாவி சொன்னசொற் றீங்கும் பொறுத்தொழி யென்றனையே.    46<br/>
<br/>
தலைவி பாங்கியை முனிதல்.<br/>
140.<br/>
சுற்றம் பரிசனத் தன்புடை நீதுள வோன்மறையைப்<br/>
பெற்றம் பரிகொள் கலைசைத் தியாகர் பிறங்கலன்பர்<br/>
அற்றம் பரிவொடு சொற்றாய் சொனதறி யாமையென்றென்<br/>
குற்றம் பரிகரி யென்றா யெல்லாமென் குறையென்பதே.          47<br/>
<br/>
தலைவி கையுறையேற்றல்.<br/>
141.<br/>
ஊரு வரத்தழை கொண்டணி யாவிடி னூடிமடல்<br/>
ஊருவர் மன்னர் தழையுடுத் தாலல ரோதியிந்த<br/>
ஊருவர்ப் பாமென் கலைசைத் தியாகர்வில் ‍லோதிநல்லாய்<br/>
ஊருவர் நீரலர் தீங்கரும் பாங்கை யுறைநமக்கே.                48<br/>
<br/>
இறைவி கையுறை ஏற்றமை பாங்கி இறைவற் குணர்த்தல்.<br/>
142.<br/>
அலைமேல் வருமங்கை யான்போ யளித்தலு மங்கைக்கொண்டு<br/>
தலைமேற் கொண்டேபின் கலைசைத் தியாகர் தமனியமா<br/>
மலைமேற்செங்கோடலுங்கொண்டலுங் கண்டென வண்டழையை<br/>
முலைமே லணைத்துக் கொண் டாடிய மோக மொழிவரிதே.        49<br/>
<br/>
பாங்கி தலைமகற்குக் குறியிடங் கூறல்.<br/>
143.<br/>
கருப்பாலை யார்க்குங் கலைசைத் தியாகர் கயிலைவெற்பா<br/>
திருப்பாற் கடலிடை மால்கண் வளருஞ் சிறப்பதுபோல்<br/>
உருப்பாய் பளிக்கறை மேனீலக் கற்சுனை யொன்றுளதால்<br/>
விருப்பார யாங்கள் பகல்விளை யாடும் வியலிடமே.               50<br/>
<br/>
பாங்கி குறியிடத்திறைவியைக்கொண்டு சேறல்.<br/>
144.<br/>
காவியப் பாக்கொள் கலைசைத் தியாகர் கனகமன்றுள்<br/>
ஓவியப் பாவையொப் பாய்சுனை மூழ்கி யுழைகிடந்த<br/>
ஆவியப் பானல்கொய் தம்மாந் தளிர்பறித் தங்ஙனமோர்<br/>
மாவியப் பார்தரு செம்மலை நோக்குவம் வாவிரைந்தே.           51<br/>
<br/>
பாங்கி தலைவியைக்குறியிடத்துய்த்து நீங்கல்.<br/>
145.<br/>
திகிரிநின் றோட்குடைந் தேயுகு முத்தமுன் சீறடிக்கே<br/>
திகிரியம் பாறை யுறுத்துமிங் கேநிற்க சென்றுமுன்னான்<br/>
திகிரியந் தேரல்கு லாய்தென் கலைசைத் தியாகர்நந்தித்<br/>
திகிரியஞ் சாரல் வழிசீத் தொதுக்கித் திரும்புவனே.              52<br/>
<br/>
இ‍றைவி இறையோனிடத் தெதிர்ப்படுதல்.<br/>
146.<br/>
நந்தாத செல்வக் கலைசைத் தியாகரை நாடிமுன்னான்<br/>
சிந்தா குலமறப் பூசித்த புண்ணியந் தேம்பொழில்வாய்க்<br/>
கந்தாவ தின்றி வறியேன் றவித்திடு காலத்தென்வாய்<br/>
ஐந்தாலுங் கொள்ள‍வொர் தெள்ளமிர் தப்பிழம் பாய்நின்றதே.       53<br/>
<br/>
புணர்ச்சியின் மகிழ்தல்<br/>
147.<br/>
மாலா தரிக்குங் கலைசைத் தியாகர் வரத்தின்வரும்<br/>
பாலா றுடனொரு தேனாறு வந்தொன்று பட்டிடினும்<br/>
வேலா வலயத்தின் மேலாம் விருப்புடை யேற்களித்த<br/>
ஆலால மன்னகண் ணாளிதழ்த் தேனையொப் பாவதின்றே.         54<br/>
<br/>
புகழ்தல்.<br/>
148.<br/>
தண்டக நாடர் கலைசைத் தியாகர் சராசனமாக்<br/>
கொண்டபொன் மேருவிற் றாரகை சூழ்ந்தெனக் கூர்ந்திலகும்<br/>
வண்டர ளத் தொடை சேர்முலை யீருங்கள் வாயினின்சொற்<br/>
கண்டதன் பின்னல்ல வோகண்டு நாளுங் கரைகின்றதே.           55<br/>
<br/>
தலைமகன் தலைமகளை ஆயத்துவிடுத்தல்.<br/>
149.<br/>
அரணங்கள் சூழ்தென் கலைசைத் தியாகர்தம் மன்பருக்கே<br/>
சரணபத் மங்களைத் தந்தாளு மீசர் தடங்கிரிமேல்<br/>
பிரணவ மந்திரங் கட்குமுன் னாநிற்கும் பேறதுபோல்<br/>
திரணவ ரத்னமன் னாயுன தாயஞ் சிவணுகவே.                  56<br/>
<br/>
பாங்கி தலைவியைச்சார்ந்து கையுறைகாட்டல்.<br/>
150.<br/>
தோகாயுன் மூரற்கு நேரற்ற வாரந் துடைத்தகற்றிப்<br/>
பாகாயசொல்லிநின்மெய்க்குமங்கைக்கும்வெம்பார்வைக்குநேர்<br/>
ஆகாவ சோகரிந் தம்புய நீலங்கொய் தியான்கொணர்ந்தேன்<br/>
நீகாண் கலைசைத் தியாகேசர் நீண்முது குன்றினின்றே.          57<br/>
<br/>
பாங்கி தலைவியைப் பாங்கிற் கூட்டல்.<br/>
151.<br/>
பாலாம் பகத்தர் கலைசைத் தியாகர் பனிவரைமேல்<br/>
பாலார் மொழிபல் பரிமளப் போது பறித்துனதைம்<br/>
பாலாரச் சூட்டுபு சித்திரித் தேனினிப் பண்புடனிப்<br/>
பாலாசி னீங்கிச்செல் வாம்நம தாயம் பயிலிடமே.                 58<br/>
<br/>
பாங்கி தலைவியை நீங்கித் தலைவற்கு ஓம்படைசாற்றல்.<br/>
152.<br/>
இத்திரு வின்பொருட் டேதே துழைத்தன னெங்கள்வெற்பா<br/>
அத்திறன் யாவு மறிவா யுபகரித் தாருயிர்க்கு<br/>
மத்திநின் றேற்றுங் கலைசைத் தியாகர் மகிழுமருட்<br/>
சத்தியைப் போனடு நின்றளித் தேனையுந் தாங்குகவே.            59<br/>
<br/>
பாங்கி தலைமகனை உலகியன் மேம்பட விருந்து விலக்கல்.<br/>
153.<br/>
வள்ளித்தண் கந்த மதுவும் வலைப்பட்ட மான்றசையும்<br/>
தெள்ளித் திரட்டிய செந்தினை மாவையுந் தித்திக்கநீர்<br/>
அள்ளிப் புசித்தெம் பழங்குடிற் றங்கி யணைந்தவிராத்<br/>
தள்ளிப்பின் னேகுங் கலைசைத் தியாகர் தனிநகர்க்கே,           60<br/>
<br/>
விருந்திறை விரும்பல்.<br/>
154.<br/>
நனைப்போ தணியு நறுங்குழ லீர்தம்மை நாடிநெஞ்சில்<br/>
நினைப்போர்க் கருளுங் கலைசைத் தியாகர் நெடுங்கிரிமேல்<br/>
தினைப்போ னகமு மறியூ னுணவுந் தெரிந்தளித்தால்<br/>
வினைப்போக மன்றந்த மெய்ப்போக மாகும் விருந்தினர்க்கே.      61<br/>
<br/>
<center><strong>11.  பகற்குறி. </strong></center><br/>
<br/>
கிழவோன்பிரிந்துழிக் கிழத்தி மாலையம்பொழுது<br/>
155.<br/>
வெள்ளைவண் டூர்செய்க் கலைசைத் தியாகரை மேவலர்போல்<br/>
வள்ளையை மோதுங்கண் ணாயன்பர் சேய்மையர் வாரியிலேழ்<br/>
கிள்ளையந் தேரினன் வீழ்ந்தொளித் தான்மதி கீண்டெனக்கே<br/>
கொள்ளைவெம் மாலை யெழுப்பவிம் மாலை குறுகியதே.           1<br/>
<br/>
பாங்கி புலம்பல்.<br/>
156.<br/>
சடைநெடு மோலிக் கலைசைத் தியாகர் சயிலத்தென்னை<br/>
உடையவள் சோரவிம் மாலையம் போதிங் குறவருவித்<br/>
திடையற வின்றிர வித்தேர் விரைந்திழுத் தேகுதலால்<br/>
கடையி லரிசி வடவையின் வேவக் கடவதுவே.                   2<br/>
<br/>
தலைவன் நீடத் தலைவி வருந்தல்.<br/>
157.<br/>
தென்மாலை யுண்ணும் பணியார் கலைசைத் தியாகர்வெற்பில்<br/>
பன்மாலை  கொண்டுநற் பண்ணைமின் னார்வந்தெம் பாலுறுமுன்<br/>
என்மாலை வேலொடும் வந்தில ரென்னல மேய்ந்துண்டுநென்<br/>
னன்மாலை தேர்க்கொரு காலோ னுடன்சென்ற நல்லவரே.         3<br/>
<br/>
தலைவியைப் பாங்கி கழறல்<br/>
158.<br/>
திருவாளர் வாழுங் கலைசைத் தியாகர்நற் றேசத்தையை<br/>
மருவார் குழலி யிரண்டா முருபின் மதித்திடனீ<br/>
அருவான கோவெங்கும் போய்வரு மாறில்லை யம்புவிமேல்<br/>
உருவான கோவெங்கும் போய்வரு மாலொவ் வொருதொழிற்கே.      4<br/>
<br/>
தலைவி முன்னிலைப்புறமொழி மொழிதல்.<br/>
159.<br/>
பொன்னொன் றிலாத வறியரைப் போலுறும் புன்மையல்லால்<br/>
மன்னொன்று மாறு மறக்கிலென் னாநல்ல மார்க்கமதா<br/>
முன்னொன்று கூறிக் கலைசைத் தியாகரை முன்னலர்போல்<br/>
பின்னொன் றுரைத்திடுந் தன்மையர்க் கேதென்று பேசுவதே.         5<br/>
<br/>
தலைவி பாங்கியொடு புலம்பல்.<br/>
160.<br/>
தோயும் ‍பொழுது முலைத்தடந் தோய்தலில் லாவிடத்தும்<br/>
ஏயும் குளிர்பனி நீருஞ்செந் தீயு மெனச்சுகமும்<br/>
காயும் பரிவையும் காட்டுவர் செம்‍பொற் கனங்குழையாய்<br/>
ஆயுங் கலைகொள் கலைசைத் தியாக ரசலத்தரே.                6<br/>
<br/>
தலைவியைப் பாங்கி அச்சுறுத்தல்.<br/>
161.<br/>
ஏறும் புகழ்வண் கலைசைத் தியாகர்வெற் பேந்தலின்பால்<br/>
ஏறு மனத்தொ டினைதலென் னீபுள் ளினங்களின்வாய்<br/>
ஏறுந் தினைக்குரல் கண்டாலிக் காவ லினிப்புதிதாய்<br/>
ஏறு நமக்குப் புனங்காவன் மாறுமில் லேறுவமே.                  7<br/>
<br/>
நீங்கற்கருமை தலைவி நினைந்திரங்கல்.<br/>
162.<br/>
திருமங்கை பாகர் கலைசைத் தியாகர் சிலம்பின்மலர்<br/>
ஒருமங்கை கேள்வன் மருமங்கைக் கொண்ட வுபாயமுநூல்<br/>
வருமங்கைகொண்கன்செந்நாவுறைவஞ்சமும்வாய்ப்பக் கண்டேன்<br/>
கருமங்கை கூடச்சென் றார்கள்ளங் கண்டல்லல் கண்டபின்னே.    8<br/>
<br/>
தலைவிக்கு அவன்வரல் பாங்கி சாற்றல்.<br/>
163.<br/>
கருநட்ட கண்டர் கலைசைத் தியாகர் கடையுகநாள்<br/>
திருநட்ட மாடுபொற் பாதங்கொள் வேதச் சிலம்பொலிபோல்<br/>
செருநட்ட வேன்மன்னர் தேர்மணி யோசை செவிப்புலனால்<br/>
மருநட்ட பூங்குழல் கேட்டரு ளுன்கண் மழைநிற்கவே.            9<br/>
<br/>
தோழி சிறைப்புறமாகச் செழிப்பறிவுறுத்தல்.<br/>
164.<br/>
ஆண்டகை யாரெங் கலைசைத் தியாக ரருளினல்லாய்<br/>
ஈண்டுகை யாற்றழை கொய்யார்நம் மன்ன ரினிக்கலைமான்<br/>
மீண்டுகை யாளுந் தினைக்கு நமக்கும் விடைதந்துதீத்<br/>
தீண்டுகை யார்பின் கொடிகட்டி வாழ்வரித் தேம்புனத்தே.          10<br/>
<br/>
தோழி முன்னிலைப்புறமொழி மொழிந்து<br/>
இற்செறிப்புணர்த்தல்.<br/>
165.<br/>
இளங்காளை யூருங் கலைசைத் தியாகர்வெற் பேறுசிகா<br/>
வளங்காள் சுகங்காண் மறக்கப் பெறீரெம்மை மன்மதன்கா<br/>
களங்காள மையன்ன சொற்குழ லாளைக் கலந்தவிறல்<br/>
விளங்காளி மொய்ம்புடை வேலா னயர்ந்து விடுக்கினுமே.          11<br/>
<br/>
பாங்கி தலைமகன் முன்னின்று இற்செறிப்புணர்த்தல்.<br/>
166.<br/>
பனையை யிடங்கொள் கலைசைத் தியாகர் பரமரென்றீ<br/>
வினையையெல் லாமரிந் தாங்குநற் போது விளக்கணிகள்<br/>
தினையையெல் லாமரிந் தாரெமர் யாங்கள்செவ் வேலண்ணலெ<br/>
மனையையின் றேகுவம் வண்புனங் காவற் றொழிலொழிந்தே.       12<br/>
<br/>
பாங்கி தலைவன்முன்னின்று இற்செறிப்புணர்த்தி<br/>
ஓம்படை சாற்றல்.<br/>
167.<br/>
இரும்புலி போற்றுங் கலசத் தியாக ரெழிற்கலைசைப்<br/>
பெரும்புகழ் நாட பசும்பயிர் தானிவள் பேசிடுநான்<br/>
விரும்புமோர் வேலி யருண்மாரி யென்று மிகப்பொழியும்<br/>
கரும்புய னீயத னாற்பாது காக்குங் கடனுனக்கே.               13<br/>
<br/>
தலைமகன் தஞ்சம்பெறாது நெஞ்சொடு கிளத்தல்.<br/>
168.<br/>
தனியா னுகக்குங் கலைசைத் தியாகர் தடத்தினெஞ்சே<br/>
தொனியார் சகுந்தங்க ளோட்டிச்செவ் வேனலஞ் சூழல்வைகிக்<br/>
கனியா ரிதழ்மதுத் தந்திது காறுங் கலந்திருந்த<br/>
இனியார் பிரியி னினியாரைக் காண்பம்வந் திப்புனத்தே.           14<br/>
<br/>
<center><strong> 12.  பகற்குறியிடையீடு. </strong></center><br/>
<br/>
இறைவனைப் பாங்கி குறிவரல் விலக்கல்.<br/>
169.<br/>
சங்கதிர் வாவிக் கலைசைத் தியாகர் தழற்கண்வந்த<br/>
அங்கதிர் காமத்தன் கைவேற்கண் ணாள்கண் ணடிக்கடிகூர்<br/>
வெங்கதிர் வேல வருமாயும் வீயும் விழுந்ததினைச்<br/>
செங்கதிர் கொள்ளு மெமர்சேர்ந் துழுவர் செழும்புனமே.           1<br/>
<br/>
இறைவியைப் பாங்கி குறிவரல்விலக்கல்.<br/>
170.<br/>
செருமா மதக்களி றார்க்குங் கலைசைத் தியாகர் வெற்பில்<br/>
ஒருமா மடந்தையின் றேதோ வறிகில னொப்பிலன்னை<br/>
பொருமா விழிசிவந் துள்ளங் கொதித்துப் புகையுயிர்த்தாள்<br/>
மருமா தவிப்பந்த ராடமுன் போலிங்கு வாரற்கவே.                2<br/>
<br/>
இறைமகள் ஆடிடம் நோக்கி அழிதல்.<br/>
171.<br/>
எடுத்தசிற் றில்லுங் கலைசைத் தியாக ரிரசதக்குன்<br/>
றுடுத்தவொண் சாரலு மாணிக்கத் தண்சுனை யும்புனமும்<br/>
கொடுத்திடு மானந்தத் தேன்வழி யாறுங் குலாவியுலாய்<br/>
அடுத்துப் பழகிப் பிரிபவர் போலில்லை யன்னியரே.                3<br/>
<br/>
பாங்கி ஆடிடம் விடுத்துக்கொண்டு அகறல்.<br/>
172.<br/>
பெண்பா லுகந்த கலைசைத் தியாகர் பிறங்கலுள்ளார்<br/>
எண்பால வெம்மைய ராணைகொண் டேகுது மித்தலைசேர்<br/>
தண்பா லயில்கொண் டொருவர்வந் தாற்றள ராதவண்ணம்<br/>
பண்பாற் பசுங்கிள்ளை காளெங்க ணீர்மை பகர்மின்களே.          4<br/>
<br/>
பின்னாள் நெடுந்தகை குறிவயின் நீடுசென்றிரங்கல்.<br/>
173.<br/>
காவினைச் சூழ்ந்த களிமயில் காளென்ன காரணமால்<br/>
ஏவினைக் கொண்ட கலைசைத் தியாக ரிணைமலர்த்தாள்<br/>
பூவினைக் கொய்துமெய் யன்பொடு பூசிக்கும் புண்ணியர்தம்<br/>
தீவினை யற்றது போலற்ற வாவித் தினைப்புனமே.                 5<br/>
<br/>
தலைமகன் வறுங்களம் நாடி மறுகல்.<br/>
174.<br/>
நறுங்களம் போருக மிப்பர ணாக நயந்துநல்லம்<br/>
பெறுங்கள நாதன் கலைசைத் தியாகப் பிரானருள்போல்<br/>
உறுங்களந் தீர்த்தெம்மை யுய்வித்த மாவின் றொளித்துநிற்க<br/>
வறுங்களங் கண்டகண் காளெங்ங னாமினி வாழ்குவதே.           6<br/>
<br/>
தலைமகன் தலைமகள் வாழும் ஊர்நோக்கி மதிமயங்கல்.<br/>
175.<br/>
நதிபொதி வேணிக் கலைசைத் தியாகர்நன் னாடனையாள்<br/>
பதியிது நோக்கியென் னாருயிர் சோர்தல் பசும்பொழில்வாய்<br/>
அதிமது ரக்கனி யுண்பானொ ரேழை யணுகற்கஞ்சி<br/>
மதிமயங் காநின்று வாயூறி யேங்கும் வகையொக்குமே.            7<br/>
<br/>
<center><strong>13.  இரவுக்குறி. </strong></center><br/>
<br/>
இறையோன் இருட்குறி வேண்டல்.<br/>
176.<br/>
சுராதிபர் போற்றுங் கலைசைத் தியாகர்த் தொழாவுயிரை<br/>
விராவிய வல்லிருள் போற்கொண்டன் மூட மிடைந்தவிருள்<br/>
சராசர முற்றும் விழுங்கிய தால்வழி தான்றடவி<br/>
இராவிருந் தெய்தினன் யான்மட வீருங்க ளிம்மனைக்கே.          1<br/>
<br/>
பாங்கி நெறியினது அருமை கூறல்.<br/>
177.<br/>
சங்குலம் போடைக் கலைசைத் தியாகர் தரணியிற்கார்<br/>
மங்குலங் கெங்கு மடங்கல்கக் காநிற்கு மாமடங்கல்<br/>
வெங்குல வேழங் களைப்பிளந் துண்ணு மிகுந்தவிருள்<br/>
கங்குலஞ் சாதன்ப யார்வரு வாரெங் கடிநகர்க்கே.               2<br/>
<br/>
தலைவன் நெறியினது எளிமை கூறல்.<br/>
178.<br/>
கல்லால ரெங்கள் கலசத் தியாகர் கலைசையன்னாள் <br/>
கொல்லாமற் கொல்லு மிடைக்கே சரிக்கிடை கோளரிகள்<br/>
நில்லா வெதிர்குழற் காருக் குடையிரு ணீங்குமல்லில்<br/>
அல்லா தரவென் கழலொலிக் கஞ்சிடு மஞ்சலனே.               3<br/>
<br/>
பாங்கி அவன் நாட்டணியியல் வினாதல்.<br/>
179.<br/>
வெண்டலை மாலைக் கலைசைத் தியாகர் வியன்சிலம்பா<br/>
வண்டலை போதுமற் றியாதுடை யாது மலைகலனும்<br/>
கொண்டலங் காரஞ்செய் சாந்தமும் யாவை குமுகுமெனும்<br/>
தண்டலை யாதுங்க டொண்டைநன் னாட்டுறை தையலர்க்கே.      4<br/>
<br/>
தலைவன் அவள் நாட்டணியியல் வினாதல்.<br/>
180.<br/>
குழையிட்ட காதர் கலைசைத் தியாகர் குலவரைமேல்<br/>
கழையிட்ட தோளிமற் றென்னாட் டணியியல் கட்டுரைத்தென்<br/>
மழையிட்ட நின்மலை நாட்டிள மாதர் வனைகலன்பூத்<br/>
தழையிட்ட சாந்தநின் றாடிட மீதெனச் சாற்றுகவே.              5<br/>
<br/>
தலைமகற்குப் பாங்கி தன்நாட்டணியியல் சாற்றல்.<br/>
181.<br/>
ஏந்தண்ணல் வேல கலைசைத் தியாக ரிமாசலமேல்<br/>
மாந்தண் ணடையு முடையாக் குருவிந்த மாலிகையும்<br/>
காந்தண் மலர்களுஞ் சந்தனப் பூச்சுங் கலந்தணிந்தெம்<br/>
பூந்தண் ணடைமட வாரா டிடங்கணிப் பூம்பொழிலே.              6<br/>
<br/>
பாங்கி தலைமகட்குத் தலைமகன் குறையறிவுறுத்தல்.<br/>
182.<br/>
ஒருகால காலர் கலைசைத் தியாக ருயர்வரைமேல்<br/>
அருகால மேகம் பொரிபோ லுடுச்சிந்த வார்த்தெழுந்தீ<br/>
ரிருகா லறுகின நால்வாயி னாம்ப விரையருந்தும்<br/>
வருகா ரிரவின் வரல்வேண் டினர்நம் மனைக்கன்பரே.             7<br/>
<br/>
நேராது இறைவி நெஞ்சொடு கிளத்தல்.<br/>
183.<br/>
பண்ணவர் போற்றுங் கலைசைத் தியாகர் பரிசுணர்ந்தோர்<br/>
பெண்ணறி வென்பது பேதைமைத் தென்று பிரித்துரைத்தல்<br/>
திண்ணநெஞ் சேசித் திரகாயம் பாயுஞ் செறியிரவில்<br/>
கண்ணன்ன காதலர் தாம்வர லொப்பினள் காரிகையே.            8<br/>
<br/>
தலைமகள் நேர்ந்து பாங்கியொடு உரைத்தல்.<br/>
184.<br/>
மெல்லிய லாய்தென் கலைசைத் தியாகர்தம் வெற்பிலங்கோர்<br/>
வல்லியங் கண்டு நடுங்கிடும் போதெதிர் வந்தெனைப்பாற்<br/>
புல்லியப் புல்லைத்தங் கைப்படைக் கூட்டிப் புரந்தவர்தாம்<br/>
எல்லி யவாவின சேற்சொல்லு மாறென்னை யின்னுமொன்றே.      9<br/>
<br/>
தலைமகள் நேர்ந்தமை பாங்கி நெடுந்தகைக்கு உரைத்தல்<br/>
185.<br/>
சிலைவளை யாழியன் போற்றுங் கலைசைத் தியாகர்வெற்பா<br/>
மலைவளை யாநின்ற வுன்னெஞ் சுவப்ப வணங்கியங்கை<br/>
இலைவளை யாளை யிரந்திரந் தேயிர வீர்ந்தொடைசேர்<br/>
தலைவளை யாவருள் செய்யப்‍பெற் றேன்றவந் தானென்னவே.     10<br/>
<br/>
பாங்கி தலைமகனைக் குறியிடத்துநிறுத்தித்<br/>
தாய்துயில் அறிதல்.<br/>
186.<br/>
நஞ்சாருங் கண்டர் கலைசைத் தியாகர்நன் னாடனையாய்<br/>
மஞ்சார் புனத்தினின் றாடா நமக்கு மகிழ்ச்சிதந்த<br/>
அஞ்சாயன் மென்மயி லாயங்க டேக்கி னகன்குடம்பைத்<br/>
துஞ்சாத வண்ணங்கைக் குன்றொன் றுரிஞ்சிச் சுலாய்வருமே.     11<br/>
<br/>
பாங்கி தலைமகட்குத் தலைமகன் வரவறிவுறுத்தல்.<br/>
187.<br/>
குயிலே யனையசொற் கோமள மேவெண் குரைகடன்மேற்<br/>
றுயிலேறு கொண்ட கலைசைத் தியாகர் சுடர்க்கிரிமேல்<br/>
மயிலேறு கந்தர்வந் தாலெனக் கங்குனம் மாமனைக்கே<br/>
அயிலேந்து நம்மன்பர் வந்தார்தந் தார்பொம்ம லம்மலரே.         12<br/>
<br/>
பாங்கி தலைமகளைக் குறியிடத்துக் கொண்டுசேறல்.<br/>
188.<br/>
விரலாழி வின்மணித் தீபங் கொடுநம்மை மேவியன்பர்<br/>
வரலா லெதிர்கொளப் போதுகம் வரமங்கை மாளிகைகள்<br/>
நிரலார் கலைசைத் தியாகேசர் வெற்பினி னீலமஞ்ஞை<br/>
முரலாறு காலிசைத் தாலாட்டக் கண்டுயின் மொய்பொழிற்கே.     13<br/>
<br/>
பாங்கி தலைமகளைக் குறியிடத்து உய்த்து நீங்கல்.<br/>
189.<br/>
தெள்ளம் பணிசெஞ் சடையார் கலைசைத் தியாகர்வெற்பில்<br/>
வள்ளம் பெறுமுலை யாயுன்கண் வாயின் வளங்கவர்ந்து<br/>
விள்ளம் புயமென்று மாம்பலென் றும்பெயர் வேறுகொண்ட<br/>
கள்ளஞ் செறிமல ரெல்லாங்கொய் தேவந்து காட்டுவனே.         14<br/>
<br/>
தலைமகன் தலைமகளைக் குறியிடத்து எதிர்ப்படுதல்.<br/>
190.<br/>
இலக்கண மாடக் கலைசைத் தியாகர்மற் றிவ்விரவை<br/>
வலக்கண் விழித்துப் பகலாக்கச் சற்று மதித்தனரோ<br/>
சலக்கணின் கோயிற் கதவந் திறந்ததெத் தந்திரமென்<br/>
அலக்கண் டவிரமுன் வந்துநிற் கின்றவின் பாகரமே.             15<br/>
<br/>
தலைமகள் ஆற்றினதருமை நினைந்திரங்கல்.<br/>
191.<br/>
இடங்க ரநேகஞ் செறியாறு நீந்தி யியங்கரிய<br/>
இடங்கர வாமிரு கங்கட்கஞ் சாதன்ப ‍வெண்கணர்க்கோர்<br/>
இடங்கரன் றீந்த கலைசைத் தியாக ரிறும்பிலென்னில்<br/>
இடங்கர வேலொடு வந்ததெவ் வாறிவ் விரவிடையே.            16<br/>
<br/>
தலைமகன் தலைவியைத் தேற்றல்.<br/>
192.<br/>
மட்டிட்ட கோதை கலைசைத் தியாகர் வரையகத்துன்<br/>
திட்டிக் குடைந்த சமனண்பு கொள்ளவென் றிண்ணியவேல்<br/>
ஒட்டிக் கிடந்த வுரிமையி னால்விலங் குள்ளவெல்லாம்<br/>
எட்டிக் காக்கவென் வேலொளி மேய்ந்த திருளினையே.         17<br/>
<br/>
புணர்ச்சியின் மகிழ்தல்.<br/>
193.<br/>
எல்லாரும் போற்றும் கலைசைத் தியாகரை யெய்துமன்பர்<br/>
எல்லாஞ்சிவமென் றுகண்டுண்ணல் போலுண்ணவிங்கி வண்மெய்<br/>
எல்லா மமிழ்திற் சமைத் துநல் காரண னென்னுடலம்<br/>
எல்லாஞ்செந் நாவுடை வாயாக வென்கொ லியற்றிலனே.        18<br/>
<br/>
புகழ்தல்.<br/>
194.<br/>
அடியார்க் கருளுஞ் சிதம்பர வீச ரணிதிருவெண்<br/>
பொடியா ரிருக்குந் திருக்கோ விருந்த புரவரைமேல்<br/>
வெடியார் மலர்க்குழ லாய்வனத் திற்றவ மேவிடினும்<br/>
கொடியா ருனதிடைக் கொப்பாவ தில்லைக் குணம்படைத்தே.    19<br/>
<br/>
தலைமகனைத் தலைமகள் குறிவரல் விலக்கல்.<br/>
195.<br/>
கதிரார் கணிச்சிக் கலைசைத் தியாகர் கனவரைச்சூர்<br/>
அதிராத் திரிதரு மல்லாம லன்ப வடல்வயமா<br/>
வெதிராத் திரியும் வெதிர்வேர்க் கவலை விசும்பிலிருள்<br/>
வதிராத் திரியில் வினையேன் பொருட்டினி வாரற்கவே.          20<br/>
<br/>
தலைமகன் தலைமகளை இல்வயின் விடுத்தல்.<br/>
196.<br/>
வெம்போகி பூண்ட கலைசைத் தியாகர் வியன்வரைப்பூங்<br/>
கொம்போ திடுகிடை யீர்கைத் தளிரிற் குளவிகுற்றா<br/>
தும்போ தகஞ்செல்லு மொண்பளிங் கிற்றலத் தூடுபயத்<br/>
தம்போ ருகமுறல் போற்பஞ்சி யூட்டு மடிகள்வைத்தே.           21<br/>
<br/>
பாங்கி தலைமகளை யெய்திக் கையுறை காட்டல்.<br/>
197.<br/>
செவ்வாய் தனக்குநின் றிங்கள் முகத்திற்குந் தெவ்வெனலாம்<br/>
இவ்வாம்பல் பங்கயங் கொய்துவந் தேனஞ்ச லெவ்விருளும்<br/>
ஒவ்வாத கார்க்குழற் கேற்குங்கண் டாய்தைய லுட்புகுந்தென்<br/>
வெவ்வாசு தீர்க்குங் கலைசைத் தியாகர் வெளிக்குன்றிலே.       22<br/>
<br/>
198.<br/>
கயந்தந்த தெவ்வலர் கங்குற் களைந்தனங் காண்பயந்து<br/>
பயந்தந்த வள்கண் விழித்தின் றதட்டிப் பயந்தருமுன்<br/>
இயந்தந்த வோசைக் கலைசைத் சிதம்பர வீசர்வெற்பில்<br/>
நயந்தந்த செல்விநின் பூங்கோயிற் கொல்லை நடந்தருளே.      23<br/>
<br/>
பாங்கி தலைமகனைப் பின்சென்று வரவு விலக்கல்.<br/>
199.<br/>
அறவாணர் வாழுங் கலைசைத் தியாகர்வெற் பாரமகில்<br/>
மறவா ளெமர்குறைத் தாரழற் கூட்ட வரும்புகையோ<br/>
டுறவா ரிருளி லொருநீ தனிவர லூங்கிரவில்<br/>
திறவாக் கதவ மொருநூ றணங்கின் றிருமனைக்கே.            24<br/>
<br/>
தலைமகன் மயங்கல்.<br/>
200.<br/>
அப்பேறு சென்னிக் கலைசைத் தியாக ரசலமின்னே<br/>
செப்பேறு கொங்கையு நானும் புணர்ந்தின்பத் தேனருந்தும்<br/>
இப்பேறு கண்டு மதுரக் கனியுணு மேல்வையிலோர்<br/>
கைப்பேறு காஞ்சிரங் காயிட்ட தென்னக் கழறினையே.         25<br/>
<br/>
தோழி தலைமகள் துயர்கிளந்து விடுத்தல்.<br/>
201.<br/>
ஓங்குங் கலைசைத் தியாகேசர்க் கன்பில ருள்ளிருள்போல்<br/>
வீங்குங் கனையிரு ணீசெல் வதற்கு விதிர்விதிர்த்தே<br/>
ஏங்கு மிவளுய்ய நின்னூர்புக் குன்னெழின் மாளிகைமுன்<br/>
தூங்கு மணியொலி கேட்பிக்க வேண்டுந் துணைமன்னனே.       26<br/>
<br/>
திருமகட் புணர்ந்தவன் சேறல்.<br/>
202.<br/>
சரியாங் கறிந்தெம் பதிக்கே குதலெளி தஞ்செழுத்துச்<br/>
சரியார்க் கரியர் கலைசைத் தியாகர் தடவரைக்கே<br/>
சரியானை மத்தகம் பற்றிடுங் கங்குலிற் றையலங்கைச் <br/>
சரியார்ந்த செம்மணி மின்னேவெய் யோற்குச் சரிநிற்குமே.       27<br/>
<br/>
<center><strong>14.  இரவுக்குறி யிடையீடு.</strong></center><br/>
<br/>
இறைவிக்கு இகுளை இறைவரவுணர்த்தல்.<br/>
203.<br/>
செய்யா மொழியர் கலைசைத் தியாகர் சிலம்பில்வளைக்<br/>
கையா யிஃதென்ன காரண மோநறுங் கான்மலர்க்கை<br/>
தையா ரணியத் தயனின்ற புன்னைத் தருவிலன்னம்<br/>
மையா மினிமுற்றுங் கண்டுயி லாதல மந்தனவே.                1<br/>
<br/>
தான்குறிமருண்டமை தலைவிஅவட்குரைத்ததல்.<br/>
204.<br/>
நானோர் குறியினை நங்கோன் குறியென்று நாடிச்சென்று<br/>
கானோவ நின்றுறு புள்‍ளொலி கேட்டுக் கலைசையிலெம்<br/>
மானோர் சிதம்பர மாதே வனைவணங் காரின்வினை<br/>
தானோ விதுவென்று நொந்துவந் தேன்பின்னைத் தாழ்குழலே.     2<br/>
<br/>
பாங்கி தலைமகன் தீங்கெடுத்தியம்பல்.<br/>
205.<br/>
வேயோ வெனும்பசுந் தோளாய் கலைசையுண் மேவிமனத்<br/>
தூயோர் பரசுஞ் சிதம்பர வீசர் றொழாதவர்போல்<br/>
நீயோகை யின்றி நெடுமூச் செறிய நிகழ்த் துமந்தத்<br/>
தீயோர் துணிந்துனக் கையுற வாங்குறி செய்தனரே.             3<br/>
<br/>
தலைமகன் புலந்துபோதல்.<br/>
206.<br/>
விழுத்தவஞ் செய்சத பத்திரத் தாள்வெளி மேவுமென்றே<br/>
முழுத்தமந் தன்னிற் கலைசைத் தியாகர் முளரியந்தாள்<br/>
வழுத் தல்செய் யாதவர் தீவினை போல வளைத்தெனைநீ<br/>
இழுத்தலைத்தாய்நெஞ்சமேயென்சொல்வேனிந்த வேழைமைக்கே.  4<br/>
<br/>
புலர்ந்தபின் வறுங்களந் தலைவிகண்டிரங்கல்.<br/>
207.<br/>
கங்காள வேடர் கலைசைத் தியாகர் கழித்தமுண்ட<br/>
கங்கா ளலம்புசங் கங்காள் கடற்கரைக் கானற்புன்னா<br/>
கங்காளெங் காவலர் யான்வந்து போனபின் காதலுருக்<br/>
கங்காண வந்தன ரோவுண்மை சொன்மின்கள் கங்குலிலே.        5<br/>
<br/>
இதுவுமது.<br/>
208.<br/>
திருவார் கலைசைத் தியாகேச ரைத்தரி சித்தவர்போற்<br/>
குருவா லரும்பு நகைமுத்தங் காட்டிப்பொன் கூர்பவள<br/>
உருவாய் மலர்ந்துகொங் கையேந்திப் பாசடை யோதியணி<br/>
தருவாலைப் புன்னைநல் லாய்மகிழ்ந் தாயுன் றலைவர்க்கண்டே.   6<br/>
<br/>
தலைமகள் பாங்கியொடுரைத்தல்.<br/>
209.<br/>
நிறப்பது மானன நேரிழை யாயென் னெடுங்கொடிய<br/>
பிறப்பவை மாற்றுங் கலைசைத் தியாகரைப் பேணினர்போற்<br/>
சிறப்பவர் தண்டுறைச் சேர்ப்பரங் கேகுறி செய்வதற்கு<br/>
மறப்பர் கொ‍லோமழை தான்பெய்யுங் கால மறக்கினுமே.         7<br/>
<br/>
தலைமகள் அவலம் பாங்கி தணித்தல்.<br/>
210.<br/>
குன்றேவிற் கொண்ட கலைசைத் தியாகரைக் கூறலர்போல்<br/>
இன்றே னிரங்குத லேந்திழை யாயன்ப ரேழ்பரித்தேர்ப்<br/>
பொன்றேசிழந்துபொய்த்தாலும்பொய் யாரென்றும் பூண்டதள<br/>
வொன்றே றியகவி மாலை யரசுகண் டோர்ந்து கொள்ளே.        8<br/>
<br/>
இறைவன்மேற் பாங்கி குறிபிழைப் பேற்றல்.<br/>
211.<br/>
செழுந்தேஞ்சிகழிகைத்திண்புயத்தீரெம்மைச்செல்லல் வெந்தீக்<br/>
கொழுந்தேற வைத்தனிர் பின்புவந் தாற்றலிர் கும்பியினீ<br/>
அழுந்தேலென் றாளுங் கலைசைத் தியாக ரடுக்கலும்மூர்க்<br/>
கெழுந்தே வரத்துணிந் தேம்பாலி யாறொன் றிருந்தியதே.         9<br/>
<br/>
இறைவிமேல் இறைவன் குறிபிழைப் பேற்றல்.<br/>
212.<br/>
குறப்பேதை யர்க்குக் குலதெய்வ மாய்வந்த கோமளமான்<br/>
மறப்பேறு சித்த முடையவ ளாயினு மாதவிழாச்<br/>
சிறப்பேறு தொட்டிக் கலைவாழ் சிதம்பர தேவன்வெற்பிற்<br/>
பிறப்பே ழினுமற வேனுங்கண் மங்கையைப் பெண்கொடியே.      10<br/>
<br/>
தலைமகள் குறிமருண்டமை தோழி தலைமகற்குரைத்தல்.<br/>
213.<br/>
கொய்யு மலர்ச்சுனை மாங்கனி வீழ்தொறுங் கொற்றவநீ<br/>
செய்யுங் குறியென் றடிக்கடி பார்த்துத் திகைத்தழுங்கி<br/>
மையுண்ட கண்டர் கலைசைத் தியாகரை வாழ்த்தலர்போல்<br/>
நையும் படியெழுத் தோவென்று மீண்டன ணன்னுதலே.          11<br/>
<br/>
அவன்மொழிக்கொடுமை சென்று அவளவட்கியம்பல்.<br/>
214.<br/>
வெங்கோ ளரிதிரி யாமத்தி யாம்வந்து வீயெழுப்பாப்<br/>
பைங்கோழி கூவள வுங்கறங் கச்செய்து பார்த்துநின்றே<br/>
செங்கோ கனகத் திருவே கலைசைத் தியாகர்வெற்பர்<br/>
எங்கோ விருந்த புரநோக்கிச் சென்றன மென்றனரே.           12<br/>
<br/>
என்பிழைப்பன்றென்று இறைவி நோதல்.<br/>
215.<br/>
நீளுஞ் சுனைக்கய லாண்மிசைப் பாய்தொறு நேடியங்கென்<br/>
தாளுந் தளர்ந்திடச் செல்லா திறுத்தனன் றையன்மெய்யர்<br/>
நாளும் பழிச்சுங் கலைசைத் தியாகர்நன் னாடர்கொன்னே<br/>
மீளும் படிசெய் தனரென்ப ரே‍லென் விதியென்பதே.            13<br/>
<br/>
தாய் துஞ்சாமை.<br/>
216.<br/>
சித்தாங் கலைசைத் தியாகர் நொடித்தலைச் செய்யுமந்நாட்<br/>
கொத்தார் தமோமயம் போலுமிக் கங்குற் குளிர்ந்ததடத்<br/>
தெத்தா மரையு முறங்கநம் மன்னை யிரண்டுநய<br/>
னத்தா மரைமுகி ழாவென்ன காரண நன்னுதலே.               14<br/>
<br/>
நாய் துஞ்சாமை.<br/>
217.<br/>
இணங்குமன் றேயிந்தப் பெண்ணென் பிறப்பன்ப ரிங்குறமால்<br/>
வணங்குங் கலைசைச் சிதம்பர வீசரை வாழ்த்தலின்றிப்<br/>
பிணங்கும் புறமதத் தார்குரைத் தாங்கிப் பிறங்கிருள்வாய்ச்<br/>
சுணங்குக் கணங்கள் குரைத்தன்னை துஞ்சினுந் துஞ்சலவே.     15<br/>
<br/>
ஊர் துஞ்சாமை.<br/>
218.<br/>
விண்ணேறு சோலைக் கலைசைத் தியாகர் வியன்சிலம்பின்<br/>
கண்ணேயிக் கங்குலென் கண்ணே யனையவர்க் காண்பதெங்கே<br/>
பெண்ணே குணக்கிற் புகர்தோன் றளவும் பெருங்குறிஞ்சிப்<br/>
பண்ணே யெடுத்துப் பகர்ந்துறங் காரிப் பதியவரே.             16<br/>
<br/>
காவலர் கடுகுதல்.<br/>
219.<br/>
நாவலர் போற்றுங் கலைசைச் சிதம்பர நாதர்வெற்பில்<br/>
மாவல ரோட்டுநம் மன்பர்பொற் றேரொலி மாற்றுவித்தென்<br/>
கோவல ரோடவிவ் வெல்லியி லல்லியங் கோதைநல்லாய்<br/>
காவலர் கைப்பறை யோசையம் ‍பேறுமென் காதகத்தே.        17<br/>
<br/>
நிலவுவெளிப்படுதல்.<br/>
220.<br/>
கொவ்வைகொள்வாய்ச்சிகலைசைத்தியாகர்குளிர்கண்ணதாய்க்<br/>
கவ்வைக டீர்க்கு நிலவீரெண் வெள்ளைக் கலைகளினால்<br/>
இவ்வைய முற்று மடங்கிடப் போர்த்தலி னெம்மன்னரே<br/>
றவ்வைய முங்கொண்டு கோடையெவ் வாறிங்கடுத்திடுமே.        18<br/>
<br/>
கூகை குழறல்.<br/>
221.<br/>
கோட்டா லமர்ந்த கலைசைத் தியாகநங் கூத்தனைவெண்<br/>
கோட்டாற் செயுங்குழை யானைத் தொழாத கொடியவர்சொற்<br/>
கோட்டாலை போல்வல்லி நாம்பெரும் பேமுறக் கூரிருள்வாய்க்<br/>
கோட்டான் மராமர மேலேறிக் கொண்டு குழறிடுமே.           19<br/>
<br/>
கோழி குரற்காட்டுதல்.<br/>
222.<br/>
ஆழிப் புரிசைக் கலைசைத் தியாக ரடுக்கன்மின்னே<br/>
சூழிக் களிற்றண்ணன் மார்பணி மாணிக்கச் சோதிகண்டே<br/>
ஊழிப் பொழுது புலர்ந்ததென் றோநள் ளுறுமிரவிற்<br/>
கோழிக் குலங்கண்மன் கூவா வெழுப்புங் குறிச்சியையே.       20<br/>
<br/>
இதுவுமது.<br/>
223.<br/>
செவ்வேலை யைந்துசெய் தாளுங் கலைசைத் தியாகர்வெற்பர்<br/>
கைவ்வேலை யந்த வருணோ தயமெனக் கண்டுமருண்<br/>
டிவ்வேலை யாவ விடியலென் றோவிவ் விடையிருளில்<br/>
அவ்வேலை யார்த்தெனக் கூக்குரல் காட்டிடு மாண்டலையே.    21<br/>
<br/>
15. வரைதல் வேட்கை.<br/>
<br/>
தலைமகளைப் பாங்கி பருவரல் வினாதல்.<br/>
224.<br/>
அம்மனை யானவர் தம்முனி வுண்டுகொ லக்கலைசை<br/>
அம்மனை யாக்கொள் சிதம்பர வீச ரருளன்னநீ<br/>
அம்மனை யாடிலை யூசல் கயிறற்ற தோவறியேன்<br/>
அம்மனை யாநிற்றியென்னோசொல் லாயுன் னகங்கொண்டதே    1<br/>
<br/>
தலைமகள் அருமறை செவிலியறிந்தமை கூறல்.<br/>
225.<br/>
அருத்தியி னீங்கிக் கலைசைத் தியாக ரசலத்தெமை<br/>
வருத்திய வன்ப ருருவெளித் தோன்ற வரவுவினாய்<br/>
உருத்திகழ் தாரிடு மால்பார்த் திதிலொன் றுளதெனநம்<br/>
கருத்தின் முளைத்த வொருபுத வின்றனை கண்டனளே.         2<br/>
<br/>
தலைமகள் தலைமகன்வருந்தொழிற்கு அருமைசாற்றல்.<br/>
226.<br/>
உலைவுற்ற காலன்னை ஞாளியிவ் வூர்கண் ணுறங்கினுமூர்த்<br/>
தலையுற்ற காவலர் காய்வார் மதிதனைத் தந்ததொப்பாம்<br/>
மலையுற்ற கூகையும் வாரணக் கூட்டமும் வாயடையா<br/>
கலைசைத் தியாகர் வரையன்பர் காட்சியென் கட்கரிதே.      3.<br/>
<br/>
தலைவி தலைமகனூர்க்குச் செல ஒருப்படுதல்.<br/>
227.<br/>
ஒருப்பா டுடனென் னலனுண்ட தேர்மன்ன ரூரகம்போய்<br/>
விருப்பா லவருட னெய்துவ மோதெய்வ வேதமெனும்<br/>
திருப்பா துகையிட்ட தாளார் கலைசைத் தியாகர்வெற்பிற்<br/>
சுருப்பா குலமல்கு பூங்குழன் மாங்குயிற் றூமொழியே.        4.<br/>
<br/>
பாங்கி தலைவனைப் பழித்தல்.<br/>
228.<br/>
செய்யகத் தேகன்னற் சாறூர் கலைசைத் தியாகர்வெற்பர்<br/>
மெய்யகத் தேயுற்ற வின்னுயிர் போனம்மை மேவியொன்றாய்ப்<br/>
பொய்யகத் தேவைத்துப் பின்னாண் மறந்தனர் பொன்னனையாய்<br/>
வையகத் தேயில்லை யாலவர் போலொரு வன்கணரே.        5.<br/>
<br/>
தலைமகள் இயற்பட மொழிதல்.<br/>
229.<br/>
சிந்திக்கு நேரும் விழிமொழிப் பாங்கி திகைத்துளங்க<br/>
சிந்திக்குருகென்கைவிட்டோடற்கேங்கல்வெண்டிங்களென்றூழ்<br/>
சிந்திக்கு நந்தினுந் தென்பூங் கலைசைத் தியாகர்வெற்பன்<br/>
சிந்திக்கு மோவொரு தீமைநம் பாற்செயல் சித்தத்திலே.       6.<br/>
<br/>
தலைமகள் கனவுநலிவுஉரைத்தல்.<br/>
230.<br/>
இலவா ரிதழி சிதம்பர வீச ரெழிற்கலைசைப்<br/>
புலவா ரயிலன்ப ரென்கன வூடு புகுந்துதழீஇப்<br/>
பலவா றினிதின் விளையாடப் பெற்றும் பயன்கொணலம்<br/>
கலவா திழந்தணை தைவந் தனனிரு கண்விழித்தே.        7.<br/>
<br/>
கவினழிபு உரைத்தல்.<br/>
231.<br/>
சேணேறு பொன்னெயில் சூழுங் கலைசைத் தியாகர்வெற்பில்<br/>
தூணேர் புயத்தன்பர் சேர்ந்தா லகன்றவர் தூரஞ்சென்றால்<br/>
ஊணேது மற்றவர் போல்விரைந் தொன்றி யொளிவளையாய்<br/>
வீணே பசலை விருந்தாக வுண்ணுமென் மெய்யழகே.         8<br/>
<br/>
232.<br/>
கொழிவான நீற்றர் கலைசைத் தியாகரைக் கூறலர்போற்<br/>
பழிவாய்ந்த வென்கட் பசலையின் கொள்ளையைப் பார்த்துநல்ல<br/>
வழிவாய்ந்த வன்பர் திருச்செவிக் கேற வகுத்தெடுத்து<br/>
மொழிவா ரொருவருண் டேனாமு முய்குவ மொய்குழலே.       9<br/>
<br/>
துன்புறு பாங்கி சொல்லெனச் சொல்லல்.<br/>
233.<br/>
இவருக் கணியுங் கலைசைத் தியாகர்க் கினியவெற்பர்<br/>
தவருக்கு நேர்நுத லாய்பிரி வாரிற் றணந்தெனுள்ளத்<br/>
தெவருக்குந் தோன்றா தொளித்தென் னிடர்களெல் லாமறிவார்<br/>
அவருக் கினிப்புதி தாயென்னை யானொன் றறிவிப்பதே.      10<br/>
<br/>
அலர்பார்த்துற்ற அச்சக்கிளவி.<br/>
234.<br/>
மங்கல மோங்குங் கலைசைத் தியாகர் மணிவரைமேற்<br/>
கொங்கலர் கூந்தற் கொடியே மதன்விடுங் கோலெனுங்கூர்<br/>
தங்கல ருக்குந் தடமுலை மாதர் தடையறவாய்<br/>
பொங்கல ரான தழற்குமென் கட்புனல் பொங்கிடுமே.         11<br/>
<br/>
ஆறுபார்த்துற்ற அச்சக் கிளவி.<br/>
235.<br/>
திருந்தா ரியந்தமிழ் தேருங் கலைசைத் தியாகர்வெற்பர்<br/>
அருந்தா ரியங்குநின் றிங்குவந் தேகு மமயத் தல்லில்<br/>
முருந்தா ரியனகை பாதமுட் டைத்தின்னன் முற்றியதேல்<br/>
மருந்தா ரியம்புவ ரென்றோபின் னேயென்மனஞ்செல்வதே.    12<br/>
<br/>
காமமிக்க கழிபடர்கிளவி.<br/>
236.<br/>
அன்னின்ற கண்டர் கலைசைத் தியாகருக் கன்பிலர்போல்<br/>
முன்னின் றகன்றவர் தாம்வரு நாண்மொழி யாவிடினும்<br/>
மன்னின்றதண்பெண்ணைகாள்புன்னைகாளென்னை மையல்கொண்டே<br/>
என்னின் றழுதியென் னீருங்கள் கேண்மை யினிதினிதே.      13<br/>
<br/>
தன்னுட் கையாறெய்திடு கிளவி.<br/>
237.<br/>
சொல்லரிக் காடுங் கலைசைத் தியாகர் துறைக்கடல்வாய்ப்<br/>
புல்லரி தாங்கன்னித் தாழையி னீழற் புணர்ந்தகன்ற<br/>
நல்லரிங் கேவரக் காணா விடிற்றழ னாப்பணிட்ட<br/>
வல்லரி யாவதல் லாதுய்தி யேது மடநெஞ்சமே.            14<br/>
<br/>
தலைமகள் நெறிவிலக்குவித்தல்.<br/>
238.<br/>
விழியேறு நெற்றிக் கலைசைத் தியாகர்பொன் வெற்பிற்செப்பும்<br/>
பழியேற வேறச் சுமப்பவ ராரெங்கும் பாயிருள்வாய்க்<br/>
குழியேறு மேடு தடவி வராநின்ற கொற்றவர்க்குன்<br/>
மொழியேற வேண்டு மினிநீர் வரலென்று முற்றிழையே.        15<br/>
<br/>
தலைமகன் குறிவிலக்குவித்தல்.<br/>
239.<br/>
மன்னுந் தமிழ்த்தென் கலைசைத் தியாகர் மலைமடந்தாய்<br/>
மின்னுங் குருமணிச் சாரற் புனத்தில் விளைந்ததினை<br/>
இன்னும் புதல்வியை யெம்மனை காக்கவங் கேவினளென்<br/>
றுன்னுங் கருத்தருக் கெல்லி வராவகை யொன்றுரையே.      16<br/>
<br/>
வெறி விலக்குவித்தல்.<br/>
240.<br/>
செறியார பார முலையாய் கலைசைத் தியாகர்வெற்பர்<br/>
பிறியா மயலினை முன்னா ளெனக்கருள் பெற்றிசற்றும்<br/>
அறியாமை யின்வரைச் சூர்கோட்பட் டாளென் றனைமுயலா<br/>
வெறியா டலையது தீர்ப்பான் வெறியற வேண்டினளே.       17<br/>
<br/>
பிறர் விலக்குவித்தல்.<br/>
241.<br/>
ஆதி நடேசர் கலைசைத் தியாக ரசலத்தெண்ணில்<br/>
தூதினி தாவரக் கண்டன மன்றியுஞ் சோலையின்பால்<br/>
ஏதிலர் மாநிதிப் பேழையொ டெய்தின ரென்னவின்றென்<br/>
காதினு ளராழற் கோல்பாய்ந்த தொத்தது காரிகையே.       18<br/>
<br/>
குரவரை வரைவெதிர் கொள்ளுவித்தல்.<br/>
242.<br/>
இரவோர்க் குதவுங் கலைசைத் தியாக ரிருங்குன்றத்தோர்<br/>
கரவோ திடாமலுங் கற்பழி யாமலுங் காதலித்த<br/>
உரவோன் வரைவெதிர் கொள்ளும் படியின் றுரிமையினம்<br/>
குரவோர்க் கறிவிப்ப தெவ்வா றுரைத்தி கொடியிடையே.      19<br/>
<br/>
<center><strong>16. வரைவுகடாதல். </strong></center><br/>
<br/>
வினவிய செவிலிக்கு மறைத்தமை விளம்பல்.<br/>
243.<br/>
இச்சிக்கு மன்ன கலைசைத் தியாகரை யேத்தலர்போல்<br/>
இச்சிறு மைக்கிட மாயினை யென்னெனு மெம்மனைக்குப்<br/>
பச்சிள நொச்சியிற் பந்தரிட் டோமந்தப் பந்தர்முற்றும்<br/>
பச்சிமக் காலெடுத் தோடிற்றென் றாள்வல்லி பார்த்துக்கொள்ளே. 1<br/>
<br/>
அலரறிவுறுத்தல்.<br/>
244.<br/>
<br/>
நளிசேர் மதிச்செஞ் சடையார் சிதம்பர நாதர்வைகும்<br/>
நளிசேர் வயற்றண் கலைசைவெற் பாவெங்க ணாயகிக்கன்<br/>
றளிசே ரலர்தொடுத் தைம்பாற் கணிந்தவுன் னாரருளால்<br/>
அளிசேர் கிலாவலர் வாயாற் றொடுப்ப ரனைவருமே.          2<br/>
<br/>
தாயறிவுறுத்தல்.<br/>
245.<br/>
மதத்தானை யீருரி யங்கியங் கத்தர் மயங்குபர<br/>
மதத்தார்க் கரியர் கலைசைத் தியாகர் வயக்கியதா<br/>
மதத்தா மிருள்போற் குழலிக்கு நீயிட்ட வாசனைமான்<br/>
மதத்தாற் களவையெல் லாமறிந் தாளன்னை மன்னவனே.      3<br/>
<br/>
வெறியச்சுறுத்தல்.<br/>
246.<br/>
களக்கந் தரரெங் கலைசைத் தியாகர்செங் கண்ணொளிபோல்<br/>
விளக்கஞ்செய் வேலன்ப நீதணி யாமையின் வேற்றுருக்கண்<br/>
டிளக்கங்கொண் டுள்ளத்தெம் மன்னையும் யாயுமென் னேந்திழைபாற்<br/>
றுளக்கஞ்செய் நோய்தணிப் பான்வெறி யாட றொடங்கினரே.  4<br/>
<br/>
பிறர்வரைவுணர்த்தல்.<br/>
247.<br/>
நான்மே லுனக்கென்ன சொல்வலின் றேயன்ப நற்றுணிவு<br/>
தான்மேல்கொண் டாட்கொள் கலைசைத் தியாகர் சரணமலர்த்<br/>
தேன்மேவு தொண்டர் மனவண்டு போலெந் திருவை நசைஇ<br/>
மேன்மேற் கருதுகின் றாரய லாரொற்று விட்டுவிட்டே.        5<br/>
<br/>
வரைவெதிர்வுணர்த்தல்.<br/>
248.<br/>
வண்டாடுஞ் சோலைக் கலைசைத் தியாகர் வரையன்பநீ<br/>
பண்டா ரணந்தெரிந் தாரொடெம் மூர்வரிற் பாய்ந்தெமர்கள்<br/>
கொண்டாடி யுன்றன் மொழிவழி யேநிற்பர் கோலமதி<br/>
கண்டாற் குமுத மலரா தொழியுங் கயமில்லையே.           6<br/>
<br/>
வரையுநாள் உணர்த்தல்.<br/>
249.<br/>
வேர்கோடி கொண்ட பவக்கா டழித்தென்னை மீட்டருளும்<br/>
கார்கோணஞ் சுண்ட கலசத் தியாகர் கலைசை வெற்பா<br/>
பார்கோணை யங்கணி யேந்துபொன் மாலை பரிமளிக்கும்<br/>
ஊர்கோ ணடுவ ணுழைகொண்ட திங்க ளுழை கொண்டதே.   7<br/>
<br/>
தலைமகளறிவு தலைமகற்கு அறிவுறுத்தல்.<br/>
250.<br/>
என்னான் வியப்பல் கலைசைச் சிதம்பர வீசர்வெற்பா<br/>
உன்னா னிகழ்ந்த வுறுபழி நாணி யொருங்கனையும்<br/>
பின்னாய மும்பயில் சீறூரு மன்றிப் பிறங்கறிவால்<br/>
வன்னாண் முலையவ ளென்னையுங் கூட மறைத்தனளே.      8<br/>
<br/>
குறிபெயர்த்திடுதல்.<br/>
251.<br/>
கற்றவர் வாழுங் கலைசைத் தியாகர் கனகிரிமேல்<br/>
மற்றவம் பார்க்கும் வனமுலை யாரிந்த வண்பொ ழில்வாய்<br/>
உற்றவர் பக்கங் களவலர் தூற்ற லொழிவிலையால்<br/>
கொற்றவ நீயினி வேறோர் குறியிடங் கொண்டருளே.        9<br/>
<br/>
பகல் வருவானை இரவு வருகென்றல்.<br/>
252.<br/>
எற்பக லாளி கலைசைச் சிதம்பர வீசனந்தி<br/>
வெற்ப கலாப மயிலனை யாள்வெம் முலைத்தடத்தில்<br/>
வற்பக லாநெஞ்ச வஞ்சத் தவரெந்த வைப்புமுளார்<br/>
நற்பக லாட வரேல்வரு வாயிங்கு நள்ளிரவே.              10<br/>
<br/>
இரவு வருவானைப் பகல்வருகென்றல்.<br/>
253.<br/>
ஏத்துமெய் யன்புடை யார்கண் களிப்ப வெழுந்தருளிக்<br/>
கூத்துகந் தாடுங் கலைசைத் தியாகர் குவட்டிலிருள்<br/>
சீத்து வரும்பொன் னெனச்செம் மணிக டிகழ்புனம்போய்க்<br/>
காத்து மினியுன் பொருட்டாங்கு நீயருள் காவலனே.        11<br/>
<br/>
பகலினும் இரவினும் பயின்றுவருகென்றல்.<br/>
254.<br/>
வெல்லும் படைமதன் வெங்கணை யாற்படு மின்கலக்கம்<br/>
சொல்லுந் தரமல்ல வேயிவட் காகவென் சோரமனக்<br/>
கல்லுங் குழைத்த கலைசைத் தியாகர் கயிலைவெற்பா<br/>
எல்லுங் கனையிரு ளல்லுங் குறிக்க ணெழுந்தருளே.        10<br/>
<br/>
பகலினும் இரவினும் அகலிவணென்றல்.<br/>
255.<br/>
தேங்காவுங் கைதை கலசத் தியாகர் திருக்கலைசைப்<br/>
பாங்காற் கடற்சங்க முத்திட்டுப் பச்சென்று கொங்கைமுகை<br/>
தாங்காநெய் தற்பெண்ண தாயுமை போனிற்குந் தண்டுறைவா<br/>
தீங்கா வலருற லால்வர னீயிரு செவ்வியுமே.              13<br/>
<br/>
உரவோன்நாடும் ஊருங் குலனும் மரபும் புகழும் வாய்மையும் கூறல்.<br/>
256.<br/>
தென்றிருத் தொட்டிக் கலைவாழ் கலசத் தியாகரைப்போற்<br/>
றுன்றிரு நாட்டிற்கு மூர்க்குங் குலத்திற்கு மோங்குமர<br/>
பன்றிவெண் குன்றன்ன கீர்த்திக்கும் வாய்மைக்கு மாய்ந்திடுங்கால்<br/>
வென்றிகொள் வேலன்ப வேலாது நின்னடை வேற்றுமையே.    14<br/>
<br/>
ஆறுபார்த்துற்ற அச்சங் கூறல்.<br/>
257.<br/>
சீறா டரவந் தரிக்குங் கலைசைத் தியாகர் வெற்பில்<br/>
ஏறாத சானுவி லேறி யிழிந்தெல்லி யெங்கடவப்<br/>
பேறான நீவருங் கால்வரைத் தேவொன்று பின்றொடர்ந்து<br/>
வேறா நிகழ்த்திய தேல்வல்ல ளோவுய்ய மென்கொடியே.      15<br/>
<br/>
ஆற்றாத்தன்மை ஆற்றக் கூறல்.<br/>
258.<br/>
கருந்தும்பி மும்மதங் கார்போற் சொரியக் கருந்தும்பிசூழ்ந்<br/>
தருந்தும் பொருப்ப கலைசைத் தியாகருக் கன்பிலர்போல்<br/>
வருந்துங் கலங்கிக் கனன்மூச் செறிய மலரணைவிட்<br/>
டிருந்துங் கிடந்து மெழுந்துஞ் சுழன்றழு மிட்டிடையே.      16<br/>
<br/>
காவல் மிகவுரைத்தல்.<br/>
259.<br/>
குயின்றாலு வாயுற வாரும் பரவைக் குரவைநஞ்சம்<br/>
அயின்றா லுகந்த கலைசைத் தியாகர்வெற் பாரரவம்<br/>
பயின்றாலுங் கானிலெங் கோமான் வரல்கைப் பறைபடுப்போர்<br/>
துயின்றாலு மன்னை யொருகணப் போதுந் துயின்றிலளே.     17<br/>
<br/>
காமமிகவுரைத்தல்.<br/>
260.<br/>
வெண்ணந்தின் முத்தும் புனையரும் பாமுத்தும் வேறறியாத்<br/>
தண்ணந் துறைவ கலைசைத் தியாகரைச் சார்கிலர்போல்<br/>
வண்ணங் கருக மெலிவாள்வெங் காம வடவையந்தீ<br/>
அண்ணனின் பேரருள் வெள்ளங்கொள் ளாம லடங்கரிதே.    18<br/>
<br/>
கனவு நலிபுரைத்தல்.<br/>
261.<br/>
குனித்தருள் கூத்துங் கலைசைத் தியாகர் கொடையுமெண்ணா<br/>
தனித்தத்தை நித்தமென் றெண்ணிக் கைவிட்டயராதரைப் போல்<br/>
தனித்தங்கு நீ வந்து கையாற் றழுவத் தருங்கனவை<br/>
இனித்தவள் சாக்கிர மென்றே விழித்தழு தேங்கினளே.      19<br/>
<br/>
கவின் அழிபுரைத்தல்.<br/>
262.<br/>
எனைப்பாது காக்குங் கலைசைச் சிதம்பர வீசர்வெற்பா<br/>
உனைப்பான லுள்ளு மனப்போதி லும்வைத் துருகுமவள்<br/>
தனைப்பார்த் தருளுந் தகவொன்றி லாமையிற் றையல்வணம்<br/>
சினைப்பாட லத்தின் பழம்பூவ தாகிச் சிதைகின்றதே.       20<br/>
<br/>
<center><strong>17. ஒருவழித் தணத்தல்.</strong></center><br/>
<br/>
தன்பதிக்கு அகற்சி தலைவன் சாற்றல்.<br/>
263.<br/>
கதிக்கன்பர் தேடுங் கலசத் தியாகர் கவின்கலைசைப்<br/>
பதிக்கின்று போகிச் சிவகங்கை யாடிப் பலன்பெற்றென்றூழ்<br/>
உதிக்குமுன் னான்வரு கேன்வருங் காறு முவளைநல்லாய்<br/>
ததிக்குண்மத் தென்னச் சுழலாம லுன்கடன் றாங்குவதே.      1<br/>
<br/>
பாங்கி விலக்கல்.<br/>
264.<br/>
சீர்க்குன் றனைய புயத்தீர் கலைசைத் தியாகர்வெற்பில்<br/>
வார்க்கும்ப மென்முலை யல்குற் சுனையன்றி மற்றுமும<br/>
தூர்க்குணின் றாடுந் தடமுள தேனன் றுமதுதடந்<br/>
தேர்க்குமுன் னின்று தடுக்ககி லேஞ்செல்லுஞ் செல்லுமின்றே.   2<br/>
<br/>
தலைவன் நீங்கல் வேண்டல்.<br/>
265.<br/>
படித்திரு வாவிக் கலைசைத் தியாகர் பணியதுபோல்<br/>
முடித்திடு மோர்குறை யுண்டதற் கின்றொரு முன்வினையெற்<br/>
பிடித்திழுக் கின்றது சென்றஃ தாற்றுபு பின்னரிங்கே<br/>
அடித்திரும் பாமுனம் யான்வரு வேன்றைய லையுறலே.           3<br/>
<br/>
பாங்கி விடுத்தல்.<br/>
266.<br/>
அருளோடு வாழுங் கலைசைத் தியாகருக் கன்புசெய்வார்<br/>
மருளோடு கூடலில் லாமனம் போற்செலின் மன்னவரே<br/>
இருளோடு கூடிய கண்போ லிருக்கு மிவள்பொருட்டால்<br/>
தெருளோடு பானுவி னாளைவந் தேயருள் செய்யுமினே.          4<br/>
<br/>
பாங்கி தலைவிக்கு அவன்செலவுணர்த்தல்.<br/>
267.<br/>
ஒருகா ரணமுண்டு நாளொன்றின் மீள்வலென் றுண்மையொலி<br/>
பெருகா ரணமெனச் சொற்றகன் றார்கட் பிணையலைம்பாற்<br/>
செருகா ரணங்கு கலைசைத் தியாகர் திருமிடற்றைப்<br/>
பொருகா ரணவும் பொழிற்கோ விருந்த புரந்தனக்கே.           5<br/>
<br/>
தலைவி நெஞ்சொடு புலத்தல்.<br/>
268.<br/>
மான்றாவு மத்தர் கலைசைத் தியாகர் வரையிலெம்மை<br/>
ஏன்றா தரவி னிளமுலைப் போக மினிதருந்தித்<br/>
தேன்றா னெனக் கென்று நீநான்வண் டென்றவர் தேடவின்று<br/>
தோன்றா ‍தொளித்தனர் நெஞ்சேநன் றாலவர் சொல்லுண்மையே.  6<br/>
<br/>
சென்றோன் நீடலிற் காமமிக்க கழிபடர்கிளவி.<br/>
<br/>
269.<br/>
புற்றா டரவர் கலைசைத் தியாகர் புரியருள்போல்<br/>
வற்றாத பாலித் துறைவர்க் கியான்கங்குல் வாயுறக்கம்<br/>
அற்றா குலமுறல் கூறா யிடையி லமளிவந்து<br/>
சுற்றாத பூவணை மேற்றுணை யோடுந் துயிலன்னமே.           7<br/>
<br/>
தலைவியைப் பாங்கி ஆற்றுவித்தல்.<br/>
270.<br/>
கார்வாழுங் கண்டர் கலசத் தியாகர் கலைசையன்பர்<br/>
தேர்வாய் மணியொலி கேட்பமிப் போது சிறிதுமஞ்சேல்<br/>
போர்வாண்மைக் கண்ணி யவர்தார்ப் பரிமளம் போலுமவர்<br/>
ஊர்வாவி யுற்பல வாசமிங் கேவந் துலாவியதே.                8<br/>
<br/>
பாங்கி தலைமகட்குத் தலைமகன் வந்தமை உணர்த்தல்.<br/>
271.<br/>
தேறற் கடிமலர்க் கோதாய் கலைசைத் தியாகர்வெற்பில்<br/>
ஏறப் படுமெய்ப் பசலையு நின்கண் ணிழிபுனலும்<br/>
மாறச் செறியிருண் மாரன் கணைபட்டு வந்தபுண்ணும்<br/>
ஆறப்பொற் றேர்மிசை யேறிவந் தாரங் ககன்றவரே.           9<br/>
<br/>
வந்தோன்றன்னொடு பாங்கி நொந்து வினாதல்.<br/>
272.<br/>
செழுமைநந் தாத கலைசைத் தியாகர் சிறப்பன்பர்போல்<br/>
எழுமையும் பூண்ட தொடர்புடை யீரெங்கட் கென்றிருந்தேம்<br/>
முழுமையு மெம்மை மறந்தனிர் போலுமிம் மொய்குழலாள்<br/>
அழுமை நயனமங் கையாற் றுடைத்தங் ககன்றபின்னே.       10<br/>
<br/>
தலைவன் பாங்கியொடு நொந்து வினாதல்.<br/>
273.<br/>
மைப்படி யாரயிற் கண்ணீர் கலைசையுள் வந்து துதி<br/>
செப்படி யார்க்கருள் செய்யுஞ் சிதம்பர தேவருண்ட<br/>
வெப்படி யாவந்த பேராலம் போலும் விளையலர்கொண்<br/>
டெப்படி யாற்றி யிருவீரு மிங்ங னிருந்தனிரே.                11<br/>
<br/>
பாங்கி இறைவியை ஆற்றுவித்ததிருந்த அருமை<br/>
தலைமகற்குச் சொல்லல்.<br/>
274.<br/>
இடராவ தொன்றணு காதிவ ளைப்புரந் தியானிருந்தேன்<br/>
நடராச ரெங்கள் கலைசைத் தியாகர்நன் னாட்டுமுன்னீர்ச்<br/>
சுடரார் மணி‍செந் திருவெனத் தோன்றுந் துறைவமையல்<br/>
அடராம லாற்றுவி யென்றன் றுரைத்த வருணினைந்தே.         12<br/>
<br/>
<center><strong>18.  வரைவிடைவைத்துப் பொருள்வயிற் பிரிதல்.</strong></center><br/>
<br/> 
என்பொருட்பிரிவுணர்த்து ஏந்திழைக்கென்றல்.<br/>
275.<br/>
வேலாடு கண்ணி கலைசைத் தியாகர்வெற் பிற்சுரம்போய்<br/>
நீலாம் பகத்தி முலைவி‍லைக் கேற்கு நிதிகவர்ந்து<br/>
கோலா கலமுட னந்திக்குன் றுள்ளன கொண்டுவரும்<br/>
பாலாறு போல்வரு வேனிது காதிற் பதிவிப்பையே.             1<br/>
<br/>
பாங்கி நின்பொருட்பிரிவுரை நீ அவட்கென்றல்.<br/>
276.<br/>
பாற்கங்கை சூடுங் கலைசைத் தியாகர் பருப்பதத்தின்<br/>
மேற்கண்ணி மார்ப நலந்தீ திரண்டுநின் மேலனவாம்<br/>
தீற்கங்கொ ளிவ்வெண்ண மெம்பெரு மாட்டி திருவுளத்துக்<br/>
கேற்கும் படிவல்லை யேற்சொல்லி நீபின் னெழுந்தருளே.       2<br/>
<br/>
நீடேனென்றவன் நீங்கல்.<br/>
<br/>
277.<br/>
மந்தியம் போதி வருகையிற் றேர்பண்ணி வன்சுரம்போய்ப்<br/>
பந்தியம் போதக மேனிதி கொண்டு பயின்மன்றற்கா<br/>
நந்தியம் போடைக் கலைசைத் தியாகர்நன் னாடனையாய்<br/>
அந்தியம் போது வருவேனும் மூர்மகிழ்ந் தாலிக்கவே.           3<br/>
<br/>
பாங்கி தலைமகட்குத் தலைமகன் செலவுணர்த்தல்.<br/>
278.<br/>
இல்லத் தமரரு மேவுன் முலைவிலைக் ‍கெண்ணரிதாம்<br/>
நல்லத்த மீந்து மணம்பெறு வான்பொன் னகைப்பொகுட்டு<br/>
வில்லத்தங் கொண்ட கலைசைத் தியாகர்மெய் மார்க்கம்வரார்<br/>
செல்லத்த மின்றுசென் றார்நம தன்பர் திருந்திழையே.         4<br/>
<br/>
தலைமகள் இரங்கல்.<br/>
279.<br/>
திருந்தன மென்னடை யாய்தென் கலைசைத் தியாகர்வெற்பிற்<br/>
பெருந்தன மென்னிடைப் பெற்றுமென் னோவன்பர் பேசுகிலா<br/>
திருந்தனம் வேறொன்று தேடச் கரங்கடந் திட்டினிநான்<br/>
அருந்தனம் ‍வேம்பென லாம்படி போம்படி யானதுவே.         5<br/>
<br/>
பாங்கி கொடுஞ்சொற் சொல்லல்.<br/>
280.<br/>
வரம்போ தருமன்ப ருன்பொருட் டானிதி வாரிவரச்<br/>
சுரம்போ யினர்தென் கலைசைத் தியாகர் சுடர்வரைப்பூ<br/>
நிரம்போதி மங்கையிவ் வூரவர் தூற்றலர் நீக்கமின்றிச்<br/>
சரம்போலத் தைக்கையி னீபுலம் பாநிற்குந் தன்மைநன்றே.       6<br/>
<br/>
தலைவி கொடுஞ்சொற் சொல்லல்.<br/>
281.<br/>
நீணாகம் பூண்ட கலைசைத் தியாகரை நீங்கிநின்றே<br/>
வாணாள் கழிக்கும்வன் னெஞ்சரின் வெஞ்சுர மன்னரன்னோ<br/>
வீணாள் படச்சென்ற வவ்வா றறிந்துமென் வேட்கைகண்டும்<br/>
காணா தவரி னெனைத்தெளிப் பார்க்கென் கழறுவதே.          7<br/>
<br/>
வருகுவர் மீண்டெனப் பாங்கி வலித்தல்.<br/>
282.<br/>
தென்சாம கண்டர் கலைசைத் தியாகர் சிலம்பிடத்துன்<br/>
மென்சாயல் காட்டி மயில்விலக் காநிற்கும் வேட்கையுற<br/>
வன்சா ரலினின் விழிபோல் லிழித்தந்த மான்மடக்கும்<br/>
பின்சா ணளவுஞ்செல் லாரன்பர் பேதுறல் பெண்கொடியே.       8<br/>
<br/>
பருவங்கண்டு பெருமகள் புலம்பல்.<br/>
283.<br/>
தாரேற வண்டினங் கொன்றையெல் லாமென் றடமுலைமேற்<br/>
பீரேறப் பீரிற்கண் ணீரேற வாடும் பிணிமுகங்கட்<br/>
கேரேறத் தொட்டிக் கலைவாழ் சிதம்பர வீசர்வெற்பிற்<br/>
காரேறக் கண்டுநம் மன்பர்பொற் றேர்வரக் கண்டிலமே.         9<br/>
<br/>
இகுளை வம்பென்றல்.<br/>
284.<br/>
வாடிய பைந்தினைக் காமுரு கோனை வணங்கிநமர்<br/>
கூடியங்கார்த்திடக்கொண்மூச்சொரிந்தனகொண்டல்வண்ணன்<br/>
தேடிய பாதர் கலைசைத் தியாகர் சிலம்பினிற்கண்<br/>
டாடிய மஞ்ஞை யிதுகா ரெனவஞ்சி யஞ்சலையே.            10<br/>
<br/>
இறைமகள் மறுத்தல்.<br/>
285.<br/>
வம்பார் தனத்தி கலைசைத் தியாகர்முன் மாலயனெவ்<br/>
வம்பா றிடவழற் குன்றாய்நின் றென்ன மலைமுழுதும்<br/>
வம்பார்செங் காந்தளுங் கோபமுந் தோன்றி வயங்குதலால்<br/>
வம்பாகு மோவுன்சொல் வம்பாவ தன்றியிம் மைக்கொண்டலே.    11<br/>
<br/>
அவர்தூதாகி வந்தடைந்தது இப்பொழுதெனத்<br/>
துணைவி சாற்றல்.<br/>
286.<br/>
வண்டூதைம் பாலி கலைசைத் தியாகர் வரையிடைத்து<br/>
வண்டூதைக் கொல்குங் கொடிபோற் றெருமரல் மன்னர்வெற்றி<br/>
வண்டூதத் தேர்மிசை யின்னேபொன் னேந்தி வருவரென்று<br/>
வண்டூ துரைப்பமுன் னேவந்த தாலிந்த மைம்முகிலே.           12<br/>
<br/>
தலைமகள் ஆற்றல்.<br/>
287.<br/>
ஒருவா விருதலைப் புட்போ னமக்குயி ரொன்றெனமுன்<br/>
திருவாய் மலர்ந்தருள் செய்தநங் காதலர் செம்பொருட்கா<br/>
வெருவாது கான்சென் றுழிமறந் தெம்மை விடுவர்கொலோ<br/>
வருவாரிக் காரிற் கலைசைத் தியாகர் வரையகத்தே.           13<br/>
<br/>
அவன் அவட் புலம்பல்.<br/>
288.<br/>
அள்ளற் பழனக் கலைசைத் தியாகருக் கன்பிலர்போல்<br/>
எள்ளத் தனையு மிரக்க மிலாரென் றெனையுநொந்த<br/>
உள்ளத்தி னோடழுங் கண்ணீர்வெள் ளெத்தி னுழிதருங்கால்<br/>
மெள்ளப் பிடித்தெடுப் பாருமுண் டோவந்த மின்னினையே.       14<br/>
<br/>
மீண்டுவருகின்ற காலத்துத் தலைமகன்<br/>
பாகனொடு சொல்லல்.<br/>
289.<br/>
மாடையி னாற்று முடித்தேர் வலவ மடந்தைசங்கோ<br/>
டாடை யுகாமுன் கலைசைத் தியாக ரளித்தருளும்<br/>
ஓடைகொள் செங்கழு நீர்க்குஞ் சரத்தை யுனதுளத்திற்<br/>
கோடைவெங்காலெனக்கோடையின்கால்செலக் கொள்ளுதியே.  15<br/>
<br/>
தலைமகன் மேகந்தன்னொடு சொல்லல்.<br/>
290.<br/>
தன்னே ரிலாத கலைசைத் தியாகர் தடங்கிரிமேல்<br/>
முன்னேகி னாலும்மை மொய்குழ லால்வென்று முற்றிழையாள்<br/>
இன்னேயும் மின்னையுந் தன்னிடையால் வெல்லுமென் மணித்தேர்ப்<br/>
பின்னே வரின்முகில் காள்பெறு வீர்நற் பெருமிதமே.          16<br/>
<br/>
பாங்கி வலம்புரிகேட்டு அவன்வரவறிவுறுத்தல்.<br/>
291.<br/>
இந்தனஞ் சேரெரி போன்றவெப் பாறத்தண் ணேரியதாய்ச்<br/>
சந்தனம் பூசு தனத்தினல் லாய்தடந் தேரிலன்பர்<br/>
கந்தனை யீன்ற கலசத் தியாகர் கலைசையின்கண்<br/>
வந்தனர் வந்தன ரென்றினி தார்க்கும் வலம்புரியே.           17<br/>
<br/>
வலம்புரி கிழத்தி வாழ்த்தல்.<br/>
292.<br/>
சங்கத்தி லோர்கண்ணர் பெண்ணொரு பாகத்தர் தண்ணருளாற்<br/>
சங்கத் தமிழ்நிறை கூடல் வணிகர்தந் தையலர்க்குச்<br/>
சங்கத்த மிட்ட கலைசைத் தியாகர் சரதகங்கைச்<br/>
சங்கத்தின் வாழியென் சஞ்சலந் தீர்த்த தனிச்சங்கமே.        18<br/>
<br/>
இதுவுமது.<br/>
293.<br/>
போதாந்தர் போற்றுநன் மங்கல நாணென்றும் பூண்டவெங்கள்<br/>
மாதா வளர்சிவ காமிகண் டத்தணி வாய்ந்துநறும்<br/>
தாதாடுங் கொன்றைக் கலைசைத் தியாகர் தமக்கினிய<br/>
வேதா சலத்தின் புகழ்போல் விளங்குக வெண்சங்கமே.        19<br/>
<br/>
தலைமகன் வந்துழிப் பாங்கி தம்மை நினைத்தமை வினாதல்.<br/>
294.<br/>
புனைந்துமந் தாகினி பொற்சடை மீது பொருபுலித்தோல்<br/>
வனைந்துநின் றாடுங் கலைசைத் தியாகர் வரையன்பரே<br/>
நினைந்து மறிதிர்கொல்லோவிரு போதுங்கண் ணீர்மழையால்<br/>
நனைந்து கிடக்கு முடையாளை நீர்சென்ற நாட்டகத்தே.     20<br/>
<br/>
தலைமகன் நினைத்தமை செப்பல்.<br/>
295.<br/>
எனையும்வந் தாண்ட கலைசைத் தியாகரை யேத்தியிரு<br/>
வினையுங் கழித்தவர் தொண்டைநன் னாடன்ன மின்னினையும்<br/>
உனையுமெப் போதுகண் டேன்கண்ட நாண்முத லோரிடத்தும்<br/>
நினையும் பரிசில்லை யான்மற வாமை நிலைத்தபின்னே.       21<br/>
<br/>
தலைமகளை ஆற்றுவித்திருந்த அருமை கூறல்.<br/>
296.<br/>
சிவங்காட் டியதென் கலைசைத் தியாகர் சிலம்பவுன்றன்<br/>
தவங்காட் டியவுரு வைப்படந் தீட்டித் தயங்கநவ<br/>
நவங்காட்டித் தேர்சென்ற நல்வழி காட்டிநின் னன்றியனு<br/>
பவங்காட்டி யாற்றுவித் தேனெங்கள் பாவையைப் பாலிருந்தே.  22.  <br/>
<br/>
<center><strong> 19. வரைவு மலிவு.</strong></center><br/>
<br/>
காதலன் முலைவிலை விடுத்தமை பாங்கி காதலிக்கு உரைத்தல்.<br/>
297.<br/>
நின்வண்ண மேலுறு பொன்வண்ண மாறமின் னேயெனையும்<br/>
தன்வண்ண மாக்குங் கலைசைத் தியாகர் தடத்துநம்மில்<br/>
முன்வண்ண மேருநின் றாலென்ன வுன்றன் முலைவிலைக்காப்<br/>
பொன்வண்ணத்தேரன்பர்வைத்தார்கொடுவந்து பொற்குவையே.    1<br/>
<br/>
காதலி நற்றாய் உள்ளமகிழ்ச்சி உள்ளல்.<br/>
298.<br/>
மன்றலம் புன்னை மருப்பங்கை யாற்கண்டல் வண்முகையாம்<br/>
மன்றநற் கொங்கை யளவுந் துறைவன் மருவியசோ<br/>
மன்றலைக் கிட்ட கலைசைத் தியாகர் வரைவருமேல்<br/>
மன்றற் றிருவணி கண்டியாயு நம்மின் மகிழ்வுறுமே.           2<br/>
<br/>
பாங்கி தமர் வரைவெதிர்ந்தமை தலைமகட்கு உணர்த்தல்<br/>
299.<br/>
அதிர்ந்திடு மாழிக் கருங்கழி நாற்ற மடம்பினின்றும்<br/>
உதிர்ந்திடும் பூமண மாற்றுந் துறைவர்க் குயர்ந்தபத்தி<br/>
முதிர்ந்தவர் போற்றுங் கலைசைத் தியாகர் முதுகுன்றுளோர்<br/>
எதிர்ந்தன ரோகை முரசறைந் தார்மகிழ்ந் தேந்திழையே.      3<br/>
<br/>
300.<br/>
சிறையுந்து நீர்த்தண் கலைசைத் தியாகரைச் சேரலர்போல்<br/>
மறையுந் தொழில்களு மாங்கவற் றால்வந்த வாட்டமு நம்<br/>
குறையுமின் றோடநெஞ் சேநம தன்பர்கைக் கொண்டுவகை<br/>
நிறையு மணமுர சார்க்கின்ற தானந் நெடுநகர்க்கே.         4<br/>
<br/>
தலைவனைப் பாங்கி வாழ்த்தல்.<br/>
301.<br/>
இன்னா வொழிக்குங் கலைசைத் தியாகர்வெற் பெய்தியந்நாள்<br/>
இன்னார்கொண் டுன்கண்ணி கையாரத் தையலுக் கிட்டபலன்<br/>
இன்னாகங்கொண்டசெவ்வேள்வள்ளி போலவிங் கெய்தலினால்<br/>
இந்நா ளறிந்தன மாலென்றும் வாழி யிறைவனே.            5<br/>
<br/>
தலைவி மணம்பொருட்டாக அணங்கைப்பரா நிலை <br/>
பாங்கி தலைவருக்கு உணர்த்தல்.<br/>
302.<br/>
அணங்கமர் மாடக் கலைசைத் தியாகருக் கன்பிலர்போல்<br/>
அணங்கர வல்குனல் லாளுன் பொருட்டண்ட கூடமட்டும்<br/>
அணங்கன கச்சிக ரப்பொருப் பின்புறத் தாலயத்துள்<br/>
அணங்கர விந்தத்தா ளேத்துதல் பார்த்தரு ளாண்டகையே.    6<br/>
<br/>
அணங்கைப் பராநிலை கண்ட தலைமகன் மகிழ்தல்.<br/>
303.<br/>
இப்பே ரறிவிவட் கெவ்வண்ண மெய்திய தென்பொருட்டா<br/>
முப்பே ருலகும் புகழ்கூர் கலைசையின் முத்தலங்கற்<br/>
செப்பே ரிளமுலை பாகன் சிதம்பர தேவன்வெற்பில்<br/>
துப்பே ரிதழி மலர்தூஉயித் தெய்வந் தொழுவதற்கே.         7<br/>
<br/>
<center><strong> 20. அறத்தொடு நிற்றல். </strong></center><br/>
<br/>
கையறுதோழி கண்ணீர் துடைத்தல்.<br/>
304. வெண்ணீ றணியுங் கலைசைத் தியாகரை மேவலர்போற்<br/>
கண்ணீர் மழைபொழி தற்கொரு காரணங் கண்டிலமால்<br/>

பண்ணீர் மொழிமயி லேவிளை யாடும்பொற் பாவைதன்னைத்<br/>
தெண்ணீர்த் திரைகொண்டு போயின தோவென்னை செப்புகவே. 1<br/>
<br/>
தலைவி கலுழ்தற்காரணங் கூறல்.<br/>
305.<br/>
கனக்கறைக் கண்டர் கலசத் தியாகர் கலைசையன்னாய்<br/>
வனக்கணிக் கீழ்வந் தெனைப்புணர்ந் தேகிய மன்னவரை<br/>
எனக்குமுன் காட்டிய கண்மலர் காண்பதற் கின்றவரைத்<br/>
தனக்கெனைக் காட்டிடென் றேயழுங் காரணந் தானிதுவே.   2<br/>
<br/>
தலைவன் தெய்வங்காட்டித் தெளிப்பத் தெளிந்தமைகூறல்.<br/>
306.<br/>
நலம்பர வுந்தென் கலைசைத் தியாகர்நன் னாட்டுவரிக்<br/>
கலம்பர வுந்துறைத் தெய்வத்தின் முன்னின்று கையெடுத்துப்<br/>
புலம்பரன் பாகத் தெளித்தவை யாவும் பொறியிலியேன்<br/>
சலம்பர வாவண்ண மெய்யாக நம்பினன் சாலவுமே.          3<br/>
<br/>
தலைவி தலைமகன் இகந்தமை இயம்பல்.<br/>
307.<br/>
மறைமொழி வாயர் கலைசைத் தியாகர்வண் பாலிநதித்<br/>
துறைமொழி யேநற் கரிநமக் கென்றன்பர் சொல்லியொரு<br/>
குறைமொழி யாமல் விடுத்திகந் தார்நற் குணப்பெரியோர்<br/>
நிறைமொழி குன்றிற்குன் றாததுண் டோமண்ணினேரிழையே.   4<br/>
<br/>
பாங்கி இயற்பழித்துரைத்தல்.<br/>
308.<br/>
நற்றேவர் சூழுங் கலைசைத் தியாகர் நயந்ததெண்ணீர்<br/>
உற்றே றியநந்தி யோடையின் வாய்நின்று மொண்டுறைவர்<br/>
பற்றேக யானக லேனென் றுரைத்தும் பரிந்தழநீ<br/>
எற்றே துறந்தன ரேயவர் போலில்லை யேதிலரே.            5<br/>
<br/>
தலைமகள் இயற்பட மொழிதல்.<br/>
309.<br/>
காயிலைச் சூலர் கலசத் தியாகர் கலைசையன்னம்<br/>
சேயிதழ்த் தாமரை மேல்வீற் றிருந்து சிறையளிகள்<br/>
வாயினிற் பாட மகிழ்தொண்டை நாட்டன்பர் வன்கொடியர்<br/>
ஆயினு மாக வவரே யெனைப்புரந் தாள்பவரே.              6<br/>
<br/>
தெய்வம் பொறைகொளச் செல்குவ மென்றல்.<br/>
310.<br/>
இதம்புரி மெய்யன்பர் சொற்பிற ழாத்தன்மை யின்மையினால்<br/>
சிதம்பர வீசர் கலசா புரியரைச் சேரலர்போற்<br/>
கதம்புரி யேறெய்வ மேயென்று சென்று கனபலிதூஉய்ப்<br/>
பதம்பர வக்கட வேமிரு வேமும் பணிமொழியே.             7<br/>
<br/>
தலைவி இல்வயிற் செறித்தமை சொல்லல்.<br/>
311.<br/>
அனம்போ னடைச்சி கலைசைத் தியாகருக் கன்புசெயார்<br/>
தனம்போ லிருத்திமற் றைம்பொறி வாயிற் சரித்தல்செயார்<br/>
மனம்போற் றடுத்தென்னை வைத்தன ளாலன்னை வாரமிலாக்<br/>
கனம்போற் கருங்குழ லாரலர் தூற்றுதல் கண்டுகொண்டே.       8<br/>
<br/>
செவிலி கனையிருள் அவன்வரக் கண்டமை கூறல்.<br/>
312.<br/>
தங்காப்பு மாசுணத் தால்வனை கின்ற சதுரரென்றும்<br/>
மங்காப் புகழ்கூர் கலைசைத் தியாகர் வரையணங்கே<br/>
பைங்காப் புடைநின் றொருவன்பின் னூழையின் பால்வரக்கண்<br/>
டங்காப் புடன்காப் படைத்தே னெனமோ யறைந்தனளே.        9<br/>
<br/>
செவிலி தலைமகள் வேற்றுமைகண்டு பாங்கியை வினாதல்.<br/>
313.<br/>
தெளிவார்க் கருளுங் கலைசைத் தியாகரைச் சேர்கிலர்போல்<br/>
ஒளிவாள் விழிபிறி தாய்முத் துறைக்க வுறைபுனற்கு<br/>
மிளிவார் முலைபசும் பொன்பூத் துடம்பும் விளிர்த்ததனால்<br/>
அளிவா ழளகத்தி னாட்குற்ற தீதென் றறிகிலனே.             10<br/>
<br/>
பாங்கி வெறிவிலக்கல்.<br/>
314.<br/>
இவருடை யாருயி ருண்ணிய வோபலி யேற்றுமுன்சேர்ந்<br/>
தவருடை யார்வத் தழுந்திவ ணோயட வோமுருகே<br/>
கவருடை நெஞ்சத்தெம் மில்லத்துள் வந்த கருத்தெவனோ<br/>
துவருடை யாளர் கலைசைத் தியாகர் சுடர்வரைக்கே.           11<br/>
<br/>
செவிலி தோழியை வினாதல்.<br/>
315.<br/>
பொன்னுற்ற மார்பன் பணிகோ விருந்த புரத்திலென்றும்<br/>
மன்னுற் றருளுஞ் சிதம்பர வீசர் வரையின்மின்னே<br/>
துன்னுற்ற மாதர்முன் சூர்தடிந் தானைச் சுடர்மரக்காற்<br/>
பின்னுற்ற நாளனை யென்னையிவ் வாறுகொல் பேசியதே.        12<br/>
<br/>
தோழி பூத்தருபுணர்ச்சியால் அறத்தொடுநிற்றல்.<br/>
316.<br/>
வாமம் பெறுநின் மகட்கொரு பூவண்ண வண்டுகொண்ட<br/>
நாமங்கொள்போதொன்றுன்கண்ணிற்கொள்வாயென்றொர் நம்பிவந்து<br/>
சேமந் தழைதரத் தந்தான் கலைசைத் தியாகர்வெற்பிற்<br/>
காமஞ் சரிகொய்து யாம்விளை யாடிய காலையிலே.             13<br/>
<br/>
புனறருபுணர்ச்சியால் அறத்தொடுநிற்றல்.<br/>
317.<br/>
குருமணி யன்னநின் கன்னியைம் பாற்குக் கொழித்திடுந்தன்<br/>
கருமண லொப்புறல் கண்டிவ ளாடிடுங் காற்கந்தள்ளத்<br/>
திருமணிப் பாலியிற் பாய்ந்தெடுத் தானொரு செம்மலுமைக்<br/>
கொருமண வாளர் கலைசைத் தியாகரை யுள்கிவந்தே.           14<br/>
<br/>
இதுவுமது.<br/>
318.<br/>
தன்னிடைத்தோன்றிய சைவலக் கொத்தையுன்றையலைம்பால்<br/>
வென்னிடச் செய்ததென் றாடிடுங் காலம் விரைந்திழுக்கப்<br/>
பொன்னுடை யானிற் சுனைவீழ்ந் தெடுத்துப் புரந்தனனோர்<br/>
கன்னெடுந் தோளன் கலைசைத் தியாகர் கனவரைக்கே.     15<br/>
<br/>
களிறுதருபுணர்ச்சியால் அறத்தொடுநிற்றல்.<br/>
319.<br/>
தொடையார் குழலி நடைக்கிடை தன்பிடி சோர்தல்கண்டவ்<br/>
விடையானை யொன்று கனன்றிவண் முன்வரு மேல்வையென்னை<br/>
உடையார் கலைசைத் தியாகர்முன்னாக முரித்தெனவேற்<br/>
படையாலவ் வானையைக் கீண்டளித் தானொரு பார்த்திபனே. 16<br/>
<br/>
தலைமகள்வேற்றுமை கண்டு நற்றாய் செவிலியை வினாதல்.<br/>
320.<br/>
வண்டமிழ் கூருங் கலைசைத் தியாகர் மலைவனிதாய்<br/>
பெண்டன்மை யம்ம முழுதிழந் தாளென் பெருமகண்முன்<br/>
கண்டகண் ணுக்கின்று வேற்றுருக் காட்டிக் கடக்கரிதான்<br/>
உண்டவெள் ளிற்கனி போலான காரண மோர்ந்துரையே.    17<br/>
<br/>
செவிலி நற்றாய்க்கு முன்னிலைமொழியால் அறத்தொடுநிற்றல்.<br/>
321.<br/>
மருவில்வஞ் சூடுங் கலைசைத் தியாகர் வரைப்புனத்திற்<br/>
பொருவிறற்போதகம்வந்ததுண்டோவென்றுபோந்துவினாய்த்<br/>
தருவு மதிலணை வல்லியும் போலநின் றையன்முலை<br/>
ஒருவிதி கூட்ட முயங்கின ராலன் றொருசெல்வரே.         18<br/>
<br/>
<center><strong> 21. உடன்போக்கு</strong></center><br/>
<br/>
பாங்கி தலைவற்கு உடன்போக்கு உணர்த்தல்.<br/>
322.<br/>
கள்ளார்க் குவதர் சிதம்பர வீசர் கலைசைவெற்பா<br/>
வள்ளார்கண் ணாளுட னின்பதிக்கேசென்று வாழ்ந்தருள்வான்<br/>
உள்ளா ரிருநிதி யுங்கொடு வந்திங் குதவினுநீ<br/>
கொள்ளார் முலைவிலை யாகவெம் மையர் குறையறவே.      1<br/>
<br/>
தலைவன் உடன்போக்கு மறுத்தல்.<br/>
323.<br/>
சுடர்ப்பாலை வன்னி கமர்வழி போய்வையந் தூக்கிநிற்கும்<br/>
விடப்பாந்த ளுச்சி வெதுப்புங் கடத்தில் விமலையைத்தம்<br/>
இடப்பாகம் வைத்த கலைசைத் தியாகரை யெண்ணலர்போல்<br/>
நடப்பா ரெவர்துணிந் திப்பூங் கொடியுட னன்னுதலே.        2<br/>
<br/>
பாங்கி தலைமகனை உடன்படுத்தல்.<br/>
324.<br/>
சங்கையி லாவெம் பரலார் முரம்புந் தழற்சுரமும்<br/>
செங்கைகொல் வேல சிதம்பர வீசர் திருக்கலைசை<br/>
மங்கைய ராடுந் திருநந்தி யோடையு மல்குசிவ<br/>
கங்கையுந் தானல்ல வோநின்னொ டேகினெங் காரிகைக்கே.  3<br/>
<br/>
தலைவன் போக்கு உடன்படுதல்.<br/>
325.<br/>
கோதைத் தவிர்க்குங் கலைசைத் தியாகரைக் கூறலர்போம்<br/>
பாதைக் கடுந்தழல் பார்த்துமென் சீறடி பாங்கனிச்சப்<br/>
போதைப் பகையென்று கூசுதல் கண்டும் பொலந்தொடியென்<br/>
பேதைத் தனிநெஞ் சிவளுடன் கான்செலப் பெட்புற்றதே.     4<br/>
<br/>
பாங்கி தலைவிக்கு உடன்போக்கு உணர்த்தல்.<br/>
326.<br/>
தூண்டற் கரிய சுடரனை யாய்பஞ்சிற் றூக்குபதம்<br/>
நீண்டக் கினியெரி கான நடந்து நிரைவளையாள்<br/>
பாண்டப் பலம்பு கலைசைத் தியாகர் பவனிவிழாக்<br/>
காண்டற் குடன்வரு மோவென் றவாவினர் காவலரே.        5<br/>
<br/>
தலைவி நாணழிபிரங்கல்.<br/>
327.<br/>
தண்ணார் பதங்க மரியயன் றேடியுந் தாமறிய<br/>
ஒண்ணாச் சிதம்பர வீசன் கலைசை யுறாரெனவென்<br/>
கண்ணா ருயிரென வுற்றநன் னாணங் கழன்றிடலாற்<br/>
பெண்ணாச் சமைத்த வினையேபொல் லாத பெருவினையே.   6<br/>
<br/>
கற்பு மேம்பாடு பாங்கி கூறல்.<br/>
328. <br/>
காணினுங் கேட்கினு மானந்த மாகுங் கலைசையயி<br/>
ராணிதன் கேள்வர் சிதம்பர வீச ரருளனையாய்<br/>
பேணிய வாவியிற் பெற்றிடுந் தாயிற் பெரிதெனச்சொல்<br/>
நாணினு நற்பொருள் கற்பாவ தேயென்று நங்கையர்க்கே.    7<br/>
<br/>
தலைவி ஒருப்பட் டெழுதல்.<br/>
329. <br/>
பூத வனீகர் சிதம்பர வீசரைப் போற்றிலர்போல்<br/>
மாதர் விரோதத்திற் றாயர் குரோதத்தில் வாட்டமுற்ற<br/>
யாதனை தீரக் கலைசைக்கெ னன்பரொ டேகுவல்யான்<br/>
ஆதலி னின்னமிவ் வூரம்ப றூற்றி யழுங்குகவே.             8<br/>
<br/>
பாங்கி சுரத்தியல் உரைத்துழித் தலைமகள் சொல்லல்.<br/>
330.<br/>
சசியார் புரிசைக் கலைசைத் தியாகரைச் சார்கிலர்போல்<br/>
ஒசியாநிற் குஞ்சிற் றிடையாயென் கூறினை யூரவர்வாய்க்<br/>
கசியாச்சொற் றீயிற் கனற்றப்பட் டேற்குக் கடுமை பொங்கும்<br/>
சுசியார் வனமும் வனமாஞ் சிவசிவ துன்னிடினே.                 9<br/>
<br/>
பாங்கி தலைமகளைத் தலைமகற்குக் கையடை கொடுத்தல்.<br/>
331.<br/>
ஆனந்தக் கூத்தர் கலைசைத் தியாக ரருமறைபோல்<br/>
ஈனந்தங் காமெய்ய னீயென் றிவளை யினிதளித்தேன்<br/>
மானந்தங் குன்னரு ளும்பிறி தாயின் மழைசுருங்கித்<br/>
தானந் தவமற் றிரண்டுமொன் றாமித் தரையிடத்தே.              10<br/>
<br/>
பாங்கி வைகிருள் விடுத்தல்.<br/>
332.<br/>
மைவாரு மல்லிற் கலைசைத் தியாகர் வரையணங்கே<br/>
இவ்வாண்டகைபின்னர்நீசெல்லுமார்க்கம்வந் தெய்துவல்யான்<br/>
அவ்வாத வூரர்முன் றேரர்வெவ் வாயை யடக்கியபோல்<br/>
ஒவ்வா வலருரைப் பார்பல வாயு மொடுக்குவித்தே.               11<br/>
<br/>
தலைவியைத் தலைவன் சுரத்துய்த்தல்.<br/>
333.<br/>
மண்ணிற் சிறந்த கலைசைத் தியாகர் வளர்சடைநீர்த்<br/>
தண்ணிற் சிறந்தவெண் பாலாற்று முத்தமுஞ் சாற்றுமவர்<br/>
கண்ணிற் கருணைக் கடல்போற் குளிரிளங் காவுங்கண்டு<br/>
பெண்ணிற் சிறந்தவண் மெல்லமெல் லப்பதம் பேர்த்துவையே      12<br/>
<br/>
தலைமகன் தலைமகள் அசைவறிந் திருத்தல்.<br/>
334.<br/>
முச்சோதி யங்கட் கலைசைத் தியாகரை முன்னலர்போல்<br/>
அச்சோவுன் செம்பொ னடித்தா மரையி லரம்பொருகற்<br/>
றச்சோ திமநடைத் தையலெய்ப் பாயினை சாந்தமுற<br/>
இச்சோ லையினிழற் கீழிருப் பாஞ்சற் றிளைப்பறவே.           13<br/>
<br/>
தலைமகன் தலைமகளை உவந்து அலர்சூட்டி<br/>
உண்மகிழ்ந் துரைத்தல்.<br/>
335.<br/>
பாதபத் மங்க ளிவட்கியான் வருடவும் பாலையின்கீழ்ச்<br/>
சீதள மாலை திருமுடி சூட்டவுந் தென்கலைசை<br/>
நாதனெங் கோனைச் சிதம்பர வீசனை நாடியந்நாள்<br/>
மாதவங் கோடிசெய் தன்றோவிப் பேறின்று வாய்த்ததுவே.        14<br/>
<br/>
கண்டோர் அயிர்த்தல்.<br/>
336.<br/>
நரந்தஞ்ச மாக்கொள் கலைசைத் தியாகர்நன் னாட்டுறையும்<br/>
மரந்தர் கொலோவிச் சுரத்திவர் யார்குற வள்ளியென்னின்<br/>
பூந்தண் குழலிவள் கையிற்கல் லாரமென் போதில்லையாற்<br/>
சேந்தனென் றாலிவன் செம்மார்பில் வெட்சித் தெரியலின்றே.     15<br/>
<br/>
கண்டோர் காதலின் விலக்கல்.<br/>
337.<br/>
வில்வேளு மந்த விரதியும் போல்வரு வீர்கலைசை<br/>
நல்வேத கீதர் சிதம்பர வீசரை நண்ணலர்போல்<br/>
கல்வேம்வெங் கானத் தினிச்செல் லொணாது கதிர்மறைந்த<br/>
தில்வே றிலையினி யல்வேளை யெம்மி லிருந்துண்ணுமே.        16<br/>
<br/>
கண்டோர் தம்பதி ‍அணிமை சாற்றல்.<br/>
338.<br/>
இம்மாது நீயுமின் றிம்மா திரங்கடந் தேகினெங்கும்<br/>
செம்மாணிக் கச்சுடர் மாடமுங் கூடமுஞ் சேர்கிடங்கும்<br/>
அம்மா மதில்களுஞ் சூழ்ந்தெதிர் தோன்று மமரர்க்கெல்லாம்<br/>
பெம்மான் சிதம்பர வீசன் கலைசைப் பெருநகரே.              17<br/>
<br/>
தலைவன் தன்பதி அடைந்தமை தலைவிக் குணர்த்தல்.<br/>
339.<br/>
முதுகா ரணனு மெழுதரி யாயிரு மூன்றுடன்முப்<br/>
பதுகா தமுநடந் தேவந் தணைந்தனம் பாற்கரனா<br/>
ரதுகா யழல்வெம்மை யுட்புகு தாம லடர்பொழில்சூழ்<br/>
இதுகாண் சிதம்பர வீசன் கலைசை யெழினகரே.              18<br/>
<br/>
<center><strong> 22. கற்பொடு புணர்ந்த கவ்வை.</strong></center><br/>
<br/>
செவிலி பாங்‍கியை வினாதல்.<br/>
340.<br/>
பொன்னங் கொடியொன்று தானடந் தேவரல் போல்வருமென்<br/>
அன்னந் தனியெங்ங னுற்றது பொற்றொடி யாய்நடஞ்செய்<br/>
மன்னம் பலவர் கலைசைத் தியாகரை வாழ்த்தலர்போல்<br/>
தன்னந் தனிநின்று நீயென்கொல் வாடித் தளர்கின்றதே.          1<br/>
<br/>
பாங்கி செவிலிக் குணர்த்தல்.<br/>
341.<br/>
கடுத்தார் மனநம் மினத்தாரன் னேபின்னுங் காதன்மணம்<br/>
தடுத்தா ரதனிற் கலைசைத் தியாகர் தமதருளால்<br/>
வடுத்தான் படாமற் சுரத்தெரி யாற்றி மலரொருநாள்<br/>
கொடுத்தா னொருவன்பின் னேநடந் தாளுன் குலக்கொழுந்தே.    2<br/>
<br/>
பாங்கியின் உணர்ந்த செவிலி தேற்றுவோர்க்கு<br/>
எதிரழிந்து மொழிதல்.<br/>
342.<br/>
ஓராட்டி பாகர் கலைசைத் தியாக ருயர்வரைமேல்<br/>
நீராட்டி யென்முலை யூரமு தூட்டியெந் நேரமுநான்<br/>
சீராட்டி யேந்தி வளர்த்ததற் கோவெனைத் தேவ்விற் கண்டென்<br/>
ஏராட்டி விட்டகன் றாளாறு மோவெனக் கித்துயரே.              3<br/>
<br/>
செவிலி தன் ‍அறிவின்மைதன்னை நொந்துரைத்தல்.<br/>
343.<br/>
பிரிவைக் கருதிக் கலைசைத் தியாகர் பெருவரைமேற்<br/>
பரிவைப் பெருக்கியன் னேயென் றழைத்துப் பழகுமிந்த<br/>
அரிவைக்குப் பாலையல் லாற்குடி யாதென் றறைந்துமெள்ளத்<br/>
தெரிவித் தகன்றன ளாற்பேதை யேதுந் தெரிந்திலனே.           4<br/>
<br/>
செவிலி ‍தெய்வம் வாழ்த்தல்.<br/>
344.<br/>
முடி‍கொண்டு நின்னடி போற்றுவ லென்செல்லன் முற்றுமறக்<br/>
கடிகொண்ட காளைபின் சென்றாளை மீட்டின்று காட்டுதியால்<br/>
படிகொண்ட கீர்த்திக் கலைசைத் தியாகர் பணிவரைமேற்<br/>
குடிகொண் டிருந்தென்று மெங்களைக் காக்குங் குலதெய்வமே.   5<br/>
<br/>
செவிலி நற்றாய்க்கு அறத்தொடுநிற்றல்.<br/>
345.<br/>
ஒருகயந் தள்ளி யொருகயம் வீழ்ந்தெடுத் தோனிருக்க<br/>
அருகய லார்க்குக் கொடுப்பான் றனைநினைந் தார்களென்றே<br/>
திருகய நெஞ்சத்தர் காணாக் கலைசைத் தியாகர்வெற்பிற்<br/>
பொருகயற் கண்ணவ ளன்னே விடலைபின் போயினளே.         6<br/>
<br/>
நற்றாய் பாங்கிதன்னொடு புலம்பல்<br/>
346.<br/>
நோக்கிநல் லாள்கருத் தீதென்றுன் னோடு நுவன்றவந்த<br/>
வாக்கினை யெங்கட் குணர்த்தா தனத்தை வனத்தவமே<br/>
போக்கினை யேதென் கலைசைத் தியாகர் பொருப்பிலெங்கள்<br/>
மூக்கினைச் சுட்டு விரல்சேர வைத்தழ முற்றிழையே.             7<br/>
<br/>
நற்றாய் பாங்கியர்தம்மொடு புலம்பல்<br/>
347.<br/>
கரத்திற் கபாலர் கலசத் தியாகர் கலைசையென்மான்<br/>
வரத்தின்மிக்கானொருவள்ளல்கைத்தார்பெற்று வாய்மைகுன்றா<br/>
துரத்திற் சிறந்தொரு தெய்வந் தொழாத வுறுதிபெற்றாற்<br/>
சுரத்திற் றுணிந்துட னேகவும் வேண்டுங்கொ றோகையரே.       8<br/>
<br/>
நற்றாய் அயலார்தம்மொடு புலம்பல்<br/>
348.<br/>
அகத்தார்க் கரியர் கலைசைத் தியாக ரளித்தருள்சண்<br/>
முகத்தான் றிருமுன் வரங்கிடந் தியான்பெற்ற மொய்குழலாள்<br/>
சுகத்தாறு காட்டவல் லானொரு வன்பின் சுரத்திலிவ்வூர்<br/>
நகத்தா னகன்றன ணட்டாற்றுச் சா‍யென நானையவே          9<br/>
<br/>
நற்றாய் தலைமகள்பயிலிடந்தம்மொடு புலம்பல்<br/>
349.<br/>
திருந்தேற் கருளுஞ் சிதம்பர வீசர் திருக்க‍லைசைப்<br/>
பெருந்தேவு யன்னவென் பெண்விளை யாடும் பெருஞ்செயலாய்<br/>
குருந்தே குருக்கத்தி மண்டப மேயுங் குளிர்ந்தநிழல்<br/>
இருந்தே பிரிந்தவ ணாங்காண வென்றுவந் தெய்துவளே        10<br/>
<br/>
நிமித்தம் போற்றல்<br/>
350.<br/>
அரைவா யரவர் கலைசைத் தியாக ரமர்ந்தவெள்ளி<br/>
வரைவாய் மரையி னிணப்பலி யென்று மகிழ்ந்திடுவேன்<br/>
இரைவாய் நிறைய வெடுத்துண்ண லாமின்றெ னேழைவரக்<br/>
கரைவா யிருகட் கொருமணி யைங்குணக் கார்க்கொடியே    11<br/>
<br/>
நற்றாய் சுரந்தணிவித்தல்<br/>
351.<br/>
நாரமில் லாவெஞ் சுரநாடு பாலிநன் னாடெனலாய்<br/>
வாரங் கலைசைத் தியாகேச வுன்றன் வலக்கண்ணினாற்<br/>
கோரஞ்செய் யாமற் குளிர்விக்க வேண்டுங் குடங்கொண்முலைப்<br/>
பாரம்பொறாதிடை தள்ளாடச் செல்லுமென் பைந்தொடிக்கே.   12<br/>
<br/>
நற்றாய் தன்மகள் மென்மைத்தன்மைக்கு இரங்கல்.<br/>
352.<br/>
அஞ்சத்த னப்பர் கலைசைத் தியாக ரரணடுவான்<br/>
அஞ்சத்த மாமறை சொன்னசெவ் வாயெழு மந்நகைபோல்<br/>
அஞ்சத் தழல்செ யடவிவெங் கற்றிரட் காற்றினவோ<br/>
அஞ்சத் திறகும் பொறாதவென் பேதை யடிமலரே           13<br/>
<br/>
நற்றாய் தன்மகள் இளமைத்தன்மைக்கு உளமெலிந்திரங்கல்.<br/>
353.<br/>
பாவா யுறுகுழல் போற்கரந் தேகும் படிபுலவோர்<br/>
பாவாய் கலைசைத் தியாகர்நன் னாட்டிற் பயின்றதெங்கென்<br/>
பாவா யழேலென்று முத்தன்ன மூட்டியுன் பாதமண்ணிற்<br/>
பாவாய் நடந்து வராயென்று கொஞ்சுமென் பைங்கிளியே.     14<br/>
<br/>
நற்றாய் தன்மகள் அச்சத்தன்மைக்கு அச்சமுற் றிரங்கல்.<br/>
354.<br/>
நீர்த்தண் சுனைத்த வளைதத்தி னஞ்சுமென் னேரிழையாள்<br/>
தீர்த்தன் கலைசைத் தியாகேசன் வெற்பினிற் செல்லிடிபோல்<br/>
ஆர்த்தஞ் சனமத மாயா முறித்துண்ண லச்சுரத்திற்<br/>
பார்த்ததிர் வுற்று வெரூஉமென்றெ னெஞ்சம் பதைக்கின்றதே   15<br/>
<br/>
ஆயமும் தாயும் அழுங்கக் கண்டோர் காதலின் இரங்கல்.<br/>
355.<br/>
புரகர ரெங்கள் கலைசைத் தியாகர் பொருப்பிடையாம்<br/>
பரிதவிக் கத்துறந் தாளென்று பாங்கியர் பஞ்சினைவார்<br/>
விரகறி தன்மக ளின்சொற் பயிற்றிய மென்கிளிதான்<br/>
அரகர வென்னநற் றாயழல் சேர்மெழு காயிடுமே.            16<br/>
<br/>
செவிலி ஆற்றாத்தாயைத் தேற்றல்.<br/>
356. <br/>
மஞ்சிவர் மன்றமுஞ் செய்குன்ற முஞ்செறி வண்கலைசை<br/>
நஞ்சினை மாந்துங் கலசத் தியாகர் நடஞ்செய்பதத்<br/>
தஞ்சிலம் போசை படர்தரு மெல்லை யளவுஞ்சென்றுன்<br/>
வஞ்சியைத் தேடிக் கொணர்வேன் வருந்தல் வருந்தலன்னே.    17<br/>
<br/>
ஆற்றிடை முக்கோற்பகவரை வினாதல்.<br/>
357.<br/>
வான்மூன்று நூலர் கலைசைத் தியாகர் வரையிலெங்கள்<br/>
மான்மூன்று சத்தி யுடையா னொருவன்பின் வன்மரங்கள்<br/>
நான்மூன்று ராசியுந் தோயுங் கடத்தி னடந்தனளோ<br/>
கோன்மூன்று கொண்டு குறும்பொரு மூன்றுங் குமைத்தவரே.    18<br/>
<br/>
மிக்கோர் ஏதுக்காட்டல்.<br/>
358.<br/>
வேயுங் கரும்பும் புரைநெடுந் தோளி வினைப்பயனாற்<br/>
காயுங் கனியும் பருவத் தருந்துநர் கைப்படுமால்<br/>
தீயு மறியுங்கைக் கொண்டார் கலைசைத் தியாகர்வெற்பில்<br/>
ஆயும் பொழுதுமின் னாருமந் நீர்மைய ரன்பினர்க்கே.        19<br/>
<br/>
செவிலி எயிற்றியொடு புலம்பல்.<br/>
359.<br/>
துகளேத நீக்குங் கலைசைத் தியாகர் சுடர்க்கிரிமேல்<br/>
உகளேறு போலு மடலோர் விடலைபின் னூறுமினி<br/>
யகளேயும் பூமின்புற் பற்கோத்த தாலி யணியுமெயின்<br/>
மகளேயிப் பாலைவந் தப்பால் நடந்த வழியுரையே.          20<br/>
<br/>
செவிலி குரவொடு புலம்பல்.<br/>
360.<br/>
கூசாம லேதிலன் பின்னேக லென்றொன்று கூறலின்றிப்<br/>
பேசாத பாவையைப் பெற்றன மென்ற பெருங்குறையால்<br/>
வேசாறி யோவெங்கள் பாவையை நீவிலக் காமல்விட்டாய்<br/>
தேசார் கலைசைத் தியாகேசர் வெற்பிற் செழுங்குரவே.      21<br/>
<br/>
செவிலி சுவடுகண் டிரங்கல்.<br/>
361.<br/>
பிஞ்சு நிலாவணி செஞ்சடை யாரென் பிழைமலங்கள்<br/>
அஞ்சுங் கழித்த கலைசைத் தியாக ரசலத்தினான்<br/>
கொஞ்சுங் கிளியனை யாளடி யுங்குவை கூர்வடமேற்<br/>
றுஞ்சு மவனனை யானடி யேயிச் சுவடுகளே.               22<br/>
<br/>
செவிலி கலந்துடன்வருவோரைக் கண்டு கேட்டல்.<br/>
362.<br/>
கம்மேக வண்ணனுஞ் செய்யாளும் போல்வந்து காட்சிதந்தீர்<br/>
இம்மே தகநும்முன் போயின ரோநல் லெழிற்கலைசைச்<br/>
செம்மேனி பூசும்வெண் ணீற்றான் சிதம்பர தேவன்வெற்பில்<br/>
அம்மே னகையனை யாளு மொருசிலை யாளியுமே.         23<br/>
<br/>
கலந்துடன்வருவோர் புலம்பல் தேற்றல்.<br/>
363.<br/>
கண்டகங் கொண்டென் னெதிர்வந்த மேகமுங் காதலென்மான்<br/>
கண்டதொர் மின்னுங் கணிக்கிலன் னேயொண் கரியமணி<br/>
கண்டன் சிதம்பர வீச னுதற்கட் கனறருகான்<br/>
கண்டகண் டண்ணுற வேகல சாபுரி காண்பர்களே.           24<br/>
<br/>
செவிலி புதல்வியைக் காணாது கவலைகூர்தல்.<br/>
<br/>
364.<br/>
தெரிதமி ழார்ந்த கலைசைத் தியாகரைச் சேர்கிலர்போல்<br/>
எரிதரு கான்றிரிந் தெய்த்தவென் கால்கலந் தேகுநரைத் <br/>
துரிதம தாக்கண்டு கண்டுகண் புற்கென்ற சூரியர்க்கும்<br/>
அரிதரி தாலினிக் காணநம் மாதை யருஞ்சுரத்தே.           25<br/>
<br/>
<center><strong> 23. மீட்சி.</strong></center><br/>
<br/>
தலைவி சேணகன்றமை செவிலி தாய்க்கு உணர்த்தல்<br/>
365.<br/>
தத்துவக் கூட்ட முழுவதுஞ் சோதித்துத் தாகமுடன்<br/>
சித்துரு வான கலைசைத் தியாகரைத் தேடுநர்போற்<br/>
பத்துடை யாளையன் னேயெங்கு நாடியிப் பாவிவந்தேன்<br/>
ஒத்துடன் கொண்டுசென் றானொரு வள்ளறன் னூர்மனைக்கே.   1<br/>
<br/>
தலைவன் தம்மூர்சார்ந்தமை சாற்றல்.<br/>
366.<br/>
எழுங்காதல் கூரமுன் னாளுன்னை நான்கண்ட திம்மலைவண்<br/>
டுழுங்கான் மலர்நந்தி யோடைத் துறையிதுன் னூசலிட்ட<br/>
செழுங்கா விவைதென் கலைசைத் தியாகரைச் சேர்கிலர்போல்<br/>
அழுங்கா தெழுந்தரு ளாரணங் கேநம் மணிநகர்க்கே.        2<br/>
<br/>
தலைவி முன்செல்வோர்தம்மொடு தான்வரல் <br/>
பாங்கியர்க்கு உணர்த்தி விடுத்தல்.<br/>
367.<br/>
ஊரார்சொற் றீமைக்குந் தாயர் பொறாமைக்கு முங்கொ துங்கி<br/>
வாராநின் றாளொரு வள்ளல்பின் னென் றுநன் மாமறையீர்<br/>
ஏரார் கலைசைத் தியாகேசர் வேதண்டத் தெண்டிசையும்<br/>
பாராநின் றேங்குமென் பாங்கியர்க் கோதுந்தப் பாதுசென்றே.  3<br/>
<br/>
முன்சென்றோர் பாங்கியர்க்கு உணர்த்தல்.<br/>
368.<br/>
குருவாய்வந் தன்பர்க்கு முப்பொருள் காட்டிக் குறைவிலின்பம்<br/>
தருவார் கலைசைத் தியாகர்நன் னாட்டொரு தையலங்கோர்<br/>
திருவாளன் பின்வரக் கண்டன நீரின்று சேயிழையீர்<br/>
பெருவாழ்விற் கண்டு வகைதொகை யின்றிப் பெறுவிர்களே.     4<br/>
<br/>
பாங்கியர் கேட்டு நற்றாய்க்கு உணர்த்தல்.<br/>
369.<br/>
மல்லோங் கெயில்சூழ் கலைசைத் தியாகர் வரையிடத்தஞ்<br/>
சில்லோதி நின்மக ளேந்தல்பின் னேபிரி தீங்கினென்னை<br/>
கொல்லோ விளையுமென் றேங்கிய நாமனு கூலமுற<br/>
நல்லோர் வருமென்று சொற்றிடக் கேட்டன நம்பதிக்கே.      5<br/>
<br/>
நற்றாய் கேட்டுத் தலைமகனுளங்கோள்<br/>
வேலனை வினாதல்.<br/>
370. <br/>
நற்றயல் பாகர் கலைசைத் தியாகரை நாடியெல்லாம்<br/>
கற்றறி வேல கடுஞ்சுரம் போய்வருங் காதலவன்<br/>
உற்றவென் பொன்னையென் னில்லங் கொணருங்கொ லூழிற்றன்னைப்<br/>
பெற்றநற் றாய்தன் மனையுய்க்கு மோசொல் பிழையின்றியே.        11  <br/>
<br/>
<center><strong> 24. தன்மனை வரைதல். </strong></center><br/>
<br/>
மணிமொழி நற்றாய் மணனயர் வேட்கையிற் <br/>
செவிலியை வினாதல்<br/>
371. <br/>
தீவண மேனிச் சிதம்பர வீசர் திருக்கலைசைப்<br/>
பூவண மாதைநம் மாமனைக் கேவந்து பூஞ்சிலம்பர்<br/>
காவண மிட்டுக் கலியாணாஞ் செய்தற்கென் கண்ணனையாய்<br/>
ஆவணஞ் சென்றினிக் கூறினென் னாங்கவ ரன்னையர்க்கே.        1<br/>
<br/>
செவிலிக்கு இகுளை வரைந்தமை உணர்த்தல்<br/>
372. <br/>
எம்மின்ன றீர்க்குஞ் சிதம்பர வீச ரெழிற்கலைசை <br/>
நம்மினத் தார்க்குநற் றாய்க்குமன் னேயென்னை நாஞ்சொல்லுவோம்<br/>
அம்மின் னிடைமட வாளைநன் னாளி லதுலரவர்<br/>
தம்மின் மணம்புணர்ந் தாரென்று தூதர்கள் சாற்றினரே.            2<br/>
<br/>
வரைந்தமை செவிலி நற்றாய்க்கு உணர்த்தல்.<br/>
373.<br/>
உற்றார்கள் வந்துநின் றாற்ற மணநல முங்கணெய்தப்<br/>
பெற்றா யிழைதென் கலைசைத் தியாகர் பிறங்கலன்னே<br/>
நற்றாயைக் காணிய விம்மனைக் கேயந்த நாதன்பின்னே<br/>
பற்றாய் வருவளென் றொற்றர்முன் வந்து பகர்ந்தனரே.            3<br/>
<br/>
தலைவன் பாங்கிக்கு யான் வரைந்தமை<br/>
நுமர்க்கியம்பு சென்றென்றல்.<br/>
374.<br/>
கங்கைச் சடையர் கலைசைத் தியாகர் கமலமலர்ச்<br/>
செங்கைத் தழல்புரை தீமுன்ன ரெல்லாச் சிறப்புமுற<br/>
மங்கைக் கியான்மங் கலநாண் புனைந்தது வார்குழலாய்<br/>
சங்கைப் படாதுன் றமரான யாவர்க்குஞ் சாற்றுகவே.             4<br/>
<br/>
தானது முன்னே சாற்றினன் என்றல்.<br/>
375.<br/>
பாண்டரங் கஞ்செய் கலைசைத் தியாகர் பழமலைமேல்<br/>
ஆண்டகை யாயெம் மணங்கைக் கொணர்ந்துன் னணிமனைவாய்க்<br/>
காண்டகு முன்பெருங் கேண்முன்னர் நீமங் கலத்திருநாண்<br/>
பூண்டதன் றேயறிந் தன்னைக் கியம்பினன் பூரிக்கவே.            5<br/>
<br/>
<center><strong> 25.  உடன்போக்கிடையீடு.</strong></center> <br/>
<br/>
நீங்குங் கிழத்தி பாங்கியர்தமக்குத் தன்<br/>
செலவுணர்த்திவிடுத்தல்.<br/>
376.<br/>
உத்தமர் போற்றுங் கலைசைத் தியாக ருயர்வரைமேல்<br/>
நத்தம ரத்தனை யொத்தவிக் காளைபின் னான்வனத்தில்<br/>
வித்தக மாக நடக்கின்ற வாறு விரைந்தந்தணீர்<br/>
சித்த மருண்டழு மென்னாய முன்சென்று செப்புமினே.            1<br/>
<br/>
தலைமகள் தன் செலவு ஈன்றாட்கு உணர்த்திவிடுத்தல்.<br/>
377.<br/>
பாரேழுந் தந்த கலைசைத் தியாகர் பதம்பணிந்தே<br/>
ஓரேழ் பிறப்பு மொழிதவத் தீரும்மை யான்றொழுவேன்<br/>
போரே றனைய வனைகழ லானொடு பொங்கழற்கான்<br/>
தேரேறிச் செல்வதெந் தாய்க்கங்ங னேசென்று செப்புமினே.       2<br/>
<br/>
நற்றாய்க்கு அந்தணர் மொழிதல்.<br/>
378.<br/>
மயலேறு சிந்தை மலைகிழ வோயிள மானனையாள்<br/>
இயலே றரைய னொருவன்பின் னேகடத் தேகினள்காண்<br/>
புயலேறு மாடக் கலைசைத் தியாகப் புனிதனருட்<br/>
செயலேயல் லாற்பின்னை வேறில்லை யென்றிரு தேற்றமுற்றே.    3<br/>
<br/>
நற்றாய் அறத்தொடுநிற்றலிற் றமர் பின் சேறலைத்<br/>
தலைவி கண்டு தலைவற்கு உணர்த்தல்.<br/>
379.<br/>
மாயம் புகுந்த மனத்தர்க் கரியர் மலமகன்றோர்<br/>
நேயம் புகுந்த கலைசைத் தியாகர் நெடும்பொருப்பா<br/>
சாயஞ் சிலையொடு நாணொலி யேற்றொடுத் தாயுடனே<br/>
வாயம்பு பெய்முகில் பொற்றேர் மலையை வளைக்கின்றதே.        4<br/>
<br/>
தலைவியைத் தலைவன் விடுத்தல்.<br/>
380.<br/>
தெழியா வருபடைக் கானவ ரேலவர் தீங்குயிர்வேல்<br/>
விழியாய் நடுக்கப் படுபழி யொன்றினில் வீட்டிடுவேன்<br/>
ஒழியா துறுநும ரேற்கொலைக் கஞ்சுவ லோர்ந்துசெல்க<br/>
அழியாத சீர்த்திக் கலைசைத் தியாக ரணிவரைக்கே.            5<br/>
<br/>
தமருடன் செல்பவள் அவன் புறநோக்கிக்<br/>
கவன்று அரற்றல்.<br/>
381.<br/>
விரவிய பேமற வெற்புறங் காத்தலின் விண்ணுமண்ணும்<br/>
பரவிய தாளர் கலைசைத் தியாகர் பழமறையாம்<br/>
புரவியின் வாழிய வெம்மையர் தோன்றப் புறங்கொடுத்த<br/>
திரவிய மாமலை போற்புய வீரன்பொற் றேர்ப்பரியே.              6<br/>
<br/>
<strong> 26.  வரைதல். </strong> <br/>
<br/>
அந்தணரையுஞ் சான்றோரையும் முன்னிட்டு<br/>
வரைந்துகொண்டுழிக் கண்டோர் மகிழ்ந்து கூறல்.<br/>
382.<br/>
சகநாத ரெங்கள் கலைசைத் தியாகர்தந் தண்டகநாட்<br/>
டகநா யகனென யார்மணம் வேட்டவ ராய்ந்திடினான்<br/>
முகனா ரெனமறை யோராசி கூறலின் மொய்ம்பினிவன்<br/>
குகனா விவடெய்வ யானையு மாக்கண்டு கொண்டனமே.         1<br/>
<br/>
<center><strong> 27.  இல்வாழ்க்கை. </strong></center> <br/>
<br/>
தலைவன் தலைவிமுன் பாங்கியைப் புகழ்தல்.<br/>
383.<br/>
நன்னுதற் பாவையுன்வல்லவ நீர்மையை நானென்சொல்வேன்<br/>
மின்னுதற் கண்ணர் கலைசைத் தியாகர் வியன்கிரிமேல்<br/>
என்னுழைப் பால்வந்த தென்னையந் நாண்முத லின்றளவும்<br/>
உன்னுழைப் பாலல்ல வோபெற் றுளோமிந்த வூதியமே.          1<br/>
<br/>
தலைவனைப் பாங்கி வாழ்த்தல்.<br/>
384.<br/>
மூவா மருந்தென்ன முன்சொன்ன வஞ்சின முற்றுவித்தே<br/>
ஓவா வலருட னென்கட் புனலு மொழித்தனையால்<br/>
காவார் கலைசைத் தியாகேச ருஞ்சிவ காமியும்போல்<br/>
நீவாழி யெம்பெரு மானிவ ளோடென்று நீணிலத்தே.             2<br/>
<br/>
வரையுநாளளவும் வருந்தாதிருந்தமை பாங்கி தலைவியை <br/>
வினாதல்.<br/>
385.<br/>
அந்தமி ழின்சுவை போன்மொழி யாய்மன்ற லாற்றுபரி<br/>
யந்தமெவ் வாறெவ்வ மாற்றி யிருந்தனை யன்றுவந்த<br/>
அந்தகற் காய்ந்த கலைசைத் தியாகருக் கன்பிலர்தாங்<br/>
கந்தமில் பாவப் பொறையின்மின் னார்சொல் லலர்சுமந்தே.       3<br/>
<br/>
தலைவி வருந்தாதிருந்ததற்குக் காரணம் கூறல்.<br/>
386.<br/>
அற்புதக் கூத்தர் கலைசைத் தியாகர்மெய் யஞ்செழுத்தாம்<br/>
சொற்புனை யாலன்பர் துன்பக் கடலைத் தொலைப்பதுபோல்<br/>
நற்பிணை யற்குழ லாய்துயர் வெள்ளநம் மன்பர்தந்த<br/>
கற்புணை யாலுநின் ‍சொற்புணை யாலுங் கடந்தனனே.          4<br/>
<br/>
பாங்கி தலைவனை வரையுநாளளவும் நிலைபெற<br/>
ஆற்றியநிலைமை வினாதல்.<br/>
387.<br/>
படைகொண்ட கையர் கலைசைத் தியாகரைப் பற்றினர்போற்<br/>
றொடைகொண்டகோதையை நீயின்றைவாயினுந்துய்த்திடலாற்<br/>
புடைகொண்டு பண்டு பிரியுந் தொறுமப் பொழுதிடையில்<br/>
விடைகொண்டதோநின்றதோ விவண்மேல்வைத்தவேட்கையதே.    5<br/>
<br/>
பாங்கி மணமனைச்சென்ற செவிலிக்கு இருவரன்பும் உணர்த்தல்.<br/>
388.<br/>
ஏக னநேகன் சிதம்பர வீசன் கலைசையினம்<br/>
மோகன வல்லி முலைமுகை காட்டி முகமலர்ந்து<br/>
பாகம் பதிந்திதழ்த் தேன்றர லாலன்னை பார்த்திபன்றான்<br/>
ஆகங் குளிரவண் டாயுண் டுவக்கு மனுதினமே.             6<br/>
<br/>
பாங்கி இல்வாழ்க்கை நன்றென்று செவிலிக்குரைத்தல்.<br/>
389.<br/>
காளிதன் கேள்வர் கலைசைத் தியாகர் கருணைமலர்த்<br/>
தாளித மாத்தொழு வார்க்கன மூட்டித்தற் காத்துநின்வேய்த்<br/>
தோளிதற் கொண்டவற் பேணி யவரைச் சுவைதருபாற்<br/>
பாளித நாளு மிசைவித்துப் பூரிக்கும் பான்மையளே.          7<br/>
<br/>
மணமனைச்சென்றுவந்த செவிலி பொற்றொடி கற்பியல்<br/>
நற்றாய்க்கு உணர்த்தல்.<br/>
390.<br/>
சிவமுத லாந்தென் கலைசைத் தியாகர் சிலம்பினின்மான்<br/>
அவமுந் திரியு முறாமனை வாழ்க்கைக்கற் பாற்கிரக<br/>
நவமுநன் றாகவென் றானன்மை யேதரு நந்தியபா<br/>
தவமுந் தழைகவென் றாற்றளிர் தோன்றித் தழைத்திடுமே.      8<br/>
<br/>
செவிலி நற்றாய்க்கு நன்மனைவாழ்க்கைத் தன்மை யுரைத்தல்.<br/>
391.<br/>
அல்லாருங் கண்டர் கலைசைத் தியாக ரசலத்திலுன்<br/>
இல்லாரும் வாழ்வினி னல்லாண் மனைச்செல்வ மெண்மடங்கால்<br/>
நல்லாய் நினக்கன்ப னீயானொப் பாதுமந் நாதனம்மான்<br/>
எல்லாளில் வேலை வருவார்க் கடுவ திடுவதுமே.             9<br/>
<br/>
செவிலி நற்றாய்க்கு இருவர்காதலையும் அறிவித்தல்.<br/>
392.<br/>
பின்னுஞ் சடையர் கலைசைத் தியாகர் பிறங்கலன்னாய்<br/>
பொன்னும் பணியு மிருள்வெளி சொற்பொருள் போற்பிறர்கள்<br/>
உன்னு மபேத முதன்மூன்று மன்றிநம் முத்தமியும்<br/>
மன்னும் பிரிவின்றி யேயொன்ற தாயுற்று வாழ்குவரே.         10<br/>
<br/>
<center><strong> 28. பரத்தையிற்பிரிவு.</strong></center><br/>
<br/>
காதலன் பிரிவுழிக் கண்டோர் புலவிக்கு ஏது இதாமல்<br/>
விறைவிக் கென்றல்.<br/>
393.<br/>
தண்ணாறு சூடுங் கலசத் தியாகர் தடங்கலைசை<br/>
உண்ணால் வகையுறுப் போடும் பவனிநல் லூரன்வரப்<br/>
பண்ணா லவிநயஞ் செய்மாதர் கொங்கை யிபங்களிற்றன்<br/>
கண்ணான பாகுற லாலாகு மாதயர் காரணமே.             1<br/>
<br/>
தனித்துழி இறைவி துனித்து அழுதிரங்கல்.<br/>
394.<br/>
பந்தத்தை நீக்குங் கலைசைத் தியாகரைப் பற்றிலர்போற்<br/>
சந்தத் தடவரை மார்போன் பிரியத் தனித்திரங்கிக்<br/>
கந்தற் றழுதங்கந் தங்கம தாகவிக் கங்குலென்போல்<br/>
இந்தத் துயருறு வாருமுண் டோசில ரேழையரே.            2<br/>
<br/>
ஈங்கிது வென்னெனப் பாங்கி வினாதல்.<br/>
395.<br/>
நவசத்தி கட்கு முரியோன் சிதம்பர நாதனருட்<br/>
சிவசத் தமலன் கலைசைநல் லூரன் றினமுமன்பாம்<br/>
கவசத்தை யிட்டுனைக் காக்கவு நீவன் கலக்கஞ்செய்வி<br/>
திவசப்பட் டேங்குநர் போற்றேம்பு மாறென் றிருநுதலே.       3<br/>
<br/>
இறைவன் புறத்தொழுக்கு இறைமகள் உணர்த்தல்.<br/>
396.<br/>
அஞ்சா னனங்கொள் கலைசைத் தியாகருக் கன்புசெய்யார்<br/>
நஞ்சா லெனவிங்கு நானைய மார்ப நயந்தளித்தான்<br/>
செஞ்சாலி சாய்தர மேதிப் பகட்டினஞ் சென்றயலே<br/>
பைஞ்சா யருந்தும் வயலூரன் சேரிப் பரத்தையர்க்கே.        4<br/>
<br/>
தலைவியைப் பாங்கி கழறல்.<br/>
397.<br/>
ஓங்கார ரூபர் கலைசைத் தியாக ருயர்வரைதன்<br/>
பாங்காருங்கார் வறுங்கான்போய்ப்பொழிந்து பின்பாங்குறினும்<br/>
தோங்காணு மாறுள தோவணங் கேநந் துணைவரிந்நாள்<br/>
ஆங்காடு நீரிஃதென்றனின் கற்புக் கழகல்லவே.             5<br/>
<br/>

தலைவி செவ்வணி அணிந்து சேடியை விடுப்புழி<br/>
அவ்வணி உழையர் கண்டு அழுங்கிக் கூறல்.<br/>
398.<br/>
நலத்தினி னாட்டுங் கலசத் தியாகர் நறுங்கலைசைத் <br/>
தலத்தினின் மேவுந் தளிரியு லீரறந் தாங்கியதொல்<br/>
குலத்திருக் காவினிற் றோன்றிய தோர்கொடி கூறுமிவ்வூர்ப்<br/>
புலத்தினி லெங்கு மலரேறப் பெற்ற புது மையென்னே.       6<br/>
<br/>
பரத்தையர் கண்டு பழித்தல்.<br/>
399.<br/>
ஆரிய ரெங்கள் கலசத் தியாக ரருட்கலைசை<br/>
ஊரியற் செவ்வ லரிமாலை நீலங்க ளூடலர<br/>
நேரிய வண்டின் குழாஞ்சுமந் தேமுன் னிலவுதல்போற்<br/>
சேரியின் வாய்வந்து நின்றா ரிறைமனைச் சேடியரே.         7<br/>
<br/>
பரத்தையர் உலகியல் நோக்கி விடுத்தலின்<br/>
தலைமகன் வரவுகண்டு உவந்து வாயில்கள் மொழிதல்.<br/>
400.<br/>
காவும்பர் பம்புங் கலைசைத் தியாகர் கருணையைப்போல்<br/>
மேவும் பிராட்டி விடுமேவன் மாதரை வித்தமிக்க<br/>
வாவும் பரத்தையர் சேரியிற் கண்டு மணிகொழித்துத்<br/>
தாவுந் திரைப்புன லூரன்வந் தான்பெருந் தன்மையிதே.        8<br/>
<br/>
தலைமகன்வரவு பாங்கி தலைவிக்கு உணர்த்தல்.<br/>
401.<br/>
பணமா சுணத்தர் கலைசைத் தியாகர்க்கன் பற்றவர்போல்<br/>
மணமாலை மார்பர் புறத்தா றுறினும் வழாமலொரு<br/>
கணமாத் திரையினிற் றேர்மீது வந்துன் கடையினின்றார்<br/>
குணமா வதுகொடி யேகுறை தீர்ந்தெதிர் கொள்வதுவே.      9<br/>
<br/>
தலைவனைத் தலைவி எதிர்கொண்டு பணிதல்.<br/>
402.<br/>
ஆடல்வை வேலன்பர் சேர்ந்திடி னின்ப மலபிறவா<br/>
வாடலிங் கியானுற நீங்கின் வயாவும் வரம்பிலவாம்<br/>
கோடலங் கையாய் கலைசைத் தியாகரைக் கூடலர்போல்<br/>
ஊடலெவ் வாறெனக் கெய்தும் பசலை யொளிக்கையிலே.    10<br/>
<br/>
புணர்ச்சியின் மகிழ்தல்.<br/>
403.<br/>
அந்நாட் கலைசைத் தியகே சருமற் றரியயனும்<br/>
மின்னார் பலர்தமைக் கொண்டின்ப மெய்தினர் மேவொருத்தி<br/>
தன்னாற் சுகமமை யாமலன் றோவித் தனிக்கொம்பர்வாய்<br/>
இன்னா ரமுதமுண் டானந்த மேலிட் டிருந்தனனே.         11<br/>
<br/>
வெள்ளணி அணிந்து விடுத்தல்.<br/>
404.<br/>
தோயுந்தண் பாலி நுரையா மெனும்வெள்ளைத் தூசுபுனைந்<br/>
தாயுங்கற் பாரமுத் தாரமுஞ் சூடி யநங்கனறக்<br/>
காயுங் கனற்கட் சிதம்பர வீசர் கலைசையின்கட்<br/>
சேயுத யஞ்சொல வூரனுக் கோடினர் சேடியரே.            12<br/>
<br/>
வெள்ளணி அணிந்து விடுத்துழித் தலைமகன் வாயில் வேண்டல்.<br/>
405.<br/>
மலவிகன் மாற்றுங் கலைசைத் தியாகரை வாழ்த்துமென்பாற்<br/>
சிலவித னங்களைப் பாராட்டி யின்று சிறக்கணிக்கும்<br/>
புலவியை நீவணங் கித்தணி சென்றுநின் போதனையால்<br/>
நிலவிய நற்குண நற்செய்கை மிக்க நிரைவளைக்கே.       13<br/>
<br/>
தலைவி நெய்யாடியது இகுளை சாற்றல்.<br/>
406.<br/>
கடல்வண்ண னேத்துங் கலைசைத் தியாகர் கருணையினால்<br/>
அடலயில் வேற்கண்ணி பாலற் பயந்துநெய் யாடினளால்<br/>
திடமுற வாங்கவண் மெய்யாற வேண்டுஞ் செறிதுனியும்<br/>
மிடலுடை யாவென்றி வீரா தணியவும் வேண்டுமின்றே.       14<br/>
<br/>
தலைவன் தன்மனத்து உவகைகூர்தல்.<br/>
407.<br/>
செங்கையி லாடுங் கலைசைத் தியாகர்பொற் சேவடியை<br/>
அங்கையி னாற்றொழு நானின்று காண்ப னமுதிறைக்கும்<br/>
கொங்கையு மேந்து குழவியு நெய்யிட்ட கோலமும்பூ<br/>
நங்கைத னீர்மையும் பச்சுடம் பான நலத்தையுமே.          15<br/>
<br/>
தலைவிக்கு அவன்வரல் பாங்கி சாற்றல்.<br/>
408.<br/>
உலகாள மைந்தன் பிறந்தன னென்னுமு னொல்லைவந்துன்<br/>
இலகா டகமனை வாயினின் றாருன் னிடத்தைவிட்டு<br/>
விலகாநின் றாலுங் கலைசைத் தியாகர்தம் வெற்பினல்லோர்<br/>
நலகால் விருப்ப மொழிவர் கொலோவெங்க ணாயகியே.     16<br/>
<br/>
தலைவி உணர்ந்து தலைவனொடு புலத்தல்.<br/>
409.<br/>
கலைப்பா வலர்சூழ் கலைசைத் தியாகரைக் காண்டகுநீர்<br/>
விலைப்பா வையர்மனைக் கேபோ மவரிட்ட மென்களபம்<br/>
முலைப்பாலும் மார்பிடைப் பாயிற் கரையு முழுவதுமென்<br/>
தலைப்பா லனையுஞ் சவலைய தாக்குத றக்கதன்றே.        17<br/>
<br/>
தலைவி பாணனை மறுத்தல்.<br/>
410.<br/>
பொன்மேடை மாடக் கலைசைத் தியாகர் புரக்குநன்னாட்<br/>
டன்மேவு கூந்தலெங் கைமயி லாடவவ் வண்ணன்முன்னே<br/>
இன்மேக ராகக் குறிஞ்சியைப் பாடங்ங னிங்ஙனநீ<br/>
வன்மேதி தின்னிநில் லேல்போக போக மறுமனைக்கே.       18<br/>
<br/>
வாயில்மறுக்கப்பட்ட பாணன் கூறல்.<br/>
411.<br/>
செம்மேனி யப்பர் கலைசைத் தியாகரைச் சிந்தைசெயார்<br/>
தம்மேல் வினைவண்டு சூழ்ந்தெனக் கைக்கொண்டு தானெறிய<br/>
எம்மேல் விழுந்தகல் லிம்மேட தாயிற் றினிக்கல்லெடேல்<br/>
அம்மே யுனைவந் தனைபுரி வேன்சிவப் பாறுகவே.           19<br/>
<br/>
விறலில் வாயில் மறுத்தல்.<br/>
412.<br/>
மறலியைக் காய்ந்த கலைசைத் தியாகரை வாழ்த்தலர்போல்<br/>
அறலிழி யக்கண் சுருட்டிக் கிடந்தியா னயர்வுறுங்கால்<br/>
விறலியிங் கெய்திச் சுருட்டி யெடுக்கும் விதியளதோ<br/>
திறலிறைக் கானமின் னார்செவிக் கேசென்று தென்னிசையே.<br/>
<br/>
கூத்தர்வாயில் மறுத்தல்.<br/>
413.<br/>
சிதம்பர்க் கரியர் கலைசைத் தியாகர் திருநடங்கண்<br/>
டிதம்பெற் றிலாரி னிருப்பேற்குன் கூத்தினி தாகுங்கொலோ<br/>
நிதம்பத்தை விற்றுய்யும் பூவையர் பூரிக்க நீயங்குற்றுன்<br/>
மதம்பெற்ற வாட்டினைக் காட்டுக கூத்த மகிழ்நர்முன்னே.      21<br/>
<br/>
பாங்கிவாயில் மறுத்தல்.<br/>
414.<br/>
மதலையைச் சூடுங் கலசத் தியாகர் வருமுதலில்<br/>
மதலையை யேந்தி கலைசைக் கணிகையர் மார்பிடையின்<br/>
மதலையைக் கைக்கொண் டுவப்புறு வாரென் வயிற்றுதித்த<br/>
மதலையைக் காணவின் றெய்தின்மின் னேயவர் வாஞ்சைநன்றே. 22<br/>
<br/>
விருந்தொடு வந்துழிப் பொறித்தல் கண்டு தலைமகன் மகிழ்தல்.<br/>
415.<br/>
இண்டைச் சடையர் கலைசைத் தியாகர்க் கினியதிருத்<br/>
தொண்டைத்தொன்னாடனையாடுனிதீர்ந்திவடொண்டைச் செவ்வாய்க்<br/>
கண்டைப்பொருமின்சொற்கேட்டிளமூரலுங் கண்கள்கொண்டென்<br/>
பண்டைத் தவநல் விருந்துரு வாய்வரப் பார்த்தனமே.          23<br/>
<br/>
தலைவன் சீறேலென்றவள் சீறடி தொழுதல்.<br/>
416.<br/>
ஒறுத்தார்க் கொருபொழு தின்பம் பொறுமை யுடையவர்நீர்<br/>
நிறுத்தா ருரைப்பர் கலைசைத் தியாகர்க்கு நேசம்வையார்<br/>
செறுத்தா லெனக்கதஞ் செய்யேல் பிழைபல செய்திடினும்<br/>
பொறுத்தா ரருள்செயுன் சிற்றடி பற்றினன் பொற்றொடியே.     24<br/>
<br/>
ஈது எங்கையர் காணின் நன்றன்றென்றல்.<br/>
417.<br/>
தங்கச் சிலையர் கலைசைத் தியாகர்தழைந்துசந்த<br/>
தங்கச்சி மேயவர் நாடுடை யீர்செழுந் தண்ணறுஞ்சந்<br/>
தங்கச் சிடுந்தனந் தோயவென் றாடலை தாங்குதலென்<br/>
தங்கச்சி மைக்கெண்டை கண்டா லுமக்குச் சழக்குறுமே.     25<br/>
<br/>
அங்கவர் யாரையும் அறியேனென்றல்.<br/>
418.<br/>
வடிவாள் விழிவடி வேதுனி தீர வருட்டியுன்சீ<br/>
றடிவாரி சம்பிடித் துந்தணி யாவிதெ னன்பர்வினை<br/>
கடிவார் கலைசைத் தியாகேசர் தோய்சிவ கங்கையிலே<br/>
படிவார் படிய நினைப்பர்கொல் புல்வாய்ப் பனிப்புனலே.       26<br/>
<br/>
காமக்கிழத்தி வாயில் வேண்டல்.<br/>
426.<br/>
திருப்பங் கயத்தடஞ் சூழுங் கலைசைத் தியாகர்வெற்பர்<br/>
விருப்பங் கயலிடத் தேசென்று மீள்கினு மேதகுநீ<br/>
உருப்பங் கயமை யுடையோரிற் செய்த லுனக்கழகே<br/>
பொருப்பங் கயமருப் பேர்முலைச் செல்வி பொறுத்தருளே.     34<br/>
<br/>
பாங்கி வாயில்நேர்வித்தல்.<br/>
427.<br/>
ஆமேவு பாலனை யாரணி மாத ரவர்க்கருந்தும்<br/>
பூமேவு மன்னமன் னார்கழற் காளையர் பூங்குழையாய்<br/>
நீமேலெங் கும்பசப் பூரநின் றேங்குமிந் நீர்மையென்னே<br/>
நாமேவி யேத்துங் கலைசைத் தியாகர்நன் னாட்டகத்தே.     35<br/>
<br/>
மகனும் ஆற்றாமையும் வாயிலாகத் தலைமகன் <br/>
வந்துழித் தலைமகள் எதிர்கோடல்.<br/>
428.<br/>
நெறியாய்ந்த மேலவர் வேட்கைக் கடும்பரி நெஞ்சுறினும்<br/>
சிறியா ரிடத்திற் செலுத்துவ ரோசிவ காமியிடம்<br/>
பிறியாமல் வாழுங் கலைசைத் தியாகர் பெருவரங்கொள்<br/>
பொறியாள ரான புனலூரர் காமம் புகல்வதன்றே.            36<br/>
<br/>
தலைமகன் நீங்கியபின் வந்த பாங்கியொடு தன் மகனைப் புகழ்தல்.<br/>
429.<br/>
கலனாகங் கைக்கொள் கலசத் தியாகர் கலைசையன்னாய்<br/>
கலநாரங் கான்றவென் கண்ணைத் துடைத்தன்பர் காமுறமங்<br/>
கலநாளு மோங்கிடத் தந்தானென் மைந்தனிற் காந்தைக்குநன்<br/>
கலனா வதுநன்மக் கட்பே றெனும்பயன் கண்டனமே.        37<br/>
<br/>
தலைவி தலைமகனைப் புகழ்தல்.<br/>
430.<br/>
ஒருகேடில் கொம்பர் கலசத் தியாக ருறைகலைசைக்<br/>
கொருகே சரியன்ன வன்பர்நம் பாலன் றுயிரின்வைத்த<br/>
ஒருகேண்மை யின்று மொருவாமற் கூடி யுவப்புறலால்<br/>
ஒருகே ளிருமில்லை கண்டாய்கொண் டானி னுலகிடத்தே.    38<br/>
<br/>
பாங்கி தலைவியைப் புகழ்தல்.<br/>
431. பாலிநன் னாடர் கலைசைத் தியாகர் பதம்பணியார்<br/>
போலிவர் செய்பிழை யெல்லா மறந்து புரிவுடனே<br/>
வாலிதின் மிக்கு மகிழ்ந்தெம் பிராட்டி வணங்குதலாற்<br/>
சாலியும் போற்றுந் தவமுடை யாளென்று சாற்றுவனே.        39<br/>
<br/>
<center><strong> 29. கல்வியிற் பிரிவு.</strong></center><br/>
<br/>
கல்வியிற்பிரிவு தலைவன் பாங்கிக்கு அறிவுறுத்தல்.<br/>
432.<br/>
பானற்கண் ணாய்தென் கலைசைத் தியாகர் பரிந்தளிக்கும்<br/>
ஞானக்கண் போலுநற் கல்விகண் டாயித்தை நாடிக்கல்லார்<br/>
ஈனக் கணிகையர் நெஞ்சவஞ் சத்தி னிருள்புதைப்ப<br/>
ஊனக்கண் கொண்டிங் குழிதரு வார்பய னொன்றிலரே.        1<br/>
<br/>
பாங்கி விலக்கல்.<br/>
433.<br/>
ஒருதா துவைமுன் பலதாது வாக்கி யுயிரளித்தே<br/>
விருதாளுஞ் சண்பையர் மன்போ லிவளுயிர் மீட்கும்வித்தை<br/>
கருதார்க் கரிய கலசத் தியாகர் கலைசைமன்னா<br/>
இருதாறும் வைகியுங் கற்பா யெனிற்செல்க விப்பொழுதே.     2<br/>
<br/>
தலைவன் பாங்கியை உடன்படுத்தல்.<br/>
434.<br/>
இடையற்ற கல்வியிற் பாய்மன மோர்நிலை யெய்துதற்கே<br/>
தடையற்ற கல்வி யொருதலை யாப்பெறத் தக்கதுமால்<br/>
நடையற் றவர்வாழ் கலைசைத் தியாகர்நன் னாடனையாய்<br/>
கடையற்ற கல்வியென் றேயேவ லாம்வினை கட்டுரையே.      3<br/>
<br/>
பாங்கி உடன்படுதல்.<br/>
435.<br/>
வல்வினை தீர்க்கு மருந்தாய்த் தெரிந்திட வல்லவர்க்குத்<br/>
தொல்விதி யேய்ப்ப வெழுமைப் பிறப்புந் தொடர்ந்து தவும்<br/>
கல்வியென் றாலஃ தியாவருங் கற்குங் கடனுளதே<br/>
நல்விதி போற்றுங் கலைசைத் தியாகர்நன் னாட்டகத்தே.      4<br/>
<br/>
தலைவிக்குப் பாங்கி அறிவுறுத்தல்.<br/>
436.<br/>
வயவா ணயனி கலசத் தியாகர் மகிழ்ந்தருள்பங்<br/>
கயவாவி சூழுங் கலைசையர் போற்கல்வி கற்றிலர்தாம்<br/>
பயவாக் களரனை யாரென்று கூறியுன் பான்மிகுந்த<br/>
தயவா ரிதியைவைத் தார்படர்ந் தாரத் தழற்சுரமே.           5<br/>
<br/>
கார்ப்பருவம் கண்டு தலைவி வருந்தல்.<br/>
437. <br/>
மடலவிழ் கோதை கலைசைத் தியாகர்முன் மார்க்கண்டர்க்கா<br/>
மிடலடு கூற்றுவ னார்த்துவந் தென்னவிவ் வேலையுண்ணாப்<br/>
படலமை மேகமென் னாருயிர் சோரப் பரந்துங்கல்விக்<br/>
கடலருந் தச்சென்ற மேகநம் பால்வரக் காண்கிலமே.         6<br/>
<br/>
தலைவியைத் தோழி ஆற்றுவித்தல்.<br/>
438.<br/>
அத்தி நிசாசரர் தாமே கடைய வமிர் தமண்மேல்<br/>
அத்தி பெயர்க்கவந் தார்த்தா லெனக்கா ரதிர்ந்து றலால்<br/>
அத்திவெண் டாமர் கலைசைத் தியாகர்வெற் பண்ணல்பொற்றேர்<br/>
அத்திரம் போற்கண்ணி யின்றே வருநம் மணிநகர்க்கே.        7<br/>
<br/>
<center><strong> 30. காவற்பிரிவு. </strong></center><br/>
<br/>
தலைவன் பாங்கிக்கு அறிவுறுத்தல்.<br/>
439.<br/>
தொல்லற மோங்குங் கலைசைத் தியாகர் சுருதிவழி<br/>
நல்லறங் காக்கவுந் தீதற நீக்கவு நானிலக்குச்<br/>
செல்லறங் காமலுஞ் செல்லு தலைச்செய்வ தேகடனாம்<br/>
அல்லற னேர்குழ லாய்நாடு காவ லரசருக்கே.               1<br/>
<br/>
தலைவிக்குப் பாங்கி அறிவுறுத்தல்.<br/>
440.<br/>
அக்கா தரமொழித் தெல்லா வுயிர்க்கு மருள்கலைசைத் <br/>
திக்காடை கொண்ட சிதம்பர வீசர் திருவருளால்<br/>
இக்கா சினிமுற்றுங் காப்பான் றிருவுளத் தெண்ணினரால்<br/>
மைக்காவி போல்வண்ணக் கண்ணெம் பிராட்டிநம் மன்னவரே.<br/>
<br/>
தலைவி கூதிர்ப்பருவம் கண்டு வருந்தல்.<br/>
441.<br/>
தீவல வேலன்ன கண்ணாய் கலைசைத் தியாகரருள்<br/>
ஏவல்கொண் டேகொண்ட லெங்குஞ் சொரிந்துபி னெஞ்சிநின்ற<br/>
தூவல்கொண் டேவட கால்சுற்று நாளிவை தோன்றலகொல்<br/>
நாவலந் தீவெனு மிப்படிக் காவ னயந்தவர்க்கே.             3<br/>
<br/>
தலைவியைத் தோழி ஆற்றுவித்தல்.<br/>
442.<br/>
ஆவினஞ் சேற்குங் கலைசைத் தியாகருக் கன்பிலர்போற்<br/>
பூவினங் காய்வருந் தேனம் புரவலர் பூங்கழற்கால்<br/>
மேவினர் கையுறை யும்பகைத் தார்தம் விருதுங்கொண்டே<br/>
மாவினன் வையத்தில் வந்தெனத் தேர்மிசை வந்தனரே.        4<br/>
<br/>
<center><strong> 31. தூதிற் பிரிவு. </strong></center><br/>
<br/>
தலைவன் பாங்கிக்கு அறிவுறுத்தல்.<br/>
443. <br/>
கூடாத வெம்பகை கூர்ந்திரு வேந்தர் கொடுஞ்சமரின்<br/>
வீடாமற் சென்று விலக்குபு மீண்டு வருந்துணையும்<br/>
சேடார் கலைசைத் தியாகேசர் தண்டக தேசமன்னாய்<br/>
சூடா மணியனை யாடுளங் காவகை சொல்லுகவே.           1<br/>
<br/>
தலைவிக்குப் பாங்கி அறிவுறுத்தல்.<br/>
444.<br/>
அத்தலை யோரிரு கோக்கண் மிகைகொண் டமரிழைக்கும்<br/>
இத்தலை சேருங்கன் மாற்றுதல் வேண்டியங் கேகலுற்றார்<br/>
பைத்தலைத் துத்திப் பணிமணி யல்குற் பணிமொழியாய்<br/>
நத்தலை வாவிக் கலைசைத் தியாகர்நன் னாட்டன்பரே.      2<br/>
<br/>
தலைவி முன்பனிப்பருவம் கண்டு வருந்தல்.<br/>
445.<br/>
திருவேள்வி யந்தணர் செய்யுங் கலைசைத் தியாகர்நன்னாட்<br/>
டிருவேற் றரசர் பகைமாற்றச் சென்றவ ரெண்ணிலர்கொல்<br/>
உருவேற தாய்மங்கு றெற்கோட யாரு முடன்மறைக்க<br/>
மருவேறு பற்பங்கள் பற்பங்க ளாக வரும்பனியே.            3<br/>
<br/>
தலைமகளைத் தோழி ஆற்றுவித்தல்.<br/>
446.<br/>
விரையுந்து கூந்தனல் லாயஞ்சல் வந்தனர் மேதினிதான்<br/>
கரையும் படிமொழி முன்பனி நாட்கன மாமறைகள்<br/>
இரையுங் கலைசைத் தியாகேச ருக்கன் பிலார்வினையே<br/>
புரையும் பகைமன்னர் போர்தணிப் பானன்று போந்தவரே.      4<br/>
<br/>
<center><strong> 32. துணைவயிற் பிரிவு. </strong></center><br/>
<br/>

தலைவன் பாங்கிக்கு அறிவுறுத்தல்.<br/>
447.<br/>
செருத்துணையாய் மன்னர்தெம்முனைச்சென்றியான் றிரும்பளவும்<br/>
கருத்துணை யான கலைச்சைத் தியாகர் கதமிலருள்<br/>
உருத்துணையாயன்பர்க்கின்பு செய்தாலென்ன வொண்ணுதலாய்<br/>
திருத்துணை யான தெரிவைக் கறிவித்துத் தேற்றுகவே.       1<br/>
<br/>
தோழி மறுத்தல்.<br/>
448.<br/>
இரவல ரம்பிறைக் கும்மதன் ஞாட்புக் கிடைதருகொம்<br/>
பரவல நீங்கத் துணையா யிருக்கிற் பலனல்லவோ<br/>
அரவலங் காரர் கலைசைத் தியாகரை யாதரியாப்<br/>
புரவலர் போர்த்துணை யாப்புறம் போகப் புகன்றவரே.        2<br/>
<br/>
தலைவிக்குப் பாங்கி அறிவுறுத்தல்.<br/>
449.<br/>
கட்டாரி யாதி படைதிரித் தேமன்னர் காளையமேற்<br/>
சுட்டா நடந்தனர் தோகையன் னாய்நமர் சூழ்ந்துசிறார்<br/>
வட்டாடும் வீதிக் கலைசைத் தியாகரை வாழ்த்தலர்போல்<br/>
ஒட்டா ரிடுநொச்சி யாதுகொ லாயங் குறுகின்றதே.          3<br/>
<br/>
தலைவி பின்பனிப் பருவம் கண்டு வருந்தல்.<br/>
450.<br/>
தெள்ளும் வெண் ணீற்றர் சிதம்பர நாயகர் தென்கலைசைப்<br/>
புள்ளுஞ் சிறகிற் பெடையொடுக் கிப்பிள்ளை போற்றித்துயில்<br/>
கொள்ளும் பனிதூங் கிரவிலித் துன்பங் கொளக்கருவில்<br/>
தள்ளும் வினைசுமந் தேனைப்பெற் றாளன்னை தான்சுமந்தே.   4<br/>
<br/>
தலைவியை தோழி ஆற்றுவித்தல்.<br/>
451.<br/>
கும்பங் கொடுத்த கலைசைத் தியாகர் குளக்கணுஞ்சீ<br/>
தம்பம் பிடவசை யுங்குளிர் வாடை தணந்தவர்க்குக்<br/>
கம்பஞ்செய் பின்பனி நாளின்வந் தார்நண்பர் கவ்வையற<br/>
அம்பந் தணைவிர லாய்துணை யாய்முன் னகன்றவரே.        5<br/>
<br/>
<center><strong> 33. பொருள்வயிற் பிரிவு.</strong></center><br/>
<br/>
தலைவன் பாங்கிக்கு அறிவுறுத்தல்.<br/>
452.<br/>
ஆசையுண் டேல்வெம் படையுள தாகிடு மப்படையால்<br/>
ஆசையெல் லாம்பெற் றரசாட்சி யைப்பெற லாகுமன்றே<br/>
ஆசையி னானல் லறங்கள்செய் தின்பமுற் றாற்றிடலாம்<br/>
ஆசை யறுக்குங் கலைசைத் தியாக ரருட்பணியே.           1<br/>
<br/>
பாங்கி மறுத்தல்.<br/>
453.<br/>
சினக்கோல மால்விடை யூர்திச் சிதம்பர தேவர்நந்த<br/>
வனக்கோ விருந்த புரநாட் டதிப மணமகலாத்<br/>
தனக்கோ கனக முழுவது மீபவ டரனிருக்க<br/>
எனக்கோ வரையும்விட் டப்பா லிருப்பதற் கிச்சிப்பதே.        2<br/>
<br/>
தலைவிக்குப் பாங்கி அறிவுறுத்தல்.<br/>
454.<br/>
தேசிக வாழ்வு சிறுபிறை வாணுதற் செல்வியன்பர்<br/>
தேசிக மில்லெனி னில்லென்று பக்குவஞ் சேருயிர்க்குத்<br/>
தேசிக ராய்வந் தருளுங் கலைசைத் தியாகர்வளர்<br/>
தேசிக முங்கொண்ட தண்டக நாட்டகஞ் சென்றனரே.       3<br/>
<br/>
தலைவி இளவேனிற்பருவம் கண்டு வருந்தல்.<br/>
455.<br/>
மைக்குற்ற நீக்குங் கலைசைத் தியாகர் மணிநடங்கண்<br/>
டெக்குற்ற முந்தவிர்ந் துய்பவர் போலுய்வ தெப்படி நாம்<br/>
சொக்குற்ற பூண்முலை மாதே துணர்கொண்டு சூழநின்ற<br/>
கொக்குச்சிக் கேறி யிருணிறப் பூங்குயில் கூவினவே.         4<br/>
<br/>
தலைவியைத் தோழி ஆற்றுவித்தல்.<br/>
456.<br/>
தாரோதி மங்கை கலைசைத் தியாகர் தமிழ்வரைக்காற்<br/>
றேரோன் வசந்தத் திருநா ளிதுசிறந் தோர்வம்மினென்<br/>

றேரோங் கவன்சின்ன மார்ப்பது கேட்டிங்ங னிம்மெனுமுன்<br/>
பேரோகை மிக்குவந் தார்பொருட் கேகிய பெற்றியரே.            5<br/>
<br/>
<i>456.  கால் தேரோன் - மன்மதன்;  கால் - காற்று.  அவன் சின்னம் - குயில். <br/>
திருவாவடுதுறைக் கோவை, 455-ஆம் செய்யுளைப் பார்க்க.</i><br/>
<br/>
தலைமகன் வந்து தலைமகளைக் கலந்துழி<br/>
முகிலொடு மகிழ்ந்து கூறல்.<br/>
<br/>
457.<br/>
மருவணி மாலையைம் பாலிசெம் பாலிகை மட்டருந்திப்<br/>
பருவரல் வீட முயங்கினம் யாம்பர மன்கலைசை<br/>
ஒருவன் சிதம்பர வீசனெல் லாவுயிர்க் குஞ்சுரக்கும்<br/>
திருவருள் போற்சொரி திங்கண்மும் மாரி செழுங்கொண்டலே      6<br/>
<br/>
457.  ஐம்பாலி.  கூந்தலையுடையவளது; ஐம்பால் - கூந்தல்; <br/>
"வண்டூதைம் பாலி" (286) என்றார் முன்னும்.  பாலிகை - கீழுதடு.<br/>
மட்டு - தேன்.  பருவரல் வீட - துன்பம் கெட.<br/>
கொண்டலே சொரி.<br/>
<center><h3>கலைசைக் கோவை முற்றிற்று.</h3></center>
<br/>
</ul>
<hr noshade=""/>
This file was last updated on 16 September 2006. <br/>
Feel free to send your comments and corrections to the webmaster. 

</body>
</body></html>
