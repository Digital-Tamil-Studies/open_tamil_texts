<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 2002 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>veRRivERkai &amp; nanneRi (in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h2>
veRRivERkai (ativIrarAma paNTitar) &amp;<br/>
nanneRi (tuRaimangkalam civappirakaca munivar)<br/>
(in tamil script, unicode format )   <p>
வெற்றிவேற்கை (அதிவீரராம பாண்டியர்) &amp;<br/>
நன்னெறி (துறைமங்கலம் சிவப்பிரகாச முனிவர்)
</p></h2></center>
<hr noshade="" width="50%"/><br/>
<hr/>
Etext input &amp; Proof-reading: Mr.  N.D. Logasundaram &amp; his daughter Ms. Selvanayagi, Chennai, Tamilnadu, India <br/>
web version: Mr.  N.D. Logasundaram, Chennai, Tamilnadu &amp; Mr. K. Kalyanasundaram, Lausanne, Switzerland.
<p>
This webpage presents the Etext in Tamil script but in Unicode encoding.<br/> To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>Arial Unicode MS, TSCu_Inaimathi, Code2000, UniMylai,...) installed on your computer <br/>and the OS capable of rendering Tamil Scripts (Windows 2000 or Windows XP). <br/><br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font chosen as the default font for the UTF-8 char-set/encoding view. <br/>.
In case of difficulties send an email request to 
<a href="mailto:kalyan@geocities.com">kalyan@geocities.com</a> or 
<a href="mailto:kumar@vt.edu">kumar@vt.edu</a><br/>
<br/>
<p>© Project Madurai 1999 - 2004<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<hr noshade=""/>
<center><h2><font color="blue">வெற்றிவேற்கை </font></h2>
 (நறுந்தொகை)  
<h2><font color="blue">(ஆசிரியர் : அதிவீரராம பாண்டியர்) </font></h2></center>
<p>
அதிவீரராம பாண்டியர் என்பார் பாண்டிய நாட்டு கொற்கையை பகுதியை 450 ஆண்டுகளுக்கு முன் 
ஆண்டசிற்றரசனன் ஆவார். வரதுங்கபாண்டியர்கு இளவல். நைடதம், கூர்ம புராணம், 
இலிங்க புராணம், காசி காண்டம், வாயு சங்கிதை, திருக்கருவை அந்தாதி முதலிய பிற நூற்களையும் 
இயற்றியுள்ளார். 
<ul>
<h3>கடவுள் வாழ்த்து</h3>
<p>பிரணவப் பொருளாம் பெருந்தகை ஐங்கரன்<br/>
சரணஅற் புதமலர் தலைக்கணிவோமே.<p>
<b>நூல்</b>
<p>1. எழுத்தறி வித்தவன் இறைவ னாகும்.
<p>2. கல்விக் கழகு கசடற மொழிதல்.
<p>3. செல்வர்க் கழகு செழுங்கிளை தாங்குதல்.
<p>4. வேதியர்க் கழகு வேதமும் ஒழுக்கமும்.
<p>5. மன்னவர்க் கழகு செங்கோல் முறைமை.
<p>6. வணிகர்க் கழகு வளர்பொரு ளீட்டல்.
<p>7. உழவர்க் கழகுஏர் உழுதூண் விரும்பல்.
<p>8. மந்திரிக் கழகு வரும்பொரு ளுரைத்தல்.
<p>9. தந்திரிக் கழகு தறுகண் ஆண்மை.
<p>10. உண்டிக் கழகு விருந்தோ டுண்டல்.
<p>11. பெண்டிர்க் கழகுஎதிர் பேசா திருத்தல்.
<p>12. குலமகட் லழகுதன் கொழுநனைப் பேணுதல்.
<p>13. விலைமகட் கழகுதன் மேனி மினுக்குதல்.
<p>14. அறிஞற் கழகு கற்றுணர்ந் தடங்கல்.
<p>15. வற்ஞர்க் கழகு வறுமையில் செம்மை.
<p>16. <br/>தேம்படு பனையின் திரள்பழத் தொருவிதை<br/>
வானுற வோங்கி வளம்பெற வளரினும்<br/>
ஒருவர் கிருக்க நிழலா காதே.
<br/>
தெள்ளிய ஆலின் சிறுபழத் தொருவிதை<br/>
தெண்ணீர்க் கயத்துச் சிறுமீன் சினையினும்<br/>
நுண்ணிதே ஆயினும் அண்ணல் யானை
<br/>
அணிதேர் புரவி ஆட்பெரும் படையொடு<br/>
மன்னர்க் கிருக்க நிழலா கும்மே.<br/>
அதனால்,<br/>
பெரியோ ரெல்லாம் பெரியரு மல்லர்
<br/>
சிறியோ ரெல்லாம் சிறியரு மல்லர்<br/>
பெற்றோ ரெல்லாம் பிள்ளை களல்லர்<br/>
உற்றோ ரெல்லாம் உறவின ரல்லர்
<br/>
கொண்டோ  ரெல்லாம் பெண்டிரு மல்லர்.
<p>
17. <br/>
அடினும் ஆவின்பால் தன்சுவை குன்றாது.<br/>
சுடினும் செம்பொன் தன்னொளி கெடாது.<br/>
அரைக்கினும் சந்தணம் தன்மணம் அறாது.
<br/>
புகைக்கினும் காரகில் பொல்லாங்கு கமழாது.<br/>
அடினும்பால் பெய்துகைப் பறாதுபேய்ச் சுரைக்காய்.<br/>
ஊட்டினும் பல்விரை உள்ளி கமழாது.
<br/>
ஒருநாள் பழகினும் பெரியோர்க் கேண்மை<br/>
இருநிலம் பிளக்க வேர்வீழ்க் கும்மே.<br/>
நூறாண்டு பழகினும் மூர்க்கர் கேண்மை
<br/>
நிர்க்குள் பாசிபோல் வேர்க்கொள் ளாதே.<br/>
பெருமையும் சிறுமையும் தான்தர வருமே.
<p>
18.<br/>
சிறியோர் செய்த சிறு பிழை யெல்லாம்<br/>
பெரியோ ராயின் பெறுப்பது கடனே.<br/>
சிறியோர் பெரும்பிழை செய்தன ராயின்
<br/>
பெரியோரப் பிழை பொறுத்தலு மரிதே.<br/>
கற்கை நன்றே கற்கை நன்றே<br/>
பிச்சை புகினும் கற்கை நன்றே.
<p>
19.<br/>
கல்லா ஒருவன் குணநலம் பேசுதல்<br/>
நெல்லினுள் பிறந்த பதரா கும்மே.<br/>
நாற்பால் குலத்தின் மேற்பா லொருவன்
<br/>
கற்றில னாயின் கீழிருப் பவனே<br/>
எக்குடிப் பிறப்பினும் யாவரே யாயினும்<br/>
அக்குடியில் கற்றோரை மேல்வருக என்பர்
<br/>
அற்வுடை ஒருவனை அரசநனும் விரும்பும்<br/>
அச்சமுள் ளடக்கி அறிவகத் தில்லாக்<br/>
கொச்சை மக்களைப் பெருதலின் அக்குடி
<br/>
எச்சமற் றேமான் திருக்கை நன்றே.
<p>
20. <br/>
யானைக்கு இல்லை தானமும் தருமமும்<br/>
பூனைக்கு இல்லை தவமும் தயையும்<br/>
ஞானிக்கு இல்லை இன்பமும் துன்பமும்
<p>
21.<br/>
சிதலைக்கு இல்லை செல்வமும் செருக்கும்<br/>
முதலைக்கு இல்லை நீத்தும் நிலையும்<br/>
அச்சமும் நாணமும் அறிவிலோர்க் கில்லை
<br/>
நாளும் கிழமையும் நலிந்தோர்க் கில்லை<br/>
கேளும் கிளையும் கெட்டோ ர்க் கில்லை.
<p>
22.<br/>
உடைமையும் வறுமையும் ஒருவழி நில்லா<br/>
குடைநிழலிருந்து குஞ்சர மூர்ந்தோர்<br/>
நடைமலிந் தோருர் நண்ணினும் ந ண்ணுவர்
<br/>
சிறப்புஞ் செல்வமும் பெருமைய முடையோர்<br/>
அறக்கூழ்சாலை அடையினும் அடைவர்.<br/>
அறத்திடு பிச்சை கூவி இரப்போர்
<br/>
அரசரோடி ருந்தர சாளினும் ஆளுவர்<br/>
குன்றத் தனைய இருநிதி படைத்தோர்<br/>
அன்றைப் பகலே அழியனும் அழிவர்
<br/>
எழுநிலை மாடம் கால்சாய்ந் துக்குக்<br/>
கழுதை மேய்பாழா கினும் ஆகும்<br/>
பெற்றமும் கழுதையும் மேய்ந்த அப்பாழ்
<br/>
பொற்றொடி மகளிரும் மைந்தரும் செறிந்து<br/>
நெற்பொலி நெடுநக ராயினும் ஆகும்<br/>
மணஅணி அணிந்த மகளி ராங்கே
<br/>
பிணஅணி அணிந்துதம் கொழுநரைத் தழீஇ<br/>
உடுத்த ஆடை கோடியாக <br/>
முடித்த கூந்தல் விரிப்பினும் விரிப்பர்
<br/>
இல்லோ ரிரப்பதும் இயல்பே இயல்பே<br/>
இரந்தோர் கீவதும் யடையோர் கடனே.
<p>
23.<br/>
நல்ல ஞானமும் வானமும் பெறினும்<br/>
எல்லாம இல்லை இல்லிலல் லோர்க்கே.
<p>
24.<br/>
தறுகண் யானை தான்பெரி தாயினும்<br/>
சிறுகண் முங்கிற் கோற்கஞ் சும்மே.
<p>
25.<br/>
குன்றுடை நெடுங்காடு ஊடே வாழினும்<br/>
புன்தலைப் புல்வாய் புலிக் கஞ்சும்மே<br/>
ஆரையும் பள்ளத் தூடே வாழினும்
<br/>
தேரை பாம்பிற்கு மிகவஞ் சும்மே<br/>
கொடுங்கோல் மன்னர் வாழும் நாட்டின்<br/>
கொடும் புலி வாழும் காடு நன்றே.
<p>
26.<br/>
சான் றில்லாத் தொல்பதி யிருத்தலின்<br/>
தேன்தேர் குறவர்த் தேயம் நன்றே.
<p>
27. <br/>
வித்தும் ஏரும் யுளவாய் இருப்ப<br/>
எய்த்தங் கிருக்கும் ஏழையும் பதரே.
<p>
28. <br/>
காலையும் மாலையும் நான்மறை யோதா<br/>
அந்தணர் என்போர் அனைவரும் பதரே.
<p>
29. <br/>
குடியலைந்து இரந்துவெங் கோலொடு நின்ற<br/>
முடியுடை இறைவனாம் முர்க்கனும் பதரே.
<p>
30. <br/>
முதலுள பண்டம்கொண்டுவா ணிபம்செய்து<br/>
அதன்பயன் உண்ணா வணிகரும் பதரே.
<p>
31.<br/>
தன்மனை யாளைத் தாய்மனைக் ககற்றிப் <br/>
பின்பவள் பாராப் பேதையும் பதரே.
<p>
32.<br/>
தன்மனை யாளைத் தனிமனை யிருத்தி<br/>
பிறமனைக் கேகும் பேதையும் பதரே.
<p>
33.<br/>
தன்னா யுதமும் தன்கைப் பொருளும்<br/>
பிறன்கைக் கொடுக்கும் பேதையும் பதரே.
<p>
34.<br/>
வாய்ப்பறை யாகவும் நாக்கடிப் பாகவும்<br/>
சாற்றுவது ஒன்றைக் போற்றிக் கேண்மின்.<br/>
பொய்யுடை யொருவன் சொல்வன் மையினால்
<br/>
மெய்பொ லும்மே மெய்போ லும்மே<br/>
மெய்யுடை ஒருவன் சொல்லாட் டாமையால்<br/>
பொய்போ லும்மே பொய்போ லும்மே.
<br/>
அதனால்<br/>
இருவர் சொல்லையும் எழுதரம் கேட்டே<br/>
இருவரும் பொருந்த உரையா ராயின்<br/>
மனுமுறை நெறயின் வழக்கிழந் தவர்தாம்
<br/>
மனமுற மறுகிநின் றழுத கண்ணீர்<br/>
முறையுறத் தேவர் மூவர் காக்கினும்<br/>
வழிவழி ஈர்வதோர் வாளாகும்மே
<br/>
பழியா வருவது மொழியா தொழிவது<br/>
சுழியா வருபுனல் இழியா தொழிவது.
<p>
35. துணையோ டல்லது நெடுவழி போகேல்
<p>
36.  புணையோ டல்லது நெடும்புன லேகேல்.
<p>
37.<br/>
எழிலார் முலைவரி விழியார் தந்திரம்<br/>
இயலா தனகொடு முயல்வதா காதே.
<p>
38. வழியே ஏகுக வழியே மீளுக.
<p>
39. இவைகாண் உலகிற்கு இயலாம் ஆறே.
<p>
40. வாழிய நலனே வாழிய நலனே.

</p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></ul>
<p>
<hr noshade=""/>
<center>
<h2><font color="blue">நன்னெறி<br/> 
(ஆசிரியர் : துறைமங்கலம் சிவப்பிரகாச முனிவர்) </font></h2></center>
<ul>
<p>
<b>கடவுள் வாழ்த்து </b><p>
மின்னெறி சடாமுடி விநாயகன் அடிதொழ<br/>
நன்னெறி வெண்பா நாற்பதும் வருமே.<p>
<b>நூல்</b>
<p>
1 . உபசாரம் கருதாமல் உதவுக<p>
என்றும் முகமன் இயம்பா தவர்கண்ணும்<br/>
சென்று பொருள்கொடுப்போர் தீதற்றோர் - துன்றுசுவை
<br/>
பூவிற் பொலிகுழலாய் பூங்கை புகழவோ<br/>
நாவிற் குதவும் நயந்து?
<p>
2 . வன்சொல்லும் இனிமையாகும்<p>
மாசற்ற நெஞ்சுடையார் வன்சொலினிது ஏனையவர்<br/>
பேசுற்ற இன்சொல் பிறிதென்க - ஈசற்கு
<br/>
நல்லோன் எறிசிலையோ நன்னுதால் ஓண்கருப்பு<br/>
வில்லோன் மலரோ விருப்பு.
<p>
3 . இனிய வழியறிந்து ஒருபொருளை அடைக.<p>
தங்கட்கு உதவிலர்கைத் தாமொன்று கொள்ளினவர்
<br/>
தங்கட்கு உரியவரால் தாங்கொள்க - தங்கநெடுங்<br/>
குன்றினால் செய்தனைய கொங்காய் ஆவின்பால்<br/>
கன்றினால் கொள்ப கறந்து.
<p>
4 . செல்வம் பயன்படுத்துவார்க்கே உரியதாம்<p>
பிறர்க்குதவி செய்யார் பெருஞ்செல்வம் வேறு
<br/>
பிறர்க்குதவி ஆக்குபவர் பேறாம் - பிறர்க்குதவி<br/>
செய்யாக் கருங்கடல்நீர் சென்று புயல்முகந்து<br/>
பெய்யாக் கொடுக்கும் பிறர்க்கு.
<p>
5 . நட்பிற்பிரியலாகாது<p>
நீக்கம் அறுமிருவர் நீங்கிப் புணர்ந்தாலும்<br/>
நோக்கின் அவர்பெருமை நொய்தாகும் - பூக்குழலாய்
<br/>
நெல்லின் உமிசிறிது நீங்கிப் பழமைபோல்<br/>
புல்லினும் திண்மைநிலை போம்.
<p>
6 . தம்பதிகள் ஒற்றுமை<p>
காதல் மனையாளும் காதலும் மாறின்றித்<br/>
தீதில் ஓருகருமம் செய்பவே - ஓதுகலை
<br/>
எண்ணிரண்டும் ஒன்றுமதி என்முகத்தாய் நோக்ல்தான்<br/>
கண்ணிரண்டும் ஒன்றையே காண்.
<p>
7 . கல்விச் செருக்குக் கூடாது<p>
கடலே அனையம்யாம் கல்வியால் என்னும்<br/>
அடலேறு அனையசெக்கு ஆழ்த்தி - விடலே
<br/>
முனிக்கரசு கையால் முகந்து முழங்கும்<br/>
பனிக்கடலும் உண்ணப் படும்.
<p>
8 . ஆறுவது சினம்<p>
உள்ளம் கவர்ந்தெழுந்து ஓங்குசினம் காத்துக்<br/>
கொள்ளும் குணமே குணமென்க - வெள்ளம்
<br/>
தடுத்தல் அரிதோ தடடங்கரைதான் பேர்த்து<br/>
விடுத்த லரிதோ விளம்பு.
<p>
9 . துணையுடையார் வலிமையுடையார்<p>
மெலியோர் வலிய விரவலரை அஞ்சார்<br/>
வலியோர் தம்மைத்தான் மருவின் - பலியேல்
<br/>
கடவுள் அவிர்சடைமேல் கட்செவி யஞ்சாதே<br/>
படர்சிறைய புள்ளரசைப் பார்த்து.
<p>
10. தன்னலம் கருதலாகாது<p>
தங்குறைதீர் வுள்ளார் தளர்ந்து பிறர்க்குறூஉம்<br/>
வெங்குறைதீர்க் கிற்பார் விழுமியோர் - திங்கள்
<br/>
கறையிருளை நீக்கக் கருதாது உலகின்<br/>
நிறையிருளை நீக்குமேல் நின்று.
<p>
11. அறிஞர் ஐம்புலன்கட்கு அடிமையாகார்<p>
பொய்ப்புலன்கள்  ஐந்துநோய் புல்லியர் பாலன்றியே
<br/>
மெய்ப்புலவர் தம்பால் விளையாவாம் - துப்பிற்<br/>
சுழன்றுகொல் கல்தூணைச் சூறா வளிபோய்ச்<br/>
சுழற்றும் சிறுபுன் துரும்பு.
<p>
12. உடம்பில் உயிர் அமைந்த வியப்பு.<p>
வருந்தும் உயிர்ஒன்பான் வாயில் உடம்பில்
<br/>
பொருந்துதல் தானே புதுமை - தீருந்திழாய்<br/>
சீதநீர் பொள்ளல் சிறுகுடத்து நில்லாது<br/>
வீதலோ நிற்றல் வியப்பு.
<p>
13. அன்பொடு உதவுக<p>
பெருக்க மொடுசுருக்கம் பெற்றபொருட்கு ஏற்ப<br/>
விருப்பமொடு கொடுப்பர் மேலோர் - சுரக்கும்
<br/>
மலையளவு நின்றமுலை மாதே மதியின்<br/>
கலையளவு நின்ற கதிர்.
<p>
14. செல்வச் செருக்குக் கூடாது<p>
தொலையாப் பெருஞ்செல்வத் தோற்றத்தோ மென்று<br/>
கலையா யாவர் செருக்குச் சார்தல் - இலையால்
<br/>
இரைக்கும்வண்டு ஊதுமலர் ஈர்ங்கோதாய் மேரு<br/>
வரைக்கும்வந் தன்று வளைவு.
<p>
15. அன்பற்ற செல்வம் பயனற்றது<p>
இல்லானுக்கு அன்பிங்கு இடம்பொருள் ஏவல்மற்று<br/>
எல்லாம் யிருந்துமவர்க் கென்செய்யும் - நல்லாய்
<br/>
மொழியிலார்க் கேது முதுநூல் தெரியும்<br/>
விழிலார்க்கு ஏது விளக்கு
<p>
16. மேலோர் இழிந்தோர்க்கும் உதவுவார்<p>
தம்மையும் தங்கள் தலைமையையும் பார்த்துயர்ந்தோர்
<br/>
தம்மை மதியார் தமையடைந்தோர்  - தம்மின்<br/>
இழியினும் செல்வர் இடர்தீர்ப்பர் அல்கு<br/>
கழியினும் செல்லாதோ கடல்.
<p>
17. வள்ளல்கள் வறுமையிலும் உதவிபுரிவார்கள்<p>
எந்தைநல் கூர்ந்தான்  இரப்பார்க்கீந் தென்றவன்
<br/>
மைந்தர்தம் ஈகைமறுப்பரோ - பைந்தொடிஇ<br/>
நின்று பயனுதவி ஢ல்லா அரம்பையின் கீழ்க்<br/>
மன்றும் உதவும் கனி.
<p>
18. இன்சொல்லையே உலகம் விரும்பும்<p>
இன்சொலா லன்றி இருநீர் வியனுலகம்<br/>
வன்சொலால் என்றும் மகிழாதே - பொன்செய்
<br/>
அதிர்வளையாய் பொங்காது அழல்கதிரால் தண்ணென்<br/>
கதிர்வரவால் பொங்குங் கடல்.
<p>
19. நல்லார் வரவு இன்பம் பயக்கும்<p>
நல்லோர் வரவால் நகைமுகங்கொண் டின்புறீஇ
<br/>
அல்லோர் வரவால் அழுங்குவார் - வல்லோர்<br/>
திருந்தும் தளிர்காட்டித் தென்றல்வரத் தேமா<br/>
வருந்துங் கழற்கால் வர.
<p>
20. பெரியோர் பிறர் துன்பம் கண்டிரங்குவார்<p>
பெரியவர்தம் நோய்போல் பிறர்நோய்கண் டுள்ளம்
<br/>
எரியின் இழுதாவார் என்க - தெரியிழாய்<br/>
மண்டு பிணியால் வருந்து பிறவுறுப்பைக்<br/>
கண்டு கழலுமே கண்.
<p>
21. இலக்கணம் கல்லார் அறிவு கற்றார் அறிவுக்குமன் செல்லாது<p>
எழுத்தறியார் கல்விப்பெருக்கம் அனைத்தும்
<br/>
எழுத்தறிவார்க் காணின் இலையாம் - எழுத்தறிவார்<br/>
ஆயும் கடவுள் அவிர்சடைமுடி கண்டளவில்<br/>
வீயும் சுரநீர் மிகை.
<p>
22. அறிவுடையோர் உயர்குலத்தவர் அறிவிலார் இழிகுலத்தவர்<p>
ஆக்கும் அறிவான் அல்லது பிறப்பினால்
<br/>
மீக்கொள் உயர்விழிவு வேண்டற்க - நீக்க<br/>
பவர்ஆர் அரவின் பருமணிகண்டு என்றும்<br/>
கவரார் கடலின் கடு.
<p>
23. மனவுறுதி விடலாகாது<p>
பகர்ச்சி மடவார் பயிலநொன்பு ஆற்றல்<br/>
திகழ்ச்சி தருநெஞ்சத் திட்பம் - நெகிழ்ச்சி
<br/>
பெறும்பூரிக் கின்றமுலை பேதாய் பலகால்<br/>
எறும்பூரக் கல்குழியுமே.
<p>
24. ஓருவர்தம் நற்குணத்தையே பேசுதல் வேண்டும்<p>
உண்டு குணமிங்கு ஒருவர்க்கு எனினும்கீழ்
<br/>
கொண்டு புகல்வதவர் குற்றமே - வண்டுமலர்ச்<br/>
சேக்கை விரும்பும் செழும் பொழில்வாய் வேம்பன்றோ<br/>
காக்கை விரும்பும் கனி.
<p>
25. மூடர் நட்புக் கூடாது<p>
கல்லா அறிவின் கயவர்பால் கற்றுணர்ந்த<br/>
நல்லார் தமது கனம் நண்ணாரே - வில்லார்
<br/>
கணையிற் பொலியுங் கருங்கண்ணாய் நொய்தாம்<br/>
புணையில் புகுமொண் பொருள்.
<p>
26. உருவத்தால் சிறியவரும் அறிவினால் பெறியவராவார்<p>
உடலின் சிறுமைகண்டு ஒண்புலவர் கல்விக்
<br/>
கடலின் பெருமை கடவார் - மடவரால்<br/>
கண்ணளவாய் நின்றதோ காணும் கதிரோளிதான்<br/>
விண்ணள வாயிற்றோ விளம்பு.
<p>
27. அறிஞர்கள் கைம்மாறு வேண்டாமல் உதவுவார்கள்<p>
கைம்மாறு கவாமல்கற் றறிந்தோர் மென்வருந்தித்
<br/>
தம்மால் இயலுதவி தாம்செய்வர் - அம்மா<br/>
முளைக்கும் எயிறு முதிர்சுவை நாவிற்கு<br/>
விளைக்கும் வலியனதாம் மென்று.
<p>
28. அறிவுடையோர் கோபத்திலும் உதவுவார்<p>
முனிவிலும் நல்குவர் முதறிஞர் உள்ளக்<br/>
கனிவிலும் நல்கார் கயவர் - நனிவிளைவில்
<br/>
காயினும் ஆகும் கதலிதான் எட்டிபழுத்து<br/>
ஆயினும் ஆமோ அறை.
<p>
29. ஆண்டவர் அடியார் எதற்கும் அஞ்சார்<p>
உடற்கு வருமிடர் நெஞ்சோங்கு பரத்துற்றோர்<br/>
அடுக்கும் ஒருகோடியாக - நடுக்கமுறார்
<br/>
பண்ணின் புகலும் பனிமொழியாய் அஞ்சுமோ<br/>
மண்ணில் புலியைமதி மான்.
<p>
30. இறப்புக்குமுன் அறம்செய்க<p>
கொள்ளுங் கொடுங்கூற்றம் கொல்வான் குறுகுதன்முன்<br/>
உள்ளம் கனிந்தறம்செய் துய்கவே - வெள்ளம்
<br/>
வருவதற்கு முன்னர் அணைகோலி வேயார்<br/>
பெருகுதற்கண் என்செய்வார் பேசு.
<p>
31. பிறர் துன்பம் தாங்குக<p>
பேரறிஞர் தாக்கும் பிறர்துயரம் தாங்கியே<br/>
வீரமொடு காக்க விரைகுவர் - நேரிழாய்
<br/>
மெய்சென்று தாக்கும் வியன்கோல் அடிதன்மேல்<br/>
கைசென்று தாங்கும் கடிது.
<p>
32. பகுத்தறிவற்றவர் அறங்கள் பயன்படா<p>
பன்னும் பனுவல் பயந்தோர் அறிவிலார்<br/>
மன்னும் அறங்கள் வலியிலவே - நன்னுதால்
<br/>
காழென்று உயர்திண்கதவுவலியுடைத்தோ<br/>
தாழென்று இலதாயின் தான்.
<p>
33. பெரியோர்க்குப் பாதுகாப்பு வேண்டுவதில்லை<p>
எள்ளா திருப்ப இழிஞர் போற்றற்குரியர்<br/>
விள்ளா அறிஞரது வேண்டாரே தள்ளாக்
<br/>
கரைகாப் புளதுநீர் கட்டுகுளம் அன்றிக்<br/>
கரைகாப்புளதோ கடல்.
<p>
34. அறிவுடையவர் பழிக்கு அஞ்சுவர்<p>
அறிவுடையா ரன்றி அதுபெறார் தம்பால்<br/>
செறிபழியை அஞ்சார் சிறிதும் - பிறைநுதால்
<br/>
வண்ணஞ்செய் வாள்விழியே அன்றி மறைகுருட்டுக்<br/>
கண்ணஞ்சுமோ இருளைக்கண்டு.
<p>
35. மேன்மக்கள் அறிவுடையோரையே விரும்புவர்<p>
கற்ற அறிவினரைக் காமுறுவர் மேன்மக்கள்
<br/>
மற்றையர்தாம் என்றும் மதியாரே - வெற்றிநெடும்<br/>
வேல்வேண்டும் வாள்விழியாய் வேண்டா புளிங்காடி<br/>
பால்வேண்டும் வாழைப்பழம்.
<p>
36. தக்கார்கே உதவுக<p>
தக்கார்கே ஈவர் தகார்க்களிப்பார் இல்லென்று<br/>
மிக்கார்குதவார் விழுமியோர் - எக்காலும்
<br/>
நெல்லுக்கு இரைப்பதே நீரன்றிக் காட்டுமுளி<br/>
புலலுக்கு யிரைப்ரோ போய்.
<p>
37. பெரியேர் முன் தன்னை புகழலாகாது<p>
பெரியோர் முன் தன்னைப் புனைந்துரைத்த பேதை
<br/>
தரியா துயர்வகன்று தாழும் - தெரியாய்கொல்<br/>
பொன்னுயர்வு தீர்த்த புணர் முலையோய் விந்தமலை<br/>
தன்னுயர்வு தீர்ந்தன்று தாழ்ந்து.
<p>
38. நல்லார் நட்பு நன்மை பயக்கும்<p>
நல்லார்செயுங் கோண்மை நாடோ றும் நன்றாகும்<br/>
அல்லார்செயுங் கேண்மை ஆகாதே - நல்லாய் கேள்
<br/>
காய்முற்றின் தினதீங் கனியாம் இளந்தளிர்நாள்<br/>
போய்முற்றின் என்னாகிப் போம்.
<p>
39. மூடர் நட்பு கேடு தரும்<p>
கற்றறியார் செய்யுங் கடுநட்பும் தாம்கூடி<br/>
உற்றுழியுந் தீமைநிகழ் யள்ளதே - பொற்றொடிஇ
<br/>
சென்று படர்ந்த செழுங்கொடிமென் பூமலர்ந்த<br/>
அன்றே மணமுடைய தாம்.
<p>
40. புலவர்களுக்கு அரசர்களும் ஒப்பாகார்<p>
பொன்னணியும் வேந்தர் புனையாப் பெருங்கல்வி
<br/>
மன்னும் அறிஞரைத்தாம் மற்றெவ்வார் - மின்னுமணி<br/>
பூணும் பிறவுறுப்புப் பொன்னே அதுபுனையாக்
<br/>
காணும் கண்ணொக்குமோ காண்.</p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></ul></p></p></p></p></body></html>
<hr/>
   This file was last revised on  21 Feb. 2002 <br/>
Please send your comments to the <a href="mailto:kalyan@geocities.com, kumar@vt.edu?subject=PM139 nIti veNpA">webmasters of this website</a>.
  

