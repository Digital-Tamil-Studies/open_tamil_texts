<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>nAlaTiyAr  (in tamil script, unicode format)</title>
</head>
<body>
<body bgcolor="white" text="#800000">
<center><img src="pmdr0.gif"/></center><br/>
<hr noshade="" width="50%"/>
<center><h2>nAlaTiyAr (in Tamil script, Unicode/UTF-8 format)<p>
நாலடியார்
</p></h2></center>
<hr noshade="" width="50%"/><br/> <ul>
The Etext file has been contributed by Ms. Vidya Pattabiraman..<br/>
This webpage presents the Etext in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
</ul>
<hr noshade=""/><br/>
<ul>
<center><h3> நாலடியார்</h3></center>
<br/>
கடவுள் வாழ்த்து<br/>
<br/>
வான்இடு வில்லின் வரவறியா வாய்மையால்<br/>
கால்நிலம் தோயாக் கடவுளை - யாம்நிலம்<br/>
சென்னி யுறவணங்கிச் சேர்தும்எம் உள்ளத்து<br/>
முன்னி யவைமுடிக என்று.<br/>
<br/>
1. அறத்துப்பால்<br/>
<br/>
1.1 செல்வம் நிலையாமை<br/>
<br/>
1. அறுசுவை யுண்டி அமர்ந்தில்லாள் ஊட்ட<br/>
மறுசிகை நீக்கியுண் டாரும் - வறிஞராய்ச்<br/>
சென்றிரப்பர் ஓரிடத்துக் கூழ்எனின், செல்வம்ஒன்று<br/>
உண்டாக வைக்கற்பாற் றன்று.<br/>
<br/>
2. துகள்தீர் பெருஞ்செல்வம் தோன்றியக்கால் தொட்டுப்<br/>
பகடு நடந்தகூழ் பல்லாரோ டுண்க<br/>
அகடுற யார்மாட்டும் நில்லாது செல்வம்<br/>
சகடக்கால் போல வரும்.<br/>
<br/>
3. யானை எருத்தம் பொலியக் குடைநிழற்கீழ்ச்<br/>
சேனைத் தலைவராய்ச் சென்றோரும் - ஏனை<br/>
வினைஉலப்ப வேறாகி வீழ்வர்தாம் கொண்ட<br/>
மனையாளை மாற்றார் கொள.<br/>
<br/>
4. நின்றன நின்றன நில்லா எனவுணர்ந்து<br/>
ஒன்றின ஒன்றின வல்லே செயின்செய்க<br/>
சென்றன சென்றன வாழ்நாள் செறுத்துடன்<br/>
வந்தது வந்தது கூற்று.<br/>
<br/>
5. என்னானும் ஒன்றுதம் கையுறப் பெற்றக்கால்<br/>
பின்னாவ தென்று பிடித்திரா - முன்னே<br/>
கொடுத்தார் உயப்போவர் கோடில்தீக் கூற்றம்<br/>
தொடுத்தாறு செல்லும் சுரம்.<br/>
<br/>
6. இழைத்தநாள் எல்லை இகவா பிழைத்தெரிணஇக்<br/>
கூற்றம் குதித்துய்ந்தார் ஈங்கில்லை - ஆற்றப்<br/>
பெரும்பொருள் வைத்தீர், வழங்குமின், நாளைத்<br/>
தழீஇம் தழீஇம் தண்ணம் படும்.<br/>
<br/>
7. தோற்றம்சால் ஞாயிறு நாழியா வைகலும்<br/>
கூற்றம் அளந்துநும் நாளுண்ணும் - ஆற்ற<br/>
அறஞ்செய் தருளுடையீர் ஆகுமின் யாரும்<br/>
பிறந்தும் பிறவாதா ரில்.<br/>
<br/>
8. செல்வர்யாம் என்றுதாம் செல்வுழி எண்ணாத<br/>
புல்லறி வாளர் பெருஞ்செல்வம் - எல்லில்<br/>
கருங்கொண்மூ வாய்திறந்த மின்னுப்போல் தோன்றி<br/>
மருங்கறக் கெட்டு விடும்.<br/>
<br/>
9. உண்ணான் ஒளிநிறான் ஓங்கு புகழ்செய்யான்<br/>
துன்னருங் கேளிர் துயர்களையான் - கொன்னே<br/>
வழங்கான் பொருள்காத் திருப்பானேல், அஆ<br/>
இழந்தான்என் றெண்ணப் படும்.<br/>
<br/>
10. உடாஅதும் உண்ணாதும் தம்உடம்பு செற்றும்<br/>
கெடாஅத நல்லறமும் செய்யார் - கொடாஅது<br/>
வைத்தீட்டி னார்இழப்பர், வான்தோய் மலைநாட<br/>
உய்த்தீட்டும் தேனீக் கா஢.<br/>
<br/>
1.2 இளமை நிலையாமை<br/>
<br/>
11. நரைவரும் என்றெண்ணி நல்லறி வாளர்<br/>
குழவி யிடத்தே துறந்தார் - புரைதீரா<br/>
மன்னா இளமை மகிழ்ந்தாரே கோல்ஊன்றி<br/>
இன்னாங் கெழுந்திருப் பார்.<br/>
<br/>
12. நட்புநார் அற்றன நல்லாரும் அஃகினார்<br/>
அற்புத் தளையும் அவிழ்ந்தன - உட்காணாய்<br/>
வாழ்தலின் ஊதியம் என்னுண்டாம்? வந்ததே<br/>
ஆழ்கலத் தன் ன கலி.<br/>
<br/>
13. சொல்தளர்ந்து கோல்ஊன்றிச் சோர்ந்த நடையினராய்ப்<br/>
பல்கழன்று பண்டம் பழிகாறும் - இல்செறிந்து<br/>
காம நெறிபடரும் கண்ணினார்க்கு இல்லையே<br/>
ஏம நெறிபடரு மாறு.<br/>
<br/>
14. தாழாத் தளராத் தலைநடுங்காத் தண்டுன்றா<br/>
வீழா இறக்கும் இவள்மாட்டும் - காழ்இலா<br/>
மம்மர்கொள் மாந்தர்க் கணங்காகும் தன்கைக்கோல்<br/>
அம்மனைக்கோல் ஆகிய ஞான்று.<br/>
<br/>
15. எனக்குத்தாய் ஆகியாள் என்னைஈங் கிட்டுத்<br/>
தனக்குத்தாய் நாடியே சென்றாள் - தனக்குத்தாய்<br/>
ஆகி யவளும் அதுவானால் தாய்த்தாய்க்கொண்டு<br/>
ஏகும் அளித்திவ் வுலகு.<br/>
<br/>
16. வெறியயர் வெங்களத்து வேல்மகன் பாணி<br/>
முறியார் நறங்கண்ணி முன்னர்த் தயங்க<br/>
மறிகுள குண்டன்ன மன்னா மகிழ்ச்சி<br/>
அறிவுடை யாளர்கண் இல்.<br/>
<br/>
17. பனிபடு சோலைப் பயன்மர மெல்லாம்<br/>
கனியுதிர்ந்து வீழ்ந்தற் றிளமை - நனிபெரிதும்<br/>
வேல்கண்ணள் என்றிவளை வெஃகன்மின் மற்றிவளும்<br/>
கோல்கண்ண ளாகும் குனிந்து.<br/>
<br/>
18. பருவம் எனைத்துள பல்லின்பால் ஏனை<br/>
இருசிகையும் உண்டீரோ என்று - வரிசையால்<br/>
உண்ணாட்டம் கொள்ளப் படுதலால் யாக்கைக்கோள்<br/>
எண்ணார் அறிவுடை யார்.<br/>
<br/>
19. மற்றறிவாம் நல்வினை யாம்இளையம் என்னாது<br/>
கைத்துண்டாம் போழ்தே கரவா - தறம்செய்ம்மின்<br/>
முற்றி யிருந்த கனியொழியத் தீவளியால்<br/>
நற்காய் உதிர்தலும் உண்டு.<br/>
<br/>
20. ஆட்பார்த் துழலும் அருளில்கூற் றுண்மையால்<br/>
தோட்கோப்புக் காலத்தால் கொண்டுய்ம்மின் - பீட்பிதுக்கிப்<br/>
பிள்ளையைத் தாய்அலறக் கோடலான் மற்றதன்<br/>
கள்ளம் கடைப்பிடித்தல் நன்று.<br/>
<br/>
1.3 யாக்கை நிலையாமை<br/>
<br/>
21. மலைமிசைத் தோன்றும் மதியம்போல் யானைத்<br/>
தலைமிசைக் கொண்ட குடையர் - நிலமிசைத்<br/>
துஞ்சினார் என்றெடுத்துத் தூற்றப்பட் டாரல்லால்<br/>
எஞ்சினார் இவ்வுலகத் தில்.<br/>
<br/>
22. வாழ்நாட் கலகா வயங்கொளி மண்டிலம்<br/>
வீழ்நாள் படாஅ தெழுதலால் - வாழ்நாள்<br/>
உலவாமுன் ஒப்புர வாற்றுமின் யாரும்<br/>
நிலவார் நிலமிசை மேல்.<br/>
<br/>
23. மன்றம் கறங்க மணப்பறை யாயின<br/>
அன்றவர்க் காங்கே பிணப்பறையாய்ப் - பின்றை<br/>
ஒலித்தலும் உண்டாமென்று உய்ந்துபோம் ஆறே<br/>
வலிக்குமாம் மாண்டார் மனம்.<br/>
<br/>
24. சென்றே எறிப ஒருகால் சிறுவரை<br/>
நின்றே எறிப பறையினை - நன்றேகாண்<br/>
முக்காலைக் கொட்டினுள் மூடித்தீக் கொண்டுஎழுவர்<br/>
செத்தாரைச் சாவார் சுமந்து.<br/>
<br/>
25. கணம்கொண்டு சுற்றத்தார் கல்லென் றலறப்<br/>
பிணம்கொண்டு காட்டுய்ப்பார்க் கண்டும் - மணம் கொண்டீண்டு<br/>
உண்டுண்டுண் டென்னும் உணர்வினால் சாற்றுமே<br/>
டொண்டொண்டொ டென்னும் பறை.<br/>
<br/>
26. நார்த்தொடுத் தீர்க்கிலென் நன்றாய்ந் தடக்கிலென்<br/>
பார்த்துழிப் பெய்யிலென் பல்லோர் பழிக்கிலென்<br/>
தோற்பையுள் நின்று தொழிலறச் செய்தூடும்<br/>
கூத்தன் புறப்பட்டக் கால்.<br/>
<br/>
27. படுமழை மொக்குளின் பல்காலும் தோன்றிக்<br/>
கெடுமிதோர் யாக்கையென் றெண்ணித் - தடுமாற்றம்<br/>
தீர்ப்பேம்யாம் என்றுணரும் திண்ணறி வாளரை<br/>
நேர்ப்பார்யார் நீணிலத்தின் மேல்.<br/>
<br/>
28. யாக்கையை யாப்புடைத்தாப் பெற்றவர் தாம்பெற்ற<br/>
யாக்கையா லாய பயன்கொள்க - யாக்கை<br/>
மலையாடு மஞ்சுபோல் தோன்றிமற் றாங்கே<br/>
நிலையாது நீத்து விடும்.<br/>
<br/>
29. புல்நுனிமேல் நீர்போல் நிலையாமை என்றெண்ணி<br/>
இன்னினியே செய்க அறவினை - இன்னினியே<br/>
நின்றான் இருந்தான் கிடந்தான்தன் கேள்அலறச்<br/>
சென்றான் எனப்படுத லால்.<br/>
<br/>
30. கேளாதே வந்து கிளைகளாய் இல்தோன்றி<br/>
வாளாதே போவரால் மாந்தர்கள் - வாளாதே<br/>
சேக்கை மரன்ஒழியச் சேண்நீங்கு புள்போல<br/>
யாக்கை தமர்க்கொழிய நீத்து.<br/>
<br/>
1.4 அறன் வலியுறுத்தல்<br/>
<br/>
31. அகத்தாரே வாழ்வார்என் றண்ணாந்து நோக்கிப்<br/>
புகத்தாம் பெறாஅர் பறங்கடை பற்றி<br/>
மிகத்தாம் வருந்தி இருப்பரே மேலைத்<br/>
தவத்தால் தவம்செய்யா தார்.<br/>
<br/>
32. ஆவாம்நாம் ஆக்கம் நசைஇ அறமறந்து<br/>
போவாம்நாம் என்னாப் புலைநெஞ்சே - ஓவாது<br/>
நின்றுஞற்றி வாழ்தி எனினும்நின் வாழ்நாள்கள்<br/>
சென்றன செய்வ துரை.<br/>
<br/>
33. வினைப்பயன் வந்தக்கால் வெய்ய உயிரா<br/>
மனத்தின் அழியுமாம் பேதை - நினைத்ததனைத்<br/>
தொல்லைய தென்றுணர் வாரே தடுமாற்றத்து<br/>
எல்லை இகந்தொருவு வார்.<br/>
<br/>
34. அரும்பெறல் யாக்கையைப் பெற்ற பயத்தால்<br/>
பெரும்பயனும் ஆற்றவே கொள்க - கரும்பூர்ந்த<br/>
சாறுபோல் சாலவும் பின்உதவி மற்றதன்<br/>
கோதுபோல் போகும் உடம்பு.<br/>
<br/>
35. கரும்பாட்டிக் கட்டி சிறுகாலைக் கொண்டார்<br/>
துரும்பெழுந்து வேம்கால் துயராண் டுழவார்<br/>
வருந்தி உடம்பின் பயன்கொண்டார் கூற்றம்<br/>
வருங்கால் பரிவ திலர்.<br/>
<br/>
36. இன்றுகொல் அன்றுகொல் என்றுகொல் என்னாது<br/>
பின்றையே நின்றது கூற்றமென் றெண்ணி<br/>
ஒருவுமின் தீயவை ஒல்லும் வகையால்<br/>
மருவுமின் மாண்டார் அறம்.<br/>
<br/>
37. மக்களா லாய பொரும்பயனும் ஆயுங்கால்<br/>
எத்துணையும் ஆற்றப் பலவானால் - தொக்க<br/>
உடம்பிற்கே ஒப்புராவு செய்தொழுகா தும்பர்க்<br/>
கிடந்துண்ணப் பண்ணப் படும்.<br/>
<br/>
38. உறக்கும் துணையதோர் ஆலம்வித் தீண்டி<br/>
இறப்ப நிழற்பயந் தாஅங்கு - அறப்பயனும்<br/>
தான்சிறி தாயினும் தக்கார்கைப் பட்டக்கால்<br/>
வான்சிறிதாப் போர்த்து விடும்.<br/>
<br/>
39. வைகலும் வைகல் வரக்கண்டும் அஃதுணரார்<br/>
வைகலும் வைகலை வைகுமென் றின்புறுவர்<br/>
வைகலும் வைகல்தம் வாழ்நாள்மேல் வைகுதல்<br/>
வைகலை வைத்துணரா தார்.<br/>
<br/>
40. மான அருங்கலம் நீக்கி இரவென்னும்<br/>
ஈன இளிவினால் வாழ்வேன்மன் - ஈனத்தால்<br/>
ஊட்டியக் கண்ணும் உறுதிசேர்ந் திவ்வுடம்பு<br/>
நீட்டித்து நிற்கும் எனின்.<br/>
<br/>
1.5 தூய்தன்மை<br/>
<br/>
41. மாக்கேழ் மடநல்லாய் என்றரற்றும் சான்றவர்<br/>
நோக்கார்கொல் நொய்யதோர் புக்கிலை-யாக்கைக்கோர்<br/>
ஈச்சிற கன்னதோர் தோல்அறினும் வேண்டுமே<br/>
காக்கை கடிவதோர் கோல்.<br/>
<br/>
42. தோல்போர்வை மேலும் தொளைபலவாய்ப் பொய்ம்மறைக்கும்<br/>
மீப்போர்வை மாட்சித் துடம்பானால் - மீப்போர்வை<br/>
பொய்ம்மறையாக் காமம் புகலாது மற்றதனைப்<br/>
பைம்மறியாப் பார்க்கப் படும்.<br/>
<br/>
43. தக்கோலம் தின்று தலைநிறையப் பூச் சூடி<br/>
பொய்க்கோலம் செய்ய ஒழியுமே - எக்காலும்<br/>
உண்டி வினையுள் உறைக்கும் எனப்பெரியோர்<br/>
கண்டுகை விட்ட மயல்.<br/>
<br/>
44. தெண்ணீர்க் குவளை பொருகயல் வேலென்று<br/>
கண்ணில்புன் மாக்கள் கவற்ற விடுவேனோ<br/>
உண்ணீர் களைந்தக்கால் நுங்குசூன் றிட்டன்ன<br/>
கண்ணீர்மை கண்டொழுகு வேன்.<br/>
<br/>
45. முல்லை முகைமுறுவல் முத்தென் றிவைபிதற்றும்<br/>
கல்லாப்புன் மாக்கள் கவற்ற விடுவெனோ<br/>
எல்லாரும் காணப் புறங்காட் டுதிர்ந்துக்க<br/>
பல்லென்பு கண்டொழுகு வேன3<br/>
<br/>
46. குடரும் கொழுவும் குருதியும் என்பும்<br/>
தொடரும் நரம்பொடு தோலும் - இடையிடையே<br/>
வைத்த தடியும் வழும்புமாம் மற்றிவற்றுள்<br/>
எத்திறத்தாள் ஈர்ங்கோதை யாள்.<br/>
<br/>
47. ஊறி உவர்த்தக்க ஒன்பது வாய்ப்புலனும்<br/>
கோதிக் குழம்பலைக்கும் கும்பத்தைப் - பேதை<br/>
பெருந்தோளி பெய்வளாய் என்னுமீப் போர்த்த<br/>
கருந்தோலால் கண்விளக்கப் பட்டு.<br/>
<br/>
48. பண்டம் அறியார் படுசாந்தும் கோதையும்<br/>
கண்டுபா ராட்டுவார் கண்டிலர்கொல் - மண்டிப்<br/>
பெடைச்சேவல் வன்கழுகு பேர்த்திட்டுக் குத்தும்<br/>
முடைச்சாகா டச்சிற் றுழி.<br/>
<br/>
49. கழிந்தார் இடுதலை கண்டார்நெஞ் சுட்கக்<br/>
குழிந்தாழ்ந்த கண்ணவாய்த் தோன்றி - ஒழிந்தாரைப்<br/>
போற்றி நெறிநின்மின் இற்றிதன் பண்பென்று<br/>
சாற்றுங்கொல் சாலச் சிரித்து.<br/>
<br/>
50. உயிர்போயார் வெண்டலை உட்கச் சிரித்துச்<br/>
செயிர்தீர்க்கும் செம்மாப் பவரைச் - செயிர்தீர்ந்தார்<br/>
கண்டிற் றிதன்வண்ண மென்பதனால் தம்மையோர்<br/>
பண்டத்துள் வைப்ப திலர்.<br/>
<br/>
1.6 துறவு<br/>
<br/>
51. விளக்குப் புகஇருள் மாய்ந்தாங்கு ஒருவன்<br/>
தவத்தின்முன் நில்லாதாம் பாவம் - விளக்குநெய்<br/>
தேய்விடத்துச் சென்றிருள் பாய்ந்தாங்கு நல்வினை<br/>
தீர்விடத்து நிற்குமாம் தீது.<br/>
<br/>
52. நிலையாமை நோய்மூப்புச் சாக்காடென் றெண்ணித்<br/>
தலையாயார் தங்கருமம் செய்வார் - தொலைவில்லாச்<br/>
சத்தமும் சோதிடமும் என்றாங் கிவைபிதற்றும்<br/>
பித்தரின் பேதையார் இல்.<br/>
<br/>
53. இல்லம் இளமை எழில்வனப்பு மீக்கூற்றம்<br/>
செல்வம் வலிஎன் றிவையெல்லாம் - மெல்ல<br/>
நிலையாமை கண்டு நெடியார் துறப்பர்<br/>
தலையாயார் தாம்உய்யக் கொண்டு.<br/>
<br/>
54. துன்பம் பலநாள் உழந்தும் ஒருநாளை<br/>
இன்பமே காமுறுவர் ஏழையார் - இன்பம்<br/>
இடைதெரிந் தின்னாமை நோக்கி மனையாறு<br/>
அடைவொழிந்தார் ஆன்றமைந் தார்.<br/>
<br/>
55. கொன்னே கழிந்தன் றிளமையும் இன்னே<br/>
பிணியொடு மூப்பும் வருமால் - துணிவொன்றி<br/>
என்னொடு சூழா தெழுநெஞ்சே போதியோ<br/>
நன்னெறி சேர நமக்கு.<br/>
<br/>
56. மாண்ட குணத்தொடு மக்கட்பே றில்லெனினும்<br/>
பூண்டான் கழித்தற் கருமையால் - பூண்ட<br/>
மிடியென்னும் காரணத்தின் மேன்முறைக் கண்ணே<br/>
கடியென்றார் கற்றறிந் தார்.<br/>
<br/>
57. ஊக்கித்தாம் கொண்ட விரதங்கள் உள்ளுடையத்<br/>
தாக்கருந் துன்பங்கள் தாந்தலை வந்தக்கால்<br/>
நீக்கி நிறூஉம் உரவோரே நல்லொழுக்கம்<br/>
காக்கும் திருவத் தவர்.<br/>
<br/>
58. தம்மை யிகழ்ந்தமை தாம்பொறுப்ப தன்றிமற்று<br/>
எம்மை இகழ்ந்த வினைப்பயத்தால் - உம்மை<br/>
எரிவாய் நிரயத்து வீழ்வர்கொல் என்று<br/>
பரிவதூஉம் சான்றோர் கடன்.<br/>
<br/>
59. மெய்வாய்கண் மூக்குச் செவியெனப் பேர்பெற்ற<br/>
ஐவாய வேட்கை அவாவினைக் - கைவாய்<br/>
கலங்காமல் காத்துய்க்கும் ஆற்றல் உடையான்<br/>
விலங்காது வீடு பெறும்.<br/>
<br/>
60. துன்பமே மீதூரக் கண்டும் துறவுள்ளார்<br/>
இன்பமே காமுறுவர் ஏழையார் - இன்பம்<br/>
இசைதொறும் மற்றதன் இன்னாமை நோக்கிப்<br/>
பசைதல் பரியாதாம் மேல்.<br/>
<br/>
1.7 சினம் இன்மை<br/>
<br/>
61. மதித்திறப் பாரும் இறக்க மதியா<br/>
மதித்திறப் பாரும் இறக்க - மதித்தேறி<br/>
ஈயும் தலைமேல் இருத்தலால் அஃதறிவார்<br/>
காயும் சுதமின்மை நன்று.<br/>
<br/>
62. தண்டாச் சிறப்பின்தம் இன்னுயிரைத் தாங்காது<br/>
கண்டுழி யெல்லாம் துறப்பவோ - மண்டி<br/>
அடிபெயரா தாற்ற இளிவந்த போழ்தின்<br/>
முடிகிற்கும் உள்ளத் தவர்.<br/>
<br/>
63. காவா தொருவன்தன் வாய்திறந்து சொல்லும்சொல்<br/>
ஓவாதே தன்னைச் சுடுதலால் - ஓவாதே<br/>
ஆய்ந்தமைந்த கேள்வி அறிவுடையார் எஞ்ஞான்றும்<br/>
காய்ந்தமைந்த சொல்லார் கறுத்து.<br/>
<br/>
64. நேர்த்து நிகரல்லார் நீரல்ல சொல்லியக்கால்<br/>
வேர்த்து வெகுளார் விழுமியோர் - ஓர்த்ததனை<br/>
உள்ளத்தான் உள்ளி உரைத்துராய் ஊர்கேட்பத்<br/>
துள்ளித்தூண் முட்டுமாம் கீழ்.<br/>
<br/>
65. இளையான் அடக்கம் அடக்கம் கிளைபொருள்<br/>
இல்லான் கொடையே கொடைப்பயன் - எல்லாம்<br/>
ஒறுக்கும் மதுகை உரனுடை யாளன்<br/>
பொறுக்கும் பொறையே பொறை.<br/>
<br/>
66. கல்லெறிந் தன்ன கயவர்வாய் இன்னாச்சொல்<br/>
எல்லாரும் காணப் பொறுத்துய்ப்பர் - ஓல்லை<br/>
இடுநீற்றால் பைஅவிந்த நாகம்போல் தத்தம்<br/>
குடிமையான் வாதிக்கப் பட்டு.<br/>
<br/>
67. மாற்றாராய் நின்றுதம் மாறேற்பார்க்கு ஏலாமை<br/>
ஆற்றாமை என்னார் அறிவுடையார் - ஆற்றாமை<br/>
நேர்த்தின்னா மற்றவர் செய்தக்கால் தாம்அவரைப்<br/>
பேர்த்தின்னா செய்யாமை நன்று.<br/>
<br/>
68. நெடுங்காலம் ஓடினும் நீசர் வெகுளி<br/>
கெடுங்காலம் இன்றிப் பரக்கும் - அடுங்காலை<br/>
நீர்கொண்ட வெப்பம்போல் தானே தணியுமே<br/>
சீர்கொண்ட சான்றோர் சினம்.<br/>
<br/>
69. உபகாரம் செய்ததனை ஓராதே தங்கண்<br/>
அபகாரம் ஆற்றச் செயினும் - உபகாரம்<br/>
தாம்செய்வ தல்லால் தவற்றினால் தீங்கூக்கல்<br/>
வான்தோய் குடிப்பிறந்தார்க் கில்.<br/>
<br/>
70. கூர்த்துநாய் கெளவிக் கொளக்கண்டும் தம்வாயால்<br/>
பேர்த்துநாய் கெளவினார் ஈங்கில்லை - ஈர்த்தன்றிக்<br/>
கீழ்மக்கள் கீழாய சொல்லியக்கால் சொல்பவோ<br/>
மேன்மக்கள் தம்வாயால் மீட்டு.<br/>
<br/>
1.8 பொறையுடைமை<br/>
<br/>
71. கோதை யருவிக் குளர்வரை நன்னாட<br/>
பேதையொடு யாதும் உரையற்க - பேதை<br/>
உரைக்கிற் சிதைந்துரைக்கும் ஒல்லும் வகையான்<br/>
வழக்கிக் கழிதலே நன்று.<br/>
<br/>
72. நேரல்லார் நீரல்ல சொல்லியக்கால் மற்றது<br/>
தாரித் திருத்தல் தகுதிமற் - றோரும்<br/>
புகழ்மையாக் கொள்ளாது பொங்குநீர் ஞாலம்<br/>
சமழ்மையாக் கொண்டு விடும்.<br/>
<br/>
73. காதலார் சொல்லும் கடுஞ்சொல் உவந்துரைக்கும்<br/>
ஏதிலார் இன்சொலின் தீதாமோ - போதெலாம்<br/>
மாதர்வண்டு ஆர்க்கும் மலிகடல் தண்சேர்ப்ப<br/>
ஆவ தறிவார்ப் பெறின்.<br/>
<br/>
74. அறிவ தறிந்தடங்கி அஞ்சுவ தஞ்சி<br/>
உறுவ துலகுவப்பச் செய்து - பெறுவதனால்<br/>
இன்புற்று வாழும் இயல்பினார் எஞ்ஞான்றும்<br/>
துன்புற்று வாழ்தல் அரிது.<br/>
<br/>
75. வேற்றுமை யின்றிக் கலந்திருவர் நட்டக்கால்<br/>
தேற்றா ஓழுக்கம் ஒருவன்கண் உண்டாயின்<br/>
ஆற்றும் துணையும் பொறுக்க பொறானாயின்<br/>
தூற்றாதே தூர விடல்.<br/>
<br/>
76. இன்னா செயினும் இனிய ஒழிகென்று<br/>
தன்னையே தான்நோவின் அல்லது - துன்னிக்<br/>
கலந்தாரைக் கைவிடுதல் கானக நாட<br/>
விலங்கிற்கும் விள்ளல் அரிது.<br/>
<br/>
77. பெரியார் பெருநட்புக் கோடல்தாம் செய்த<br/>
அரிய பொறுப்பஎன் றன்றோ - அரியரோ<br/>
ஒல்லென் அருவி உயர்வரை நன்னாட<br/>
நல்லசெய் வார்க்குத் தமர்.<br/>
<br/>
78. வற்றிமற் றாற்றப் பசிப்பினும் பண்பிலார்க்கு<br/>
அற்றம் அறிய உரையற்க - அற்றம்<br/>
மறைக்கும் துணையார்க் குரைப்பவே தம்மைத்<br/>
துறக்கும் துணிவிலா தார்.<br/>
<br/>
79. இன்பம் பயந்தாங் கிழிவு தலைவரினும்<br/>
இன்பத்தின் பக்கம் இருந்தைக்க - இன்பம்<br/>
ஒழியாமை கண்டாலும் ஓங்கருவி நாட<br/>
பழியாகா ஆறே தலை.<br/>
<br/>
80. தான்கெடினும் தக்கார்கே டெண்ணற்க தன்உடம்பின்<br/>
ஊன்கெடினும் உண்ணார்கைத் துண்ணற்க - வான்கவிந்த<br/>
வையக மெல்லாம் பெறினும் உரையற்க<br/>
பொய்யோடு இடைமிடைந்த சொல்.<br/>
<br/>
1.9 பிறர்மனை நயவாமை<br/>
<br/>
81. அச்சம் பெரிதால் அதற்கின்பம் சிற்றளவால்<br/>
நிச்சம் நினையுங்கால் கோக்கொலையால் - நிச்சலும்<br/>
கும்பிக்கே கூர்த்த வினையால் பிறன்தாரம்<br/>
நம்பற்க நாணுடை யார்.<br/>
<br/>
82. அறம்புகழ் கேண்மை பெருமைஇந் நான்கும்<br/>
பிறன்தாரம் நச்சுவார்ச் சேரா - பிறன்தாரம்<br/>
நச்சுவார்ச் சேரும் பகைபழி பாவம்என்று<br/>
அச்சத்தோடு இந்நாற் பொருள்.<br/>
<br/>
83. புக்க விடத்தச்சம் போதரும் போதச்சம்<br/>
துய்க்கு மிடத்தச்சம் தோன்றாமல் காப்பச்சம்<br/>
எக்காலும் அச்சம் தருமால் எவன்கொலோ<br/>
உட்கான் பிறன்இல் புகல்.<br/>
<br/>
84. காணின் குடிப்பழியாம் கையுறின் கால்குறையும்<br/>
ஆணின்மை செய்யுங்கால் அச்சமாம் - நீள்நிரயத்<br/>
துன்பம் பயக்குமால் துச்சாரி, நீகண்ட<br/>
இன்பம் எனக்கெனைத்தால் கூறு.<br/>
<br/>
85. செம்மையொன் றின்றிச் சிறியா ரினத்தராய்க்<br/>
கொம்மை வரிமுலையாள் தோள்மாணஇ - உம்மை<br/>
வலியால் பிறர்மனைமேல் சென்றாரே, இம்மை<br/>
அலியாகி ஆடிஉண் பார்.<br/>
<br/>
86. பல்லா ரறியப் பறையறைந்து நாள்கேட்டுக்<br/>
கல்யாணம் செய்து கடிபுக்க - மெல்லியல்<br/>
காதல் மனையாளும் இல்லாளா என்ஒருவன்<br/>
ஏதில் மனையாளை நோக்கு.<br/>
<br/>
87. அம்பல் அயல்எடுப்ப அஞ்சித் தமர்பாணஇ<br/>
வம்பலன் பெண்மாணஇ மைந்துற்று - நம்பும்<br/>
நிலைமைஇல் நெஞ்சத்தான் துப்புரவு பாம்பின்<br/>
தலைநக்கி யன்ன துடைத்து.<br/>
<br/>
88. பரவா, வெளிப்படா, பல்லோர்கண் தங்கா<br/>
உரவோர்கண் காமநோய் ஓஓ.<br/>
கொடிதே. விரவாருள் நாணுப் படல்அஞ்சி யாதும்<br/>
உரையாதுஉள் ஆறி விடும்.<br/>
<br/>
89. அம்பும் அழலும் அவிர்கதிர் ஞாயிறும்<br/>
வெம்பிச் சுடினும் புறம்சுடும் - வெம்பிக்<br/>
கவற்றி மனத்தைச் சுடுதலால், காமம்<br/>
அவற்றினும் அஞ்சப் படும்.<br/>
<br/>
90. ஊருள் எழுந்த உருகெழு செந்தீக்கு<br/>
நீருள் குளித்தும் உயலாகும் - நீருள்<br/>
குளிப்பினும் காமம் சுடுமேகுன் றேறி<br/>
ஒளிப்பினும் காமம் சுடும்.<br/>
<br/>
1.10 ஈகை<br/>
<br/>
91. இல்லா விடத்தும் இயைந்த அளவினால்<br/>
உள்ள விடம்போல் பெரிதுவந்து - மெல்லக்<br/>
கொடையொடு பட்ட குணனுடைய மாந்தர்க்கு<br/>
அடையாவாம் ஆண்டைக் கதவு<br/>
<br/>
92. முன்னரே சாம்நாள் முனிதக்க மூப்புள<br/>
பின்னரும் பீடழிக்கும் நோயுள - கொன்னே<br/>
பரவன்மின் பற்றன்மின் பாத்துண்மின் யாதும்<br/>
கரவன்மின் கைத்துண்டாம் போழ்து.<br/>
<br/>
93. நடுக்குற்றுத் தற்சேர்ந்தார் துன்பம் துடையார்<br/>
கொடுத்துத்தான் துய்ப்பினும் ஈண்டுங்கால் ஈண்டும்<br/>
மிடுக்குற்றுப் பற்றினும் நில்லாது செல்வம்<br/>
விடுக்கும் வினையுலந்தக் கால்.<br/>
<br/>
94. இம்மி யரிசித் துணையானும் வைகலும்<br/>
நும்மில் இயைவ கொடுத்துண்மின் - உம்மைக்<br/>
கொடாஅ தவரென்பர் குண்டுநீர் வையத்(து)<br/>
அடாஅ அடுப்பி னவர்.<br/>
<br/>
95. மறுமையும் இம்மையும் நோக்கி ஒருவற்கு<br/>
உறுமா றியைவ கொடுத்தல் - வறுமையால்<br/>
ஈதல் இசையா தெனினும் இரவாமை<br/>
ஈதல் இரட்டி யுறும்.<br/>
<br/>
96. நடுவூருள் வேதிகை சுற்றுக்கோட் புக்க<br/>
படுபனை யன்னர் பலர்நச்ச வாழ்வார்<br/>
குடிகொழுத்தக் கண்ணுங்கொடுத்துண்ணா மாக்கள்<br/>
இடுகாட்டுள் ஏற்றைப் பனை.<br/>
<br/>
97. பெயற்பால் மழைபெய்யாக் கண்ணும் உலகம்<br/>
செயற்பால செய்யா விடினும் - கயற்புலால்<br/>
புன்னை கடியும் பொருகடல் தண்சேர்ப்ப.<br/>
என்னை உலகுய்யு மாறு.<br/>
<br/>
98. ஏற்றகைம் மாற்றாமை என்னானும் தாம்வரையாது<br/>
ஆற்றாதார்க் கீவதாம் ஆண்கடன் - ஆற்றின்<br/>
மலிகடல் தண்சேர்ப்ப மாறீவார்க் கீதல்<br/>
பொலிகடன் என்னும் பெயர்த்து.<br/>
<br/>
99. இறப்பச் சிறிதென்னா தில்லென்னா தென்றும்<br/>
அறப்பயன் யார்மாட்டும் செய்க - முறைப்புதவின்<br/>
ஐயம் புகூஉம் தவசி கடிஞைபோல்<br/>
பைய நிறைத்து விடும்.<br/>
<br/>
100. கடிப்பிடு கண்முரசம் காதத்தோர் கேட்பர்<br/>
இடித்து முழங்கியதோர் யோசனையோர் கேட்பர்<br/>
அடுக்கிய மூவுலகும் கேட்குமே சான்றோர்<br/>
கொடுத்தா ரெனப்படும் சொல்.<br/>
<br/>
1.11 பழவினை<br/>
<br/>
101. பல்லாவுள் உய்த்து விடினும் குழக்கன்று<br/>
வல்லதாம் தாய்நாடிக் கோடலைத் - தொல்லைப்<br/>
பழவினையும் அன்ன தகைத்தேதற் செய்த<br/>
கிழவனை நாடிக் கொளற்கு.<br/>
<br/>
102. உருவும் இளமையும் ஒண்பொருளும் உட்கும்<br/>
ஒருவழி நில்லாமை கண்டும் - ஒருவழி<br/>
ஒன்றேயும் இல்லாதான் வாழ்க்கை உடம்(பு)இட்டு<br/>
நின்றுவீழ்ந் தக்க(து) உடைத்து.<br/>
<br/>
103. வளம்பட வேண்டாதார் யார்யாரும் இல்லை<br/>
அளந்தன போகம் அவர்அவர் ஆற்றால்<br/>
விளங்காய் திரட்டினார் இல்லை, களங்கனியைக்<br/>
காரெனச் செய்தாரும் இல்.<br/>
<br/>
104. உறற்பால நீக்கல் உறுவர்க்கும் ஆகா,<br/>
பெறற்பா லனையவும் அன்னவாம் மாரி<br/>
வறப்பின் தருவாரும் இல்லை, அதனைச்<br/>
சிறப்பின் தணிப்பாரும் இல்.<br/>
<br/>
105. தினைத்துணைய ராகித்தந் தேசுள் அடக்கிப்<br/>
பனைத்துணையார் வைகலும் பாடழிந்து வாழ்வர்<br/>
நினைப்பக் கிடந்த தெவனுண்டாம் மேலை<br/>
வினைப்பயன் அல்லால் பிற.<br/>
<br/>
106. பல்லான்ற கேள்விப் பயனுணர்வார் வீயவும்<br/>
கல்லாதார் வாழ்வ தறிதிரேல் - கல்லாதார்<br/>
சேதனம் என்னுமச் சேறகத் தின்மையால்<br/>
கோதென்று கொள்ளாதாம் கூற்று.<br/>
<br/>
107. இடும்பைகூர் நெஞ்சத்தார் எல்லாரும் காண<br/>
நெடுங்கடை நின்றுழல்வ தெல்லாம் - அடம்பப்பூ<br/>
அன்னம் கிழிக்கும் அலைகடல் தண்சேர்ப்ப<br/>
முன்னை வினையாய் விடும்.<br/>
<br/>
108. அறியாரும் அல்லர் அறிவ தறிந்தும்<br/>
பழியோடு பட்டவை செய்தல் - வளியோடி<br/>
நெய்தல் நறவுயிர்க்கும் நீள்கடல் தண்சேர்ப்ப<br/>
செய்த வினையான் வரும்.<br/>
<br/>
109. ஈண்டுநீர் வையத்துள் எல்லாரும் எத்துணையும்<br/>
வேண்டார்மன் தீய விழைபயன் நல்லவை<br/>
வேண்டினும் வேண்டா விடினும் உற்றபால<br/>
தீண்டா விடுதல் அரிது.<br/>
<br/>
110. சிறுகா பெருகா முறைபிறழ்ந்து வாரா<br/>
உறுகாலத் தூற்றாகா ஆமிடத்தே யாகும்<br/>
சிறுகாலைப் பட்ட பொறியும் அதனால்<br/>
இறுகாலத் தென்னை பரிவூ.<br/>
<br/>
1.12 மெய்ம்மை<br/>
<br/>
111. இசையா ஒருபொருள் இல்லென்றல் யார்க்கும்<br/>
வசையன்று வையத் தியற்கை - நசையழுங்க<br/>
நின்றோடிப் பொய்த்தல் நிரைதொடீஇ. செய்ந்நன்றி<br/>
கொன்றாரின் குற்ற முடைத்து.<br/>
<br/>
112. தக்காரும் தக்கவ ரல்லாரும் தந்நீர்மை<br/>
எக்காலும் குன்றல் இலராவர் - அக்காரம்<br/>
யாவரே தின்னினும் கையாதாம் கைக்குமாம்<br/>
தேவரே தின்னினும் வேம்பு.<br/>
<br/>
113. காலாடு போழ்தில் கழிகிளைஞர் வானத்து<br/>
மேலாடு மீனின் பலராவர் - ஏலா<br/>
இடரொருவர் உற்றக்கால் ஈர்ங்குன்ற நாட<br/>
தொடர்புடையேம் என்பார் சிலர்.<br/>
<br/>
114. விடுவிலா வையத்து மன்னிய மூன்றில்<br/>
நடுவண தெய்த இருதலையும் எய்தும்<br/>
நடுவண தெய்தாதான் எய்தும் உலைப்பெய்து<br/>
அடுவது போலும் துயர்.<br/>
<br/>
115. நல்லாவின் கன்றாயின் நாகும் விலைபெறூஉம்<br/>
கல்லாரே யாயினும் செல்வர்வாய்ச் சொற்செல்லும்<br/>
புல்லீரப் போழ்தின் உழவேபோல் மீதாடிச்<br/>
செல்லாவாம் நல்கூர்ந்தார் சொல்.<br/>
<br/>
116. இடம்பட மெய்ஞ்ஞானம் கற்பினும் என்றும்<br/>
அடங்காதார் என்றும் அடங்கார் - தடங்கண்ணாய்<br/>
உப்போடு நெய்பால் தயிர்காயம் பெய்திடினும்<br/>
கைப்பறா பேய்ச்சுரையின் காய்.<br/>
<br/>
117. தம்மை இகழ்வாரைத் தாமவரின் முன்னிகழ்க<br/>
என்னை அவரொடு பட்டது - புன்னை<br/>
விற்றபூங் கமழ்கானல் வீங்குநீர்ச் சேர்ப்ப<br/>
உற்றபால யார்க்கும் உறும்.<br/>
<br/>
118. ஆவே றுருவின வாயினும் ஆபயந்த<br/>
பால்வே றுருவின அல்லவாம் - பால்போல்<br/>
ஒருதன்மைத் தாகும் அறநெறி ஆபோல்<br/>
உருவு பலகொளல் ஈங்கு.<br/>
<br/>
119. யாஅர் உலகத்தோர் சொல்லில்லார்? தேருங்கால்<br/>
யாஅர் உபாயத்தின் வாழாதார்? - யாஅர்<br/>
இடையாக இன்னாத தெய்தாதார்? யாஅர்<br/>
கடைபோகச் செல்வம்உய்த் தார்?<br/>
<br/>
120. தாஞ்செய் வினையல்லால் தம்மொடு செல்வதுமற்று<br/>
யாங்கணும் தேரின் பிறிதில்லை - ஆங்குத்தாம்<br/>
போற்றிப் புனைந்த உடம்பும் பயமின்றே<br/>
கூற்றும்கொண் டோ டும் பொழுது.<br/>
<br/>
1.13 தீவினையச்சம்<br/>
<br/>
121. துக்கத்துள் தூங்கித் துறவின்கட் சேர்கலா<br/>
மக்கள் பிணத்த சுடுகாடு - தொக்க<br/>
விலங்கிற்கும் புள்ளிற்கும் காடே புலன்கெட்ட<br/>
புல்லறி வாளர் வயிறு.<br/>
<br/>
122. இரும்பார்க்குங் காலராய் ஏதிலார்க் காளாய்க்<br/>
கரும்பார் கழனியுள் சேர்வர் - சுரும்பார்க்கும்<br/>
காட்டுளாய் வாழுஞ் சிவலும் குறும்பூமும்<br/>
கூட்டுளாய்க் கொண்டுவைப் பார்.<br/>
<br/>
123. அக்கேபோல் அங்கை யொழிய விரலழுகித்<br/>
துக்கத் தொழுநொய் எழுபவே - அக்கால்<br/>
அலவனைக் காதலித்துக் கான்முரித்துத் தின்ற<br/>
பழவினை வந்தடைந்தக் கால்.<br/>
<br/>
124. நெருப்பழல் சேர்ந்தக்கால் நெய்போல் வதூஉம்<br/>
எரிப்பச்சுட் டெவ்வநோய் ஆக்கும் - பரப்பக்<br/>
கொடுவினைய ராகுவர் கோடாரும் கோடிக்<br/>
கடுவினைய ராகியார்ச் சார்ந்து.<br/>
<br/>
125. பெரியவர் கேண்மை பிறைபோல நாளும்<br/>
வரிசை வரிசையா நந்தும் - வரிசையால்<br/>
வானூர் மதியம்போல் வைகலும் தேயுமே<br/>
தானே சிறியார் தொடர்பு.<br/>
<br/>
126. சான்றோ ரெனமதித்துச் சார்ந்தாய்மன் சார்ந்தாய்க்குச்<br/>
சான்றாண்மை சார்ந்தார்கண் இல்லாயின் - சார்ந்தாய்கேள்<br/>
சாந்தகத் துண்டென்று செப்புத் திறந்தொருவன்<br/>
பாம்பகத்துக் கண்ட துடைத்து.<br/>
<br/>
127. யாஅர் ஒருவர் ஒருவர்தம் உள்ளத்தைத்<br/>
தேருந் துணைமை யுடையவர் - சாரல்<br/>
கனமணி நின்றிமைக்கும் நாடகேள் மக்கள்<br/>
மனம்வேறு செய்கையும் வேறு.<br/>
<br/>
128. உள்ளத்தான் நள்ளா துறுதித் தொழிலராய்க்<br/>
கள்ளத்தான் நட்டார் கழிகேண்மை - தெள்ளிப்<br/>
புனற்செதும்பு நின்றலைக்கும் பூங்குன்ற நாட<br/>
மனத்துக்கண் மாசாய் விடும்.<br/>
<br/>
129. ஓக்கிய ஒள்வாள்தன் ஒன்னார்கைப் பட்டக்கால்<br/>
ஊக்கம் அழிப்பதூஉம் மெய்யாகும் - ஆக்கம்<br/>
இருமையுஞ் சென்று சுடுதலால் நல்ல<br/>
கருமமே கல்லார்கண் தீர்வு.<br/>
<br/>
130. மனைப்பாசம் கைவிடாய் மக்கட்கென் றேங்கி<br/>
எனைத்தூழி வாழ்தியோ, நெஞ்சே - எனைத்தும்<br/>
சிறுவரையே யாயினும் செய்தநன் றல்லால்<br/>
உறுபயனோ இல்லை உயிர்க்கு.<br/>
<br/>
2. பொருட்பால்<br/>
<br/>
2.14 கல்வி<br/>
<br/>
131. குஞ்சி யழகும் கொடுந்தானைக் கோட்டழகும்<br/>
மஞ்சள் அழகும் அழகல்ல - நெஞ்சத்து<br/>
நல்லம்யாம் என்னும் நடுவு நிலைமையால்<br/>
கல்வி அழகே அழகு.<br/>
<br/>
132. இம்மை பயக்குமால் ஈயக் குறைவின்றால்<br/>
தம்மை விளக்குமால் தாமுளராக் கேடின்றால்<br/>
எம்மை யுலகத்தும் யாம்காணேம் கல்விபோல்<br/>
மம்மர் அறுக்கும் மருந்து.<br/>
<br/>
133. களர்நிலத் துப்பிறந்த உப்பினைச் சான்றோர்<br/>
விளைநிலத்து நெல்லின் விழுமிதாக் கொள்வர்<br/>
கடைநிலத்தோ ராயினும், கற்றறிந் தோரைத்<br/>
தலைநிலத்து வைக்கப் படும்.<br/>
<br/>
134. வைப்புழிக் கோட்படா வாய்த்தீயின் கேடில்லை<br/>
மிக்க சிறப்பின் அரசர் செறின்வவ்வார்<br/>
எச்சம் எனஒருவன் மக்கட்குச் செய்வன<br/>
விச்சைமற் றல்ல பிற.<br/>
<br/>
135. கல்வி கரையில கற்பவர் நாள்சில<br/>
மெல்ல நினைக்கின் பிணிபல - தெள்ளிதன்<br/>
ஆராய்ந் தமைவுடைய கற்பவே நீரொழியப்<br/>
பாலுண் குருகின் தெரிந்து.<br/>
<br/>
136. தோணி இயக்குவான் தொல்லை வருணத்துக்<br/>
காணிற் கடைப்பட்டான் என்றிகழார் - காணாய்<br/>
அவன்துணையா ஆறுபோ யற்றேநூல் கற்ற<br/>
மகன்துணையா நல்ல கொளல்.<br/>
<br/>
137. தவலருந் தொல்கேள்வித் தன்மை யுடையார்<br/>
இகலிலர் எஃகுடையார் தம்முள் குழீஇ<br/>
நகலின் இனிதாயின் காண்பாம் அகல்வானத்(து)<br/>
உம்ப ருறைவார் பதி.<br/>
<br/>
138. கனைகடல் தண்சேர்ப்ப கற்றறிந்தார் கேண்மை<br/>
நுனியின் கரும்புதின் றற்றே - நுனிநீக்கித்<br/>
துரி஢ன்தின் றன்ன தகைத்தரோ பண்பிலா<br/>
ஈரமி லாளர் தொடர்பு.<br/>
<br/>
139. கல்லாரே யாயினும் கற்றாரைச் சேர்ந்தொழுகின்<br/>
நல்லறிவு நாளுந் தலைப்படுவர் - தொல்சிறப்பின்<br/>
ஒண்ணிறப் பாதிரிப்பூச் சேர்தலால் புத்தோடு<br/>
தண்ணீர்க்குத் தான்பயந் தாங்கு.<br/>
<br/>
140. அலகுசால் கற்பின் அறிவுநூல் கல்லா(து)<br/>
உலகநூ லோதுவ தெல்லாம் - கலகல<br/>
கூஉந் துணையல்லால் கொண்டு தடுமாற்றம்<br/>
போஒம் துணையறிவா ரில்.<br/>
<br/>
2.15 குடிப்பிறப்பு<br/>
<br/>
141. உடுக்கை உலறி உடம்பழிந்தக் கண்ணும்<br/>
குடிப்பிறப் பாளர்தம் கொள்கையில் குன்றார்<br/>
இடுக்கண் தலைவந்தக் கண்ணும் அரிமா<br/>
கொடிப்புல் கறிக்குமோ மற்று.<br/>
<br/>
142. சான்றாண்மை சாயல் ஒழுக்கம் இநவ்முன்றும்<br/>
வான்றோய் குடிப்பிறந்தார்க் கல்லது - வான்றோயும்<br/>
மைதவழ் வேற்ப. படாஅ பெருஞ்செல்வம்<br/>
எய்தியக் கண்ணும் பிறர்க்கு.<br/>
<br/>
143. இருக்கை எழலும் எதிர்செலவும் ஏனை<br/>
விடுப்ப ஒழிதலோ டின்ன - குடிப்பிறந்தார்<br/>
குன்றா வொழுக்கமாக் கொண்டார் கயவரோடு<br/>
ஒன்றா வுணரற்பாற் றன்று.<br/>
<br/>
144. நல்லவை செய்யின் இயல்பாகும் தீயவை<br/>
பல்லவர் தூற்றம் பழியாகும் - எல்லாம்<br/>
உணரும் குடிப்பிறப்பின் ஊதிய மென்னோ,<br/>
புணரும் ஒருவர்க் கெனின்?<br/>
<br/>
145. கல்லாமை அச்சம் கயவர் தொழிலச்சம்<br/>
சொல்லாமை யுள்ளுமோர் சோர்வச்சம் - எல்லாம்<br/>
இரப்பார்க்கொன் றீயாமை அச்சம் மரத்தாரிம்<br/>
மாணாக் குடிப்பிறந் தார்.<br/>
<br/>
146. இனநன்மை இன்சொல்ஒன் றீதல்மற் றேனை<br/>
மனநன்மை என்றிவை யெல்லாம் - கனமணி<br/>
முத்தோ டிமைக்கு முழங்குவரித் தண்சேர்ப்ப<br/>
இற்பிறந்தார் கண்ணே யுள.<br/>
<br/>
147. செய்கை யழிந்து சிதல்மண்டிற் றாயினும்<br/>
பெய்யா ஒருசிறை பேரில் உடைத்தாகும்<br/>
எவ்வ முழந்தக் கடைத்துங் குடிப்பிறந்தார்<br/>
செய்வர் செயற்பா லவை.<br/>
<br/>
148. ஒருபுடை பாம்பு கொளினும் ஒருபுடை<br/>
அங்கண்மா ஞாலம் விளக்குறூஉம் - திங்கள்போல்<br/>
செல்லாமை செவ்வனேர் நிற்பினும் ஒப்புரவிற்கு<br/>
ஒல்கார் குடிப்பிறந் தார்.<br/>
<br/>
149. செல்லா விடத்தும் குடிப்பிறந்தார் செய்வன<br/>
செல்லிடத்தும் செய்யார் சிறியவர் - புல்வாய்<br/>
பருமம் பொறுப்பினும் பாய்பரி மாபோல்<br/>
பொருமுரண் ஆற்றுதல் இன்று.<br/>
<br/>
150. எற்றொன்றும் இல்லா இடத்தும் குடிப்பிறந்தார்<br/>
அற்றத்தற் சேர்ந்தார்க் கசைவிடத் தூற்றாவர்<br/>
அற்றக் கடைத்தும் அகல்யா றகழ்ந்தக்கால்<br/>
தெற்றெனத் தெண்ணீர் படும்.<br/>
<br/>
2.16 மேன்மக்கள்<br/>
<br/>
151. அங்கண் விசும்பின் அகனிலாப் பாரிக்கும்<br/>
திங்களும் சான்றோரும் ஒப்பர்மன் - திங்கள்<br/>
மறுவாற்றும், சான்றோரஃ தாற்றார் தெருமந்து<br/>
தேய்வர் ஒருமா சுறின்.<br/>
<br/>
152. இசையும் எனினும் இசையா தெனினும்<br/>
வசைதீர எண்ணுவர் சான்றோர் - விசையின்<br/>
நா஢மா உளங்கிழித்த அம்பினின் தீதோ,<br/>
அரிமாப் பிழைப்பெய்த கோல்?<br/>
<br/>
153. நரம்பெழுந்து நல்கூர்ந்தா ராயினும் சான்றோர்<br/>
குரம்பெழுந்து குற்றங்கொ ண்டேறார் - உரங்கவறா<br/>
உள்ளமெனும் நாரினால் கட்டி உளவரையால்<br/>
செய்வர் செயற்பா லவை.<br/>
<br/>
154. செல்வுழிக் கண்ணொருநாள் காணினும் சான்றவர்<br/>
தொல்வழிக் கேண்மையிற் றோன்றப் புரிந்தியாப்பர்<br/>
நல்வரை நாட. சிலநாள் அடிப்படின்<br/>
கல்வரையும் உண்டாம் நெறி.<br/>
<br/>
155. புல்லா வெழுத்திற் பொருளில் வறுங்கோட்டி<br/>
கல்லா ஒருவன் உரைப்பவும் கண்ணோடி<br/>
நல்லார் வருந்தியும் கேட்பரே, மற்றவன்<br/>
பல்லாருள் நாணல் பரிந்து.<br/>
<br/>
156. கடித்துக் கரும்பினைக் கண்தகர நூறி<br/>
இடித்துநீர் கொள்ளினும் இன்சுவைத்தே யாகும்<br/>
வடுப்பட வைதிறந்தக் கண்ணும் குடிப்பிறந்தார்<br/>
கூறார்தம் வாயிற் சிதைந்து.<br/>
<br/>
157. கள்ளார், கள் ளுண்ணார், கடிவ கடிந்தெரிணஇ,<br/>
எள்ளிப் பிறரை இகழ்ந்துரையார், - தள்ளியும்<br/>
வாயில்பொய் கூறார், வடுவறு காட்சியார்<br/>
சாயிற் பரிவ திலர்.<br/>
<br/>
158. பிறர்மறை யின்கண் செவிடாய்த் திறனறிந்து<br/>
ஏதிலா ரிற்கண், குருடனாய்த் தீய<br/>
புறங்கூற்றின் மூகையாய் நிற்பானேல், யாதும்<br/>
அறங்கூற வேண்டா அவற்கு.<br/>
<br/>
159. பன்னாளும் சென்றக்கால் பண்பிலார் தம்முழை<br/>
என்னானும் வேண்டுப என்றிகழ்ப - என்னானும்<br/>
வேண்டினும் நன்றுமற் றென்று விமுமியோர்<br/>
காண்டொறும் செய்வர் சிறப்பு.<br/>
<br/>
160. உடையார் இவரென் றொருதலையாப் பற்றிக்<br/>
கடையாயார் பின்சென்று வாழ்வா - உடைய<br/>
பிலந்தலைப் பட்டது போலாதே, நல்ல<br/>
குலந்தலைப் பட்ட விடத்து.<br/>
<br/>
2.17 பெரியாரைப் பிழையாமை<br/>
<br/>
161. பொறுப்பரென் றெண்ணிப் புரைதீர்ந்தார் மாட்டும்<br/>
வெறுப்பன செய்யாமை வேண்டும் - வெறுத்தபின்<br/>
ஆர்க்கும் அருவி யணிமலை நன்னாட<br/>
பேர்க்குதல் யார்க்கும் அரிது.<br/>
<br/>
162. பொன்னே கொடுத்தும் புணர்தற் கா஢யாரைக்<br/>
கொன்னே தலைக்கூடப் பெற்றிருந்தும் - அன்னோ<br/>
பயனில் பொழுதாக் கழிப்பரே, நல்ல<br/>
நயமில் அறிவி னவர்.<br/>
<br/>
163. அவமதிப்பும் ஆன்ற மதிப்பும் இரண்டும்<br/>
மிகைமக்க ளான்மதிக்கற் பால - நயமுணராக்<br/>
கையறியா மாக்கள் இழிப்பும் எடுத்தேத்தும்<br/>
வையார் வடித்தநூ லார்.<br/>
<br/>
164. விரிநிற நாகம் விடருள தேனும்<br/>
உருமின் கடுஞ்சினம் சேணின்றும் உட்கும்<br/>
அருமை யுடைய அரண்சேர்ந்தும் உய்யார்<br/>
பெருமை யுடையார் செறின்.<br/>
<br/>
165. எம்மை யறிந்திலிர் எம்போல்வார் இல்லென்று<br/>
தம்மைத்தாம் கொள்வது கோளன்று - தம்மை<br/>
அரியரா நோக்கி அறனறியும் சான்றோர்<br/>
பெரியராக் கொள்வது கோள்.<br/>
<br/>
166. நளிகடல் தண்சேர்ப்ப. நாணிழல் போல<br/>
விளியும் சிறியவர் கேண்மை - விளிவின்றி<br/>
அல்கு நிழற்போல் அகன்றகன் றோடுமே<br/>
தொல்புக ழாளர் தொடர்பு.<br/>
<br/>
167. மன்னர் திருவும் மகளிர் எழினலமும்<br/>
துன்னியார் துய்ப்பர் தகல்வேண்டா - துன்னிக்<br/>
குழைகொண்டு தாழ்ந்த குளிர்மர மெல்லாம்<br/>
உழைதங்கண் சென்றார்க் கொருங்கு.<br/>
<br/>
168. தெரியத் தெரியும் தெரிவிலார் கண்ணும்<br/>
பிரியப் பெரும்படர் நோய்செய்யும் - பெரிய<br/>
உலவா இருங்கழிச் சேர்ப்பயார் மாட்டும்<br/>
கலவாமை கோடி யுறும்.<br/>
<br/>
169. கல்லாது போகிய நாளும் பெரியவர்கண்<br/>
செல்லாது வைகிய வைகலும் - ஒல்வ<br/>
கொடாஅ தொழிந்த பகலும் உரைப்பின்<br/>
படாஅவாம் பண்புடையார் கண்.<br/>
<br/>
170. பெரியார் பெருமை சிறுதகைமை ஒன்றிற்<br/>
குரியா ருரிமை யடக்கம் - தெரியுங்கால்<br/>
செல்வ முடையாருஞ் செல்வரே தற்சேர்ந்தார்<br/>
அல்லல் களைப வெனின்.<br/>
<br/>
2.18 நல்லினம் சேர்தல்<br/>
<br/>
171. அறியாப் பருவத் தடங்காரோ டொன்றி<br/>
நெறியல்ல செய்தொழுகி யவ்வும் - நெறியறிந்த<br/>
நற்சார்வு சாரக் கெடுமே வெயில்முறுகப்<br/>
புற்பனிப் பற்றுவிட் டாங்கு.<br/>
<br/>
172. அறிமின் அறநெறி அஞ்சுமின் கூற்றம்<br/>
பொறுமின் பிறர்கடுஞ்சொல் போற்றுமின் வஞ்சம்<br/>
வெறுமின் வினைதீயார் கேண்மை எஞ்ஞான்றும்<br/>
பெறுமின் பெரியார்வாய்ச் சொல்.<br/>
<br/>
173. அடைந்தார்ப் பிரிவும் அரும்பிணியும் கேடும்<br/>
உடங்குடம்பு கொண்டார்க் குறலால் - தொடங்கிப்<br/>
பிறப்பின்னா தென்றுணரும் பேரறிவி னாரை<br/>
உறப்புணர்க அம்மாஎன் நெஞ்சு.<br/>
<br/>
174. இறப்ப நினையுங்கால் இன்னா தெனினும்<br/>
பிறப்பினை யாரும் முனியார் - பிறப்பினுள்<br/>
பண்பாற்றும் நெஞ்சத் தவர்களோ டெஞ்ஞான்றும்<br/>
நண்பாற்றி நட்கப் பெறின்.<br/>
<br/>
175. ஊரங் கணநீர் உரவுநீர் சேர்ந்தக்கால்<br/>
பேரும் பிறிதாகித் தீர்த்தமாம் - ஓருங்<br/>
குலமாட்சி இல்லாரும் குன்றுபோல் நிற்பர்<br/>
நலமாட்சி நல்லாரைச் சார்ந்து.<br/>
<br/>
176. ஒண்கதிர் வாள்மதியும் சேர்தலால் ஓங்கிய<br/>
அங்கண் விசும்பின் முயலும் தொழப்படுஉம்<br/>
குன்றிய சீர்மைய ராயினும் சீர்பெறுவர்,<br/>
குன்றன்னார் கேண்மை கொளின்.<br/>
<br/>
177. பாலோ டளாயநீர் பாலாகு மல்லது<br/>
நீராய் நிறம்தெரிந்து தோன்றாதாம் - தேரின்<br/>
சிறியார் சிறுமையும் தோன்றாதாம், நல்ல<br/>
பெரியார் பெருமையைச் சார்ந்து.<br/>
<br/>
178. கொல்லை யிரும்புனத்துக் குற்றி யடைந்தபுல்<br/>
ஒல்காவே யாகும் உழவ ருழுபடைக்கு<br/>
மெல்லியரே யாயினும் நற்சார்வு சார்ந்தார்மேல்<br/>
செல்லாவாம் செற்றார் சினம்.<br/>
<br/>
179. நிலநலத்தால் நந்திய நெல்லேபோல் தத்தம்<br/>
குலநலத்தால் ஆகுவர் சான்றோர் - கலநலத்தைத்<br/>
தீவளி சென்று சிதைத்தாங்குச் சான்றாண்மை<br/>
தீயினம் சேரக் கெடும்.<br/>
<br/>
180. மனத்தான் மறுவில ரேனுந்தாம் சேர்ந்த<br/>
இனத்தால் இகழப் படுவர் - புனத்து<br/>
வெறிகமழ் சந்தனமும் வேங்கையும் வேமே<br/>
எறிபுனம் தீப்பட்டக் கால்.<br/>
<br/>
2.19 பெருமை<br/>
<br/>
181. ஈத லிசையா திளமைசேண் நீங்குதலால்<br/>
காத லவரும் கருத்தல்லர் - காதலித்து<br/>
ஆதுநா மென்னு மவாவினைக் கைவிட்டுப்<br/>
போவதே போலும் பொருள்.<br/>
<br/>
182. இற்சார்வின் ஏமாந்தேம் ஈங்கமைந்தேம் என்றெண்ணிப்<br/>
பொச்சாந் தொழுகுவர் பேதையார் - அச்சார்வு<br/>
நின்றன போன்று நிலையா எனவுணர்ந்தார்<br/>
என்றும் பரிவ திலர்.<br/>
<br/>
183. மறுமைக்கு வித்து மயலின்றிச் செய்து<br/>
சிறுமைப் படாதேநீர் வாழ்மின் - அறிஞராய்<br/>
நின்றுழி நின்றே நிறம்வேறாம் காரணம்<br/>
இன்றிப் பலவு முள.<br/>
<br/>
184. உறைப்பருங் காலத்தும் ஊற்றுநீர்க் கேணி<br/>
இறைத்துணினும் ஊராற்றும் என்பர் - கொடைக்கடனும்<br/>
சாஅயக் கண்ணும் பெரியார்போல் மற்றையார்<br/>
ஆஅயக் கண்ணும் அரிது.<br/>
<br/>
185. உறுபுனல் தந்துல கூட்டி அறுமிடத்தும்<br/>
கல்லூற் றுழியூறும் ஆறேபோல் - செல்வர்<br/>
பலர்க்காற்றிக் கெட்டுலந்தக் கண்ணும் சிலர்காற்றிச்<br/>
செய்வர் செயற்பா லவை.<br/>
<br/>
186. பெருவரை நாட பெரியோர்கட் டீமை<br/>
கருநரைமேற் சூடேபோல் தோன்றும் - கருநரையைக்<br/>
கொன்றன்ன இன்னா செயினும் சிறியார்மேல்<br/>
ஒன்றானும் தோன்றாக் கெடும்.<br/>
<br/>
187. இசைந்த சிறுமை இயல்பிலா தார்கண்,<br/>
பசைந்த துணையும் பரிவாம் - அசைந்த<br/>
நகையேயும் வேண்டாத நல்லறிவி னார்கண்<br/>
பகையேயும் பாடு பெறும்.<br/>
<br/>
188. மெல்லிய நல்லாருள் மென்மை அதுவிறந்(து)<br/>
ஒன்னாருள் கூற்றுட்கும் உட்குடைமை - எல்லாம்<br/>
சலவருட் சாலச் சலவே நலவருள்<br/>
நன்மை வரம்பாய் விடல்.<br/>
<br/>
189. கடுக்கி யொருவன் கடுங்குறளைப் பேசி<br/>
மயக்கி விடினும் மனப்பிரிப் பொன்றின்றித்<br/>
துளக்க மிலாதவர் தூய மனத்தார்<br/>
விளக்கினுள் ஒண்சுடரே போன்று.<br/>
<br/>
190. முற்றுற்றும் துற்றினை நாளும் அறஞ்செய்து<br/>
பிற்றுற்றுத் துற்றுவர் சான்றவர் - அத்துற்று<br/>
முக்குற்றம் நீக்கி முடியும் அளவெல்லாம்<br/>
துக்கத்துள் நீக்கி விடும்.<br/>
<br/>
2.20 தாளாண்மை<br/>
<br/>
191. கோளாற்றக் கொள்ளாக் குளத்தின்கீழ்ப் பைங்கூழ்போல்<br/>
கேளீவ துண்டு கிளைகளோ துஞ்சுப<br/>
வாளாடு கூத்தியர் கண்போல் தடுமாறும்<br/>
தாளாளர்க் குண்டோ  தவறு.<br/>
<br/>
192. ஆடுகோ டாகி அதரிடை நின்றதூஉம்<br/>
காழ்கொண்ட கண்ணே களிறணைக்கும் கந்தாகும்<br/>
வாழ்தலும் அன்ன தகைத்தே ஒருவன்றான்<br/>
தாழ்வின்றித் தன்னைச் செயின்.<br/>
<br/>
193. உறுபுலி ஊனிரை யின்றி ஒருநாள்<br/>
சிறுதேரை பற்றியும் தின்னும் - அறிவினால்<br/>
காற்றொழில் என்று கருதற்க கையினால்<br/>
மேற்றொழிலும் ஆங்கே மிகும்.<br/>
<br/>
194. இசையா தெனினும் இயற்றியோ ராற்றால்<br/>
அசையாது நிற்பதாம் ஆண்மை - இசையுங்கால்<br/>
கண்டால் திரையலைக்கும் கானலந் தண்சேர்ப்ப<br/>
பெண்டிரும் வாழாரோ மற்று.<br/>
<br/>
195. நல்ல குலமென்றும் தீய குலமென்றும்<br/>
சொல்லள வல்லால் பொருளில்லை - தொல்சிறப்பின்<br/>
ஒண்பொரு ளொன்றோ தவம்கல்வி யாள்வினை<br/>
என்றிவற்றான் ஆகும் குலம்.<br/>
<br/>
196. ஆற்றும் துணையும் அறிவினை உள்ளடக்கி<br/>
ஊக்கம் உரையார் உணர்வுடையார் - ஊக்கம்<br/>
உறுப்பினால் ஆராயும் ஒண்மை யுடையார்<br/>
குறிப்பின்கீழ்ப் பட்ட துலகு.<br/>
<br/>
197. சிதலை தினப்பட்ட ஆல மரத்தை<br/>
மதலையாய் மற்றதன் வீழுன்றி யாங்குக்<br/>
குதலைமை தந்தைகண் தோன்றிற்றான் பெற்ற<br/>
புதல்வன் மறைப்பக் கெடும்.<br/>
<br/>
198. ஈனமாய் இல்லிருந் தின்றி விளியினும்<br/>
மானும் தலைவருவ செய்பவோ? - யானை<br/>
வரிமுகம் புண்படுக்கும் வள்ளுகிர் நோன்றாள்<br/>
அரிமா மதுகை யவர்.<br/>
<br/>
199. தீங்கரும் பீன்று திரள்கால் உளையலா஢<br/>
தேங்கமழ் நாற்றம் இழந்தாஅங்கு - ஓங்கும்<br/>
உயர்குடி யுள்பிறப்பின் என்னாம் பெயர்பொறிக்கும்<br/>
பேராண்மை இல்லாக் கடை.<br/>
<br/>
200. பெருமுத் தரையர் பெரிதுவந் தீயும்<br/>
கருனைச்சோ றார்வர் கயவர் - கருனையைப்<br/>
பேரும் அறியார் நனிவிரும்பு தாளாண்மை<br/>
நீரும் அமிழ்தாய் விடும்.<br/>
<br/>
2.21 சுற்றந்தழால்<br/>
<br/>
201. வயாவும் வருத்தமும் ஈன்றக்கால் நோவும்<br/>
கவாஅன் மகற்கண்டு தாய்மறந் தாஅங்கு<br/>
அசாஅத்தான் உற்ற வருத்தம் உசாஅத்தன்<br/>
கேளிரைக் காணக் கெடும்.<br/>
<br/>
202. அழன்மண்டு போழ்தின் அடைந்தவர்கட் கெல்லாம்<br/>
நிழல்மரம்போல் நேரொப்பத் தாங்கிப் - பழுமரம்போல்<br/>
பல்லார் பயன்துய்ப்பத் தான்வருந்தி வாழ்வதே<br/>
நல்லாண் மகற்குக் கடன்.<br/>
<br/>
203. அடுக்கல் மலைநாட. தற்சேர்ந் தவரை<br/>
எடுக்கல மென்னார் பெரியோர் - அடுத்தடுத்து<br/>
வன்காய் பலபல காய்ப்பினும் இல்லையோ<br/>
தன்காய் பொறுக்கலாக் கொம்பு.<br/>
<br/>
204. உலகறியத் தீரக் கலப்பினும் நில்லா<br/>
சிலபகலாம் சிற்றினத்தார் கேண்மை - நிலைதிரியா<br/>
நிற்கும் பெரியோர் நெறியடைய நின்றனைத்தால்<br/>
ஒற்கமி லாளர் தொடர்பு.<br/>
<br/>
205. இன்னர் இனையர் எமர்பிறர் என்னும்சொல்<br/>
என்னும் இலராம் இயல்பினால் - துன்னித்<br/>
தொலைமக்கள் துன்பம்தீர்ப் பாரேயார் மாட்டும்<br/>
தலைமக்க ளாகற்பா லார்.<br/>
<br/>
206. பொற்கலத்துப் பெய்த புலியுகிர் வான்புழுக்கல்<br/>
அக்காரம் பாலோ டமரார்கைத் துண்டலின்<br/>
உப்பிலிப் புற்கை உயிர்போல் கிளைஞர்மாட்டு<br/>
எக்காலத் தானு மினிது.<br/>
<br/>
207. நாள்வாய்ப் பெறினும்தந் நள்ளாதா ரில்லத்து<br/>
வேளாண்மை வெங்கருனை வேம்பாகும் - கேளாய்,<br/>
அபராணப் போழ்தின் அடகிடுவ ரேனும்<br/>
தமராயார் மாட்டே இனிது.<br/>
<br/>
208. முட்டிகை போல முனியாது வைகலும்<br/>
கொட்டியுண் பாரும் குறடுபோல் கைவிடுவர்<br/>
சுட்டுக்கோல் போல எரியும் புகுவரே<br/>
நட்டார் எனப்படு வார்.<br/>
<br/>
209. நறுமலர்த் தண்கோதாய் நட்டார்க்கு நட்டார்<br/>
மறுமையும் செய்வதொன் றுண்டோ  - இறுமளவும்<br/>
இன்புறுவ இன்புற் றெழீஇ அவரோடு<br/>
துன்புறுவ துன்புறாக் கால்.<br/>
<br/>
210. விருப்பிலார் இல்லத்து வேறிருந் துண்ணும்<br/>
வெருக்குக்கண் வெங்கருனை வேம்பாம் - விருப்புடைத்<br/>
தன்போல்வா ரில்லுள் தயங்குநீர்த் தண்புற்கை<br/>
என்போ டியைந்த அமிழ்து.<br/>
<br/>
2.22 நட்பாராய்தல்<br/>
<br/>
211. கருத்துணர்ந்து கற்றறிந்தார் கேண்மையெஞ் ஞான்றுங்<br/>
குருத்தின் கரும்புதின் ற்றறே - குருத்திற்கு<br/>
எதிர்செலத்தின் றன்ன தகைத்தரோ, என்றும்<br/>
மதுர மிலாளர் தொடர்பு.<br/>
<br/>
212. இற்பிறப் பெண்ணி இடைதிரியா ரென்பதோர்<br/>
நற்புடை கொண்டமை யல்லது - பொற்கேழ்<br/>
புனலொழுகப் புள்ளிரியும் பூங்குன்ற நாட<br/>
மனமறியப் பட்டதொன் றன்று.<br/>
<br/>
213. யானை யனைவர் நண்பெரிணஇ நாயனையார்<br/>
கேண்மை கெழீஇக் கொளல்வேண்டும், - யானை<br/>
அறிந்தறிந்தும் பாகனையே கொல்லும், எறிந்தவேல்<br/>
மெய்யதா வால்குழைக்கும் நாய்.<br/>
<br/>
214. பலநாளும் பக்கத்தா ராயினும் நெஞ்சில்<br/>
சிலநாளும் ஒட்டாரோ டொட்டார் - பலநாளும்<br/>
நீத்தா ரெனக்கை விடலுண்டோ , தந்நெஞ்சத்<br/>
தியாத்தாரோ டியாத்த தொடர்பு.<br/>
<br/>
215. கோட்டுப்பூப் போல மலர்ந்துபிற் கூம்பாது<br/>
வேட்டதே வேட்டதாம் நட்பாட்சி - தோட்ட<br/>
கயப்பூப்போல் முன்மலர்ந்து பிற்கூம்பு வாரை<br/>
நயப்பாரும் நட்பாரும் இல்.<br/>
<br/>
216. கடையாயார் நட்பிற் கமுகனையர் ஏனை<br/>
இடையாயார் தெங்கி னனையர் - தலையாயார்<br/>
எண்ணரும் பெண்ணைபோன் றிட்டஞான் றிட்டதே,<br/>
தொன்மை யுடையார் தொடர்பு.<br/>
<br/>
217. கழுநீருள் காரட கேனும் ஒருவன்<br/>
விழுமிதாக் கொள்ளின் அமிழ்தாம் - விழுமிய<br/>
குய்த்துவையார் வெண்சோறே யாயினும் மேவாதார்<br/>
கைத்துண்டல் காஞ்சிரங் காய்.<br/>
<br/>
218. நாய்க்கால் சிறுவிரல்போல் நன்கணிய ராயினும்<br/>
ஈக்கால் துணையும் உதவாதார் நட்பென்னாம்?<br/>
சேய்த்தானும் சென்று கொளல்வேண்டும், செய்விளைக்கும்<br/>
வாய்க்கால் அனையார் தொடர்பு.<br/>
<br/>
219. தெளிவிலார் நட்பின் பகைநன்று சாதல்<br/>
விளியா அருநோயின் நன்றால் - அளிய<br/>
இகழ்தலின் கோறல் இனிதேமற் றில்ல<br/>
புகழ்தலின் வைதலே நன்று.<br/>
<br/>
220. மாணஇப் பலரோடு பன்னாள் முயங்கிப்<br/>
பெரிணஇப் பொருட்டக்கார்க் கோடலே வேண்டும்<br/>
பாணஇ உயிர்செகுக்கும் பாம்பொடும் இன்னா<br/>
மாணஇஇப் பின்னைப் பிரிவு.<br/>
<br/>
2.23 நட்பிற் பிழை பொறுத்தல்<br/>
<br/>
221. நல்லா ரெனத்தாம் நனிவிரும்பிக் கொண்டாரை<br/>
அல்லா ரெனினும் அடக்கிக் கொளல்வேண்டும்.<br/>
நெல்லுக் குமியுண்டு, நீர்க்கு நுரைஉண்டு<br/>
புல்லிதழ் பூவிற்கும் உண்டு.<br/>
<br/>
222. செறுத்தோ றுடைப்பினும் செம்புனலோ டுடார்,<br/>
மறுத்தும் சிறைசெய்வர் நீர்நசைஇ வாழ்நர்<br/>
வெறுப்ப வெறுப்பச் செயினும் பொறுப்பரே<br/>
தாம்வேண்டிக் கொண்டார் தொடர்பு.<br/>
<br/>
223. இறப்பவே தீய செயினுந்தந் நட்டார்<br/>
பொறுத்தல் தகுவதொன் றன்றோ - நிறக்கோங்கு<br/>
உருவவண் டார்க்கு முயர்வரை நாட<br/>
ஒருவர் பொறையிருவர் நட்பு.<br/>
<br/>
224. மடிதிரை தந்திட்ட வான்கதிர் முத்தம்<br/>
கடுவசை நாவாய் கரையலைக்குஞ் சேர்ப்ப<br/>
விடுதற் கா஢யா ரியல்பிலரேல் நெஞ்சம்<br/>
சுடுதற்கு மூட்டிய தீ.<br/>
<br/>
225. இன்னா செயினும் விடற்பால ரல்லாரைப்<br/>
பொன்னாகப் போற்றிக் கொளல்வேண்டும் - பொன்னொடு<br/>
நல்லிற் சிதைத்ததீ நாடோ றும் நாடித்தம்<br/>
இல்லத்தில் ஆக்குத லால்.<br/>
<br/>
226. இன்னா செயினும் விடுதற் கா஢யாரைத்<br/>
துன்னாத் துறத்தல் தகுவதோ - துன்னருஞ்சீர்<br/>
விண்குத்து நீள்வரை வெற்ப. களைபவோ<br/>
கண்குத்திற் றென்றுதங் கை.<br/>
<br/>
227. இலங்குநீர்த் தண்சேர்ப்ப. இன்னா செயினும்<br/>
கலந்து பழிகாணார் சான்றோர் - கலந்தபின்<br/>
தீமை எடுத்துரைக்கும் திண்ணறி வில்லாதார்<br/>
தாமும் அவரிற் கடை.<br/>
<br/>
228. ஏதிலார் செய்த திறப்பவே தீதெனினும்<br/>
நோதக்க தென்னுண்டாம் நோக்குங்கால் - காதல்<br/>
கழுமியார் செய்த கறங்கருவி நாட<br/>
விழுமிதாம் நெஞ்சத்துள் நின்று.<br/>
<br/>
229. தமரென்று தாங்கொள்ளப் பட்டவர் தம்மைத்<br/>
தமரன்மை தாமறிந்தா ராயின், - அவரைத்<br/>
தமா஢னும் நன்கு மதித்துத் தமரன்மை<br/>
தம்முள் அடக்கிக் கொளல்.<br/>
<br/>
230. குற்றமும் ஏனைக் குணமும் ஒருவனை<br/>
நட்டபின் நாடித் திரிவேனேல் - நட்டான்<br/>
மறைகாவா விட்டவன் செல்வுழிச் செல்க<br/>
அறைகடல்சூழ் வையம் நக.<br/>
<br/>
2.24 கூடா நட்பு<br/>
<br/>
231. செறிப்பில் பழங்கூரை சேறணை யாக<br/>
இறைத்துநீர் ஏற்றும் கிடப்பர், - கறைக்குன்றம்<br/>
பொங்கருவி தாழும் புனல்வரை நன்னாட<br/>
தங்கரும் முற்றுந் துணை.<br/>
<br/>
232. சீரியார் கேண்மை சிறந்த சிறப்பிற்றாய்<br/>
மாரிபோல் மாண்ட பயத்ததாம் - மாரி<br/>
வறந்தக்கால் போலுமே வாலருவி நாட<br/>
சிறந்தக்கால் சீரிலார் நட்பு.<br/>
<br/>
233. நுண்ணுணர்வி னாரொடு கூடி நுகர்வுடைமை<br/>
விண்ணுலகே யொக்கும் விழைவிற்றால் - நுண்ணு஡ல்<br/>
உணர்வில ராகிய ஊதியம் இல்லார்ப்<br/>
புணர்தல் நிரயத்துள் ஒன்று.<br/>
<br/>
234. பெருகுவது போலத் தோன்றிவைத் தீப்போல்<br/>
ஒருபொழுதுஞ் செல்லாதே நந்தும் - அருகெல்லாம்<br/>
சந்தன நீள்சோலைச் சாரன் மலைநாட<br/>
பந்தமி லாளர் தொடர்பு.<br/>
<br/>
235. செய்யாத செய்துநாம் என்றலும் செய்வதனைச்<br/>
செய்யாது தாழ்த்துக்கொண் டோ ட்டலும் - மெய்யாக<br/>
இன்புறூஉம் பெற்றி இகழ்ந்தார்க்கும் அந்நிலையே<br/>
துன்புறூஉம் பெற்றி தரும்.<br/>
<br/>
236. ஒருநீர்ப் பிறந்தொருங்கு நீண்டக் கடைத்தும்<br/>
விரிநீர்க் குவளையை ஆம்பலொக் கல்லா<br/>
பெருநீரார் கேண்மை கொளினுநீர் அல்லார்<br/>
கருமங்கள் வேறு படும்.<br/>
<br/>
237. முற்றற் சிறுமந்தி முற்பட்ட தந்தையை<br/>
நெற்றுக்கண் டன்ன விரலான் ஞெமிர்த்திட்டுக்<br/>
குற்றிப் பறிக்கும் மலைநாட இன்னாதே<br/>
ஒற்றுமை கொள்ளாதார் நட்பு.<br/>
<br/>
238. முட்டுற்ற போழ்தின் முடுகியென் னாருயிரை<br/>
நட்டா னொருவன்கை நீட்டேனேல் - நட்டான்<br/>
கடிமனை கட்டழித்தான் செல்வுழிச் செல்க<br/>
நெடுமொழி வையம் நக.<br/>
<br/>
239. ஆன்படு நெய்பெய் கலனுள் அதுகளைந்து<br/>
வேம்படு நெய்பெய் தனைத்தரோ - தேம்படு<br/>
நல்வரை நாட நயமுணர்வார் நண்பெரிணஇப்<br/>
புல்லறிவி னாரொடு நட்பு.<br/>
<br/>
240. உருவிற் கமைந்தான்கண் ஊராண்மை யின்மை<br/>
பருகற் கமைந்தபால் நீரளா யற்றே<br/>
தெரிவுடையார் தீயினத்தா ராகுதல் நாகம்<br/>
விரிபெடையோ டாடிவிட் டற்று.<br/>
<br/>
2.25 அறிவுடைமை<br/>
<br/>
241. பகைவர் பணிவிடம் நோக்கித் தகவுடையார்<br/>
தாமேயும் நாணித் தலைச்செல்லார் காணாய்<br/>
இளம்பிறை யாயக்கால் திங்களைச் சேராது<br/>
அணங்கருந் துப்பின் அரா.<br/>
<br/>
242. நளிகடல் தண்சேர்ப்ப நல்கூர்ந்த மக்கட்கு<br/>
அணிகல மாவ தடக்கம் - பணிவில்சீர்<br/>
மாத்திரை யின்றி நடக்குமேல் வாமுர்<br/>
கோத்திரம் கூறப் படும்.<br/>
<br/>
243. எந்நிலத்து வித்திடினும் காஞ்சிரங்காய் தெங்காகா<br/>
தென்னாட் டவருஞ் சுவர்க்கம் புகுதலால்<br/>
தன்னாற்றா னாகும் மறுமை வடதிசையும்<br/>
கொன்னாளர் சாலப் பலர்.<br/>
<br/>
244. வேம்பின் இலையுள் கனியினும் வாழைதன்<br/>
தீஞ்சுவை யாதும் திரியாதாம் ஆங்கே<br/>
இனந்தீ தெனினும் இயல்புடையார் கேண்மை<br/>
மனந்தீதாம் பக்கம் அரிது.<br/>
<br/>
245. கடல்சார்ந்தும் இன்னீர் பிறக்கும், மலைசார்ந்தும்<br/>
உப்பீண் டுவரி பிறத்தலால் தத்தம்<br/>
இனத்தனையர் அல்லர் எறிகடற்றண் சேர்ப்ப<br/>
மனத்தனையர் மக்களென் பார்.<br/>
<br/>
246. பராஅரைப் புன்னை படுகடல் தண்சேர்ப்ப<br/>
ஒராஅலும் ஒட்டலுஞ் செய்பவோ? - நல்ல<br/>
ம்ருஉச்செய் தியார்மாட்டும் தங்கு மனத்தார்<br/>
விராஅஅய்ச் செய்யாமை நன்று.<br/>
<br/>
247. உணர உணரும் உணர்வுடை யாரைப்<br/>
புணரப் புணருமாம் இன்பம் - புணா஢ன்<br/>
தெரியத் தெரியும் தெரிவிலா தாரைப்<br/>
பிரியப் பிரியுமாம் நோய்.<br/>
<br/>
248. நன்னிலைக்கண் தன்னை நிறுப்பானும், தன்னை<br/>
நிலைகலக்கிக் கீழிடு வானும் - நிலையினும்<br/>
மேன்மே லுயர்த்து நிறுப்பானும், தன்னைத்<br/>
தலையாகச் செய்வானும் தான்.<br/>
<br/>
249. கரும வரிசையால் கல்லாதார் பின்னும்<br/>
பெருமை யுடையாரும் சேறல் - அருமரபின்<br/>
ஓதம் அரற்றும் ஒலிகடல் தண்சேர்ப்ப<br/>
பேதைமை யன்ற தறிவு.<br/>
<br/>
250. கருமமு முட்படாப் போகமும் துவ்வாத்<br/>
தருமமும் தக்கார்க்கே செய்யா - ஒருநிலையே<br/>
முட்டின்றி மூன்று முடியமேல் அஃதென்ப<br/>
பட்டினம் பெற்ற கலம்.<br/>
<br/>
2.26 அறிவின்மை<br/>
<br/>
251. நுண்ணுணர் வின்மை வறுமை, அஃதுடைமை<br/>
பண்ணப் பணைத்த பெருஞ்செல்வம் - எண்ணுங்கால்<br/>
பெண்ணவாய் ஆணிழந்த பேடி யணியாளோ,<br/>
கண்ணவாத் தக்க கலம்.<br/>
<br/>
252. பல்லான்ற கேள்விப் பயனுணர்வார் பாடழிந்து<br/>
அல்ல லுழப்ப தறிதிரேல் - தொல்சிறப்பின்<br/>
நாவின் கிழத்தி யுறைதலால் சேராளே<br/>
பூவின் கிழத்தி புலந்து.<br/>
<br/>
253. கல்லென்று தந்தை கழற அதனையோர்<br/>
சொல்லென்று கொள்ளா திகழ்ந்தவன் - மெல்ல<br/>
எழுத்தோலை பல்லார்முன் நீட்ட விளியா<br/>
வழுக்கோலைக் கொண்டு விடும்.<br/>
<br/>
254. கல்லாது நீண்ட ஒருவன் உலகத்து<br/>
நல்லறி வாள ரிடைப்புக்கு - மெல்ல<br/>
இருப்பினும் நாயிருந் தற்றே, இராஅது<br/>
உரைப்பினும் நாய்குரைத் தற்று.<br/>
<br/>
255. புல்லாப்புன் கோட்டிப் புலவ ரிடைப்புக்குக்<br/>
கல்லாத சொல்லும் கடையெல்லாம் - கற்ற<br/>
கடாஅயினும் சான்றவர் சொல்லார் பொருண்மேல்<br/>
படாஅ விடுபாக் கறிந்து.<br/>
<br/>
256. கற்றறிந்த நாவினார் சொல்லார்தம் சோர்வஞ்சி<br/>
மற்றைய ராவார் பகர்வர் பனையின்மேல்<br/>
வற்றிய ஓலை கலகலக்கும் எஞ்ஞான்றும்<br/>
பச்சோலைக் கில்லை யொலி.<br/>
<br/>
257. பன்றிக்கூழ்ப் பத்தரில் தேமா வடித்தற்றால்<br/>
நன்றறியா மாந்தர்க் கறத்தா றுரைக்குங்கால்<br/>
குன்றின்மேற் கொட்டுந் தறிபோல் தலைதகர்ந்து<br/>
சென்றிசையா வாகுஞ் செவிக்கு.<br/>
<br/>
258. பாலால் கழீஇப் பலநாள் உணக்கினும்<br/>
வாலிதாம் பக்கம் இருந்தைக் கிருந்தன்று<br/>
கோலால் கடாஅய்க் குறினும் புகலொல்லா<br/>
நோலா உடம்பிற் கறிவு.<br/>
<br/>
259. பொழிந்தினிது நாறினும் பூமிசைதல் செல்லாது<br/>
இழிந்தவை காமுறூஉம் ஈப்போல், - இழிந்தவை<br/>
தாங்கலந்த நெஞ்சினார்க் கென்னாகும் தக்கார்வாய்த்<br/>
தேன்கலந்த தேற்றச்சொல் தேர்வு.<br/>
<br/>
260. கற்றா ருரைக்கும் கசடறு நுண்கேள்வி<br/>
பற்றாது தன்னெஞ் சுதைத்தலால் - மற்றுமோர்<br/>
தன்போ லொருவன் முகநோக்கித் தானுமோர்<br/>
புன்கோட்டி கொள்ளுமாம் கீழ்.<br/>
<br/>
2.27 நன்றியில் செல்வம்<br/>
<br/>
261. அருகல தாகிப் பலபழுத்தக் கண்ணும்<br/>
பொரிதாள் விளவினை வாவல் குறுகா<br/>
பெரிதணிய ராயினும் பீடிலார் செல்வம்<br/>
கருதும் கடப்பாட்ட தன்று.<br/>
<br/>
262. அள்ளிக்கொள் வன்ன குறுமுகிழ வாயினும்<br/>
கள்ளிமேல் கைந்நீட்டார் சூடும்பூ அன்மையால்<br/>
செல்வம் பெரிதுடைய ராயினும் கீழ்களை<br/>
நள்ளார் அறிவுடை யார்.<br/>
<br/>
263. மல்கு திரைய கடற்கோட் டிருப்பினும்,<br/>
வல்லூற் றுவரில் கிணற்றின்கண் சென்றுண்பர்<br/>
செல்வம் பெரிதுடைய ராயினும் சேண்சென்றும்<br/>
நல்குவார் கட்டே நசை.<br/>
<br/>
264. புணர்கடல்சூழ் வையத்துப் புண்ணியமோ வேறே<br/>
உணர்வ துடையா ரிருப்ப - உணர்விலா<br/>
வட்டும் வழுதுணையும் போல்வாரும் வாழ்வரே<br/>
பட்டும் துகிலும் உடுத்து.<br/>
<br/>
265. நல்லார் நயவர் இருப்ப நயமிலாக்<br/>
கல்லார்க்கொன் றாகிய காரணம் - தொல்லை<br/>
வினைப்பய னல்லது வேனெடுங் கண்ணாய்<br/>
நினைப்ப வருவதொன் றில்.<br/>
<br/>
266. நாறாக் தகடேபோல் நன்மலர்மேற் பொற்பாவாய்<br/>
நீறாய் நிலத்து விளியரோ - வேறாய<br/>
புன்மக்கள் பக்கம் புகுவாய்நீ பொன்போலும்<br/>
நன்மக்கள் பக்கம் துறந்து.<br/>
<br/>
267. நயவார்கண் நல்குரவு நாணின்று கொல்லோ<br/>
பயவார்கண் செல்வம் பரம்பப் பயின்கொல்<br/>
வியவாய்காண் வேற்கண்ணாய் இவ்விரண்டும் ஆங்கே<br/>
நயவாது நிற்கு நிலை.<br/>
<br/>
268. வலவைக ளல்லாதார் காலாறு சென்று<br/>
கலவைகள் உண்டு கழிப்பர் - வலவைகள்<br/>
காலாறும் செல்லார் கருனையால் துய்ப்பவே<br/>
மேலாறு பாய விருந்து.<br/>
<br/>
269. பொன்னிறச் செந்நெல் பொதியொடு பீள்வாட<br/>
மின்னொளிர் வானங் கடலுள்ளுங் கான்றுகுக்கும்<br/>
வெண்மை யுடையார் விழுச்செல்வம் எய்தியக்கால்<br/>
வண்மையும் அன்ன தகைத்து.<br/>
<br/>
270. ஓதியும் ஓதார் உணர்விலார் ஓதாதும்<br/>
ஓதி யனையார் உணர்வுடையார் - தூய்தாக<br/>
நல்கூர்ந்தும் செல்வர் இரவாதார், செல்வரும்<br/>
நல்கூர்ந்தார் ஈயா ரெனின்.<br/>
<br/>
2.28 ஈயாமை<br/>
<br/>
271. நட்டார்க்கும் நள்ளா தவர்க்கும் உளவரையால்<br/>
அட்டது பாத்துண்டல் அட்டுண்டல் - ஆட்டது<br/>
அடைத்திருந் துண்டொழுகும் ஆவதின் மாக்கட்கு<br/>
அடைக்குமாம் ஆண்டைக் கதவு.<br/>
<br/>
272. எத்துணை யானும் இயைந்த அளவினால்<br/>
சிற்றறஞ் செய்தார் தலைப்படுவர் - மற்றைப்<br/>
பெருஞ்செல்வம் எய்தியக்கால் பின்னறிதும் என்பார்<br/>
அழிந்தார் பழிகடலத் துள்.<br/>
<br/>
273. துய்த்துக் கழியான் துறவோர்க்கொன் றீகலான்<br/>
வைத்துக் கழியும் மடவோனை - வைத்த<br/>
பொருளும் அவனை நகுமே உலகத்து<br/>
அருளும் அவனை நகும்.<br/>
<br/>
274. கொடுத்தலும் துய்த்தலும் தேற்றா இடுக்குடை<br/>
உள்ளத்தான் பெற்ற பெருஞ்செல்வம் - இல்லத்து<br/>
உருவுடைக் கன்னியரைப் போலப் பருவத்தால்<br/>
ஏதிலான் துய்க்கப் படும்.<br/>
<br/>
275. எறிநீர்ப் பெருங்கடல் எய்தி யிருந்தும்<br/>
அறுநீர்ச் சிறுகிணற் றூறல்பார்த் துண்பர்<br/>
மறுமை யறியாதா ராக்கத்தின் சான்றோர்<br/>
கழிநல் குரவே தலை.<br/>
<br/>
276. எனதென தென்றிருக்கும் ஏழை பொருளை<br/>
எனதென தென்றிருப்பன் யானும் - தனதாயின்<br/>
தானும் அதனை வழங்கான் பயன்துவ்வான்<br/>
யானும் அதனை அது.<br/>
<br/>
277. வழங்காத செல்வரின் நல்கூர்ந்தார் உய்ந்தார்<br/>
இழந்தா ரெனப்படுதல் உய்ந்தார் - உழந்ததனைக்<br/>
காப்புய்ந்தார் கல்லுதலும் உய்ந்தார்தங் கைந்நோவ<br/>
யாப்புயந்தார் உய்ந்த பல.<br/>
<br/>
278. தனதாகத் தான்கொடான் தாயத் தவரும்<br/>
தமதாய போழ்தே கொடாஅர் - தனதாக<br/>
முன்னே கொடுப்பின் அவர்கடியார் தான்கடியான்<br/>
பின்னை அவர்கொடுக்கும் போழ்து.<br/>
<br/>
279. இரவலர் கன்றாக ஈவார்ஆ வாக<br/>
விரகிற் சுரப்பதாம் வண்மை - விரகின்றி<br/>
வல்லவர் ஊன்ற வடிஆபோல் வாய்வைத்துக்<br/>
கொல்லச் சுரப்பதாம் கீழ்.<br/>
<br/>
280. ஈட்டலும் துன்பமற் றீட்டிய வொண்பொருளைக்<br/>
காத்தலும் ஆங்கே கடுந்துன்பம் - காத்தல்<br/>
குறைபடில் துன்பம் கெடில்துன்பம் துன்பக்கு<br/>
உறைபதி மற்றைப் பொருள்.<br/>
<br/>
2.29 இன்மை<br/>
<br/>
281. அத்திட்ட கூறை அரைச்சுற்ற வாழினும்<br/>
பத்தெட் டுடைமை பலருள்ளும் பாடெய்தும்<br/>
ஒத்த குடிப்பிறந்தக் கண்ணுமொன் றில்லாதார்<br/>
செத்த பிணத்தின் கடை.<br/>
<br/>
282. நீரினும் நுண்ணிது நெய்யென்பார், நெய்யினும்<br/>
யாரும் அறிவர் புகைநுட்பம் - தேரின்<br/>
நிரப்பிடும்பை யாளன் புகுமே, புகையும்<br/>
புகற்கா஢ய பூழை நுழைந்து.<br/>
<br/>
283. கல்லோங் குயர்வரைமேல் காந்தள் மலராக்கால்<br/>
செல்லாவாம் செம்பொறி வண்டினம் - கொல்லைக்<br/>
கலாஅற் கிளிகடியுங் கானக நாட<br/>
இலாஅஅர்க் கில்லை தமர்.<br/>
<br/>
284. உண்டாய போழ்தின் உடைந்துழிக் காகம்போல்<br/>
தொண்டரா யிரவர் தொகுபவே - வண்டாய்த்<br/>
திரிதரும் காலத்துத் தீதிலிரோ என்பார்<br/>
ஒருவரும் இல்வுலகத் தில்.<br/>
<br/>
285. பிறந்த குலமாயும் பேராண்மை மாயும்<br/>
சிறந்ததங் கல்வியும் மாயும் - கறங்கருவி<br/>
கன்மேல் க்ழுஉங் கணமலை நன்னாட<br/>
இன்மை தழுவப்பட் டார்க்கு.<br/>
<br/>
286. உள்கூர் பசியால் உழைநசைஇச் சென்றார்கட்கு<br/>
உள்ளூ ரிருந்துமோன் றாற்றாதான் - உள்ளூர்<br/>
இருந்துயிர் கொன்னே கழியாது தான்போய்<br/>
விருந்தினன் ஆதலே நன்று.<br/>
<br/>
287. நீர்மையே யன்றி நிரம்ப எழுந்ததங்<br/>
கூர்மையும் எல்லாம் ஒருங்கிழப்பர் - கூர்மையின்<br/>
முல்லை அலைக்கும் எயிற்றாய். நிரப்பென்னும்<br/>
அல்லல் அடையப்பட் டார்.<br/>
<br/>
288. இட்டாற்றுப் பட்டொன் றிரந்தவர்க் காற்றாது<br/>
முட்டாற்றுப் பட்டும் முயன்றுள்ளூர் வாழ்தலின்<br/>
நெட்டாற்றுச் சென்று நிரைமனையில் கைந்நீட்டும்<br/>
கெட்டாற்று வாழ்க்கையே நன்று.<br/>
<br/>
289. கடகம் செறிந்ததங் கைகளால் வாங்கி<br/>
அடகு பறித்துக்கொண் டட்டுக் - குடைகலனா<br/>
உப்பிலி வெந்தைதின் றுள்ளற்று வாழ்பவே,<br/>
துப்புரவு சென்றுலந்தக் கால்.<br/>
<br/>
290. ஆர்த்த பொறிய அணிகிளர் வண்டினம்<br/>
பூத்தொழி கொம்பின்மேல் செல்லாவாம் - நீர்த்தருவி<br/>
தாழா உயர்சிறப்பின் தண்குன்ற நன்னாட<br/>
வாழாதார்க் கில்லை தமர்.<br/>
<br/>
2.30 மானம்<br/>
<br/>
291. திருமதுகை யாகத் திறனிலார் செய்யும்<br/>
பெருமிதம் கண்டக் கடைத்தும் - எரிமண்டிக்<br/>
கானந் தலைப்பட்ட தீப்போல் கனலுமே,<br/>
மான முடையார் மனம்.<br/>
<br/>
292. என்பாய் உகினும் இயல்பிலார் பின்சென்று<br/>
தம்பா டுரைப்பரோ தம்முடையார் - தம்பாடு<br/>
உரையாமை முன்னுணரும் ஒண்மை யுடையார்க்கு<br/>
உரையாரோ தாமுற்ற நோய்.<br/>
<br/>
293. யாமாயின் எம்மில்லம் காட்டுதும் தாமாயின்<br/>
காணவே கற்பழியும் என்பார்போல் - நாணிப்<br/>
புறங்கடை வைத்தீவர் சோறும் அதனால்<br/>
மறந்திடுக செல்வர் தொடர்பு.<br/>
<br/>
294. இம்மையும் நன்றாம் இயல்நெறியும் கைவிடாது<br/>
உம்மையும் நல்ல பயத்தலால் - செம்மையின்<br/>
நானம் கமழும் கதுப்பினாய். நன்றேகாண்<br/>
மான முடையார் மதிப்பு.<br/>
<br/>
295. பாவமும் ஏனைப் பழியும் படவருவ<br/>
சாயினும் சான்றவர் செய்கலார் - சாதல்<br/>
ஒருநாள் ஒருபொழுதைத் துன்பம் அவைபோல்<br/>
அருநவை ஆற்றுதல் இன்று.<br/>
<br/>
296. மல்லன்மா ஞாலத்து வாழ்பவ ருள்ளெல்லாம்<br/>
செல்வ ரெனினும் கொடாதவர் நல்கூர்ந்தார்<br/>
நல்கூர்ந்தக் கண்ணும் பெருமுத் தரையரே,<br/>
செல்வரைச் சென்றிரவா தார்.<br/>
<br/>
297. கடையெலாம் காய்பசி அஞ்சுமற் றேனை<br/>
இடையெலாம் இன்னாமை அஞ்சும் - புடைபரந்த<br/>
விற்புருவ வேனெடுங் கண்ணாய் தலையெல்லாம்<br/>
சொற்பழி அஞ்சி விடும்.<br/>
<br/>
298. நல்லர் பெரிதளியர் நல்கூர்ந்தார் என்றெள்ளிச்<br/>
செல்வர் சிறுநோக்கு நோக்குங்கால் - கொல்லன்<br/>
உலையூதும் தீயேபோல் உள்கனலும் கொல்லோ,<br/>
தலையாய சான்றோர் மனம்.<br/>
<br/>
299. நச்சியார்க் கீயாமை நாணன்று நாணாளும்<br/>
அச்சத்தால் நாணுதல் நாணன்றாம் - எச்சத்தின்<br/>
மெல்லிய ராகித்தம் மேலாயார் செய்தது<br/>
சொல்லா திருப்பது நாண்.<br/>
<br/>
300. கடமா தொலைச்சிய கானுறை வேங்கை<br/>
இடம்வீழ்ந்த துண்ணா திறக்கும் - இடமுடைய<br/>
வானகம் கையுறினும் வேண்டார் விழுமியோர்<br/>
மானம் மழுங்க வரின்.<br/>
<br/>
2.31 இரவச்சம்<br/>
<br/>
301. நம்மாலே யாவரிந் நல்கூர்ந்தார் எஞ்ஞான்றும்<br/>
தம்மாலாம் ஆக்கம் இலரென்று - தம்மை<br/>
மருண்ட மனத்தார்பின் செல்பவோ தாமும்<br/>
தெருண்ட அறிவி னவர்.<br/>
<br/>
302. இழித்தக்க செய்தொருவன் ஆர உணலின்<br/>
பழித்தக்க செய்யான் பசித்தல் தவறோ?<br/>
விழித்திமைக்கு மாத்திரை யன்றோ ஒருவன்<br/>
அழித்துப் பிறக்கும் பிறப்பு.<br/>
<br/>
303. இல்லாமை கந்தா இரவு துணிந்தொருவர்<br/>
செல்லாரும் அல்லர் சிறுநெறி - புல்லா<br/>
அகம்புகுமின் உண்ணுமின் என்பவர்மாட் டல்லான்<br/>
முகம்புகுதல் ஆற்றுமோ மேல்?<br/>
<br/>
304. திருத்தன்னை நீப்பினும் தெய்வம் செறினும்<br/>
உருத்த மனத்தோ டுயர்வுள்ளி னல்லால்<br/>
அருத்தம் செறிக்கும் அறிவிலார் பின்சென்று<br/>
எருத்திறைஞ்சி நில்லாதாம் மேல்.<br/>
<br/>
305. கரவாத திண்ணன்பின கண்ணன்னார் கண்ணும்<br/>
இரவாது வாழ்வதாம் வாழ்க்கை - இரவினை<br/>
உள்ளுங்கால் உள்ளம் உருகுமால் என்கொலோ<br/>
கொள்ளுங்கால் கொள்வார் குறிப்பு.<br/>
<br/>
306. இன்னா இயைக இனிய ஒழிகென்று<br/>
தன்னையே தானிரப்பத் தீர்வதற் - கென்னைகொல்<br/>
காதல் கவற்றும் மனத்தினாற் கண்பாழ்பட்டு<br/>
ஏதி லவரை இரவு.<br/>
<br/>
307. என்றும் புதியார் பிறப்பினும் இவ்வுலகத்<br/>
தென்று மவனே பிறக்கலான் - குன்றின்<br/>
பரப்பெலாம் பொன்னொழுகும் பாயருவி நாட<br/>
இரப்பாரை எள்ளா மகன்.<br/>
<br/>
308. புறுத்துத்தன் இன்மை நலிய அகத்துத்தன்<br/>
நன்ஞானம் நீக்கி நிறீஇ ஒருவனை<br/>
ஈயாய் எனக்கென் றிரப்பானேல் அந்நிலையே<br/>
மாயானோ மாற்றி விடின்.<br/>
<br/>
309. ஒருவ ரொருவரைச் சார்ந்தொழுகல் ஆற்றி<br/>
வழிபடுதல் வல்லுத லல்லால் - பரிசழிந்து<br/>
செய்யீரோ என்னானும் என்னுஞ்சொற் கின்னாதே<br/>
பையத்தான் செல்லும் நெறி?<br/>
<br/>
310. பழமைகந் தாகப் பசைந்த வழியே<br/>
கிழமைதான் யாதானும் செய்க - கிழமை<br/>
பொறார் அவரென்னின் பொத்தித்தம் நெஞ்சத்<br/>
தறாஅச் சுடுவதோர் தீ.<br/>
<br/>
2.32 அவையறிதல்<br/>
<br/>
311. மெய்ஞ்ஞானக் கோட்டி உறழ்வழி விட்டாங்கோர்<br/>
அஞ்ஞானந் தந்திட் டதுவாங் கறத்துழாய்க்<br/>
கைஞ்ஞானங் கொண்டொழுகுங் காரறி வாளர்முன்<br/>
சொன்ஞானஞ் சோர விடல்.<br/>
<br/>
312. நாப்பாடம் சொல்லி நயமுணர்வார் போல்செறிக்கும்<br/>
தீப்புலவர் சேரார் செறிவுடையார் - தீப்புலவன்<br/>
கோட்டியுள் குன்றக் குடிப்பழிக்கும் அல்லர்க்கால்<br/>
தோட்புடைக் கொள்ளா எழும்.<br/>
<br/>
313. சொற்றாற்றுக் கொண்டு சுனைத்தெழுதல் காமுறுவர்,<br/>
கற்றாற்றல் வன்மையும் தாம்தேறார் - கற்ற<br/>
செலவுரைக்கும ஆறறியார் தோற்ப தறியார்<br/>
பலவுரைக்கும் மாந்தர் பலர்.<br/>
<br/>
314. கற்றதூஉ மின்றிக் கணக்காயர் பாடத்தால்<br/>
பெற்றதாம் பேதையோர் சூத்திரம் - மற்றதனை<br/>
நல்லா ரிடைப்புக்கு நாணாது சொல்லித்தன்<br/>
புல்லறிவு காட்டி விடும்.<br/>
<br/>
315. வென்றிப் பொருட்டால் விலங்கொத்து மெய்கொள்ளார்<br/>
கன்றிக் கறுத்தெழுந்து காய்வாரோ - டொன்றி<br/>
உரைவித் தகமெழுவார் காண்பவே, கையுள்<br/>
சுரைவித்துப் போலுந்தம் பல்.<br/>
<br/>
316. பாடமே ஓதிப் பயன்தெரிதல் தேற்றாத<br/>
முடர் முனிதக்க சொல்லுங்கால் - கேடருஞ்சீர்ச்<br/>
சான்றோர் சமழ்த்தனர் நிற்பவே, மற்றவரை<br/>
ஈன்றாட் கிறப்பப் பரிந்து.<br/>
<br/>
317. பெறுவது கொள்பவர் தோள்போல் நெறிப்பட்டுக்<br/>
கற்பவர்க் கெல்லாம் எளியநூல் - மற்றம்<br/>
முறிபுரை மேனியர் உள்ளம்போன் றியார்க்கும்<br/>
அறிதற் கா஢ய பொருள்.<br/>
<br/>
318. புத்தகமே சாலத் தொகுத்தும் பொருடெரியார்<br/>
உய்த்தக மெல்லா நிறைப்பினும் - மற்றவற்றைப்<br/>
போற்றும் புலவரும் வேறே பொருடெரிந்து<br/>
தேற்றும் புலவரும் வேறு.<br/>
<br/>
319. பொழிப்பகல நுட்பநூ லெச்சமிந் நான்கின்<br/>
கொழித்தகலங் காட்டாதார் சொற்கள் - பழிப்பில்<br/>
நிரையாமா சேர்க்கும் நெடுங்குன்ற நாட<br/>
உரையாமோ நூலிற்கு நன்கு?<br/>
<br/>
320. இற்பிறப் பில்லா ரெனைத்துநூல் கற்பினும்<br/>
சொற்பிறரைக் காக்குங் கருவியரோ? - இற்பிறந்த<br/>
நல்லறி வாளர் நவின்றநூல் தேற்றாதார்<br/>
புல்லறிவு தாமறிவ தில்.<br/>
<br/>
2.33 புல்லறிவாண்மை<br/>
<br/>
321. அருளின் அறமுரைக்கும் அன்புடையார் வாய்ச்சொல்<br/>
பொருளாகக் கொள்வர் புலவர் - பொருளல்லா<br/>
ஏழை அதனை இகழ்ந்துரைக்கும் பாற்கூழை<br/>
முழை சுவையுணரா தாங்கு.<br/>
<br/>
322. அவ்வியம் இல்லார் அறத்தா றுரைக்குங்கால்<br/>
செவ்விய ரல்லார் செவிகொடுத்தும் கேட்கலார்<br/>
கவ்வித்தோல் தின்னும் குணுங்கர்நாய் பாற்சோற்றின்<br/>
செவ்விய கொளல்தேற்றா தாங்கு.<br/>
<br/>
323. இமைக்கும் அளவிற்றம் இன்னுயிர்போம் மார்க்கம்<br/>
எனைத்தானும் தாங்கண் டிருந்தும் - தினைத்துணையும்<br/>
நன்றி புரிகல்லா நாணின் மடமாக்கள்<br/>
பொன்றிலென் பொன்றாக்கா லென்?<br/>
<br/>
324. உளநாள் சிலவால் உயிர்க்கேமம் இன்றால்,<br/>
பலர்மன்னுந் தூற்றும் பழியால், - பலருள்ளும்<br/>
கண்டாரோ டெல்லாம் நகாஅ தெவனொருவன்<br/>
தண்டித் தனிப்பகை கோள்.<br/>
<br/>
325. எய்தி யிருந்த அவைமுன்னர்ச் சென்றெள்ளி<br/>
வைதான் ஒருவன் ஒருவனை - வைய<br/>
வயப்பட்டான் வாளா இருப்பானேல், வைதான்<br/>
வியத்தக்கான் வாழும் எனின்.<br/>
<br/>
326. மூப்புமேல் வாராமை முன்னே அறவினையை<br/>
ஊக்கி அதன்கண் முயலாதான் - நூக்கிப்<br/>
புறத்திரு போகென்னும் இன்னாச்சொல் இல்லுள்<br/>
தொழுத்தையால் கூறப் படும்.<br/>
<br/>
327. தாமேயும் இன்புறார், தக்கார்க்கு நன்றாற்றார்<br/>
ஏமஞ்சார் நன்னெறியும் சேர்கலார் - தாமயங்கி<br/>
ஆக்கத்துள் தூங்கி அவத்தமே வாழ்நாளைப்<br/>
போக்குவார் புல்லறிவி னார்.<br/>
<br/>
328. சிறுகாலை யேதமக்குச் செல்வுழி வல்சி<br/>
இறுகிறுகத் தோட்கோப்புக் கொள்ளார் - இறுகிறுகிப்<br/>
பின்னறிவாம் என்றிருக்கும் பேதையார் கைகாட்டும்<br/>
பொன்னும் புளிவிளிங்கா யாம்.<br/>
<br/>
329. வெறுமை யிடத்தும் விழிப்பிணிப் போழ்தும்<br/>
மறுமை மனத்தாரே யாகி - மறுமையை<br/>
ஐந்தை யனைத்தானும் ஆற்றிய காலத்துச்<br/>
சிந்தியார் சிற்றறிவி னார்.<br/>
<br/>
330. என்னேமற் றிவ்வுடம்பு பெற்றும் அறம்நினையார்<br/>
கொன்னே கழிப்பர்தம் வாழ்நாளை - அன்னோ<br/>
அளவிறந்த காதற்றம் ஆருயி ரன்னார்க்<br/>
கொளஇழைக்கும் கூற்றமும் கண்டு.<br/>
<br/>
2.34 பேதைமை<br/>
<br/>
331. கொலைஞர் உலையேற்றித் தீமடுப்ப ஆமை<br/>
நிலையறியா தந்நீர்ப் படிந்தாடி யற்றே<br/>
கொலைவல் பெருங்கூற்றம் கோள்பார்ப்ப ஈண்டை<br/>
வலையகத்துச் செம்மாப்பார் மாண்பு.<br/>
<br/>
332. பெருங்கட லாடிய சென்றார் ஒருங்குடன்<br/>
ஓசை அவிந்தபின் ஆடுது மென்றற்றால்<br/>
இற்செய் குறைவினை நீக்கி அறவினை<br/>
மற்றறிவாம் என்றிருப்பார் மாண்பு.<br/>
<br/>
333. குலந்தவம் கல்வி குடிநம்முப் பைந்தும்<br/>
விலங்காமல் எய்தியக் கண்ணும் - நலஞ்சான்ற<br/>
மையறு தொல்சீர் உலகம் அறியாமை<br/>
நெய்யிலாப் பாற்சோற்றின் நேர்.<br/>
<br/>
334. கன்னனி நல்ல கடையாய மாக்களின்<br/>
சொன்னனி தாமுணரா வாயினும் - இன்னினியே<br/>
நிற்றல் இருத்தல் கிடத்தல் இயங்குதலேன்<br/>
றுற்றவர்க்குத் தாமுதவ லான்.<br/>
<br/>
335. பெறுவதொன் றின்றியும் பெற்றானே போலக்<br/>
கறுவுகொண் டேலாதார் மாட்டும் - கறுவினால்<br/>
கோத்தின்னா கூறி உரையாக்கால் பேதைக்கு<br/>
நாத்தின்னும் நல்ல சுனைத்து.<br/>
<br/>
336. தங்கள் மரபில்லார் பின்சென்று தாமவரை<br/>
எங்கண் வணக்குதும் என்பவர் - புன்கேண்மை<br/>
நற்றளிர்ப் புன்னை மலருங் கடற்சேர்ப்ப<br/>
கற்கிள்ளிக் கையிழந் தற்று.<br/>
<br/>
337. ஆகா தெனினும் அகத்துநெய் யுண்டாகின்<br/>
போகா தெறும்பு புறஞ்சுற்றும் - யாதும்<br/>
கொடாஅ ரெனினும் உடையாரைப் பற்றி<br/>
விடாஅர் உலகத் தவர்.<br/>
<br/>
338. நல்லவை நாடொறும் எய்தார் அறஞ்செய்யார்<br/>
இல்லாதார்க் கியாதொன்றும் ஈகலார் - எல்லாம்<br/>
இனியார்தோள் சேரார் இசைபட வாழார்<br/>
முனியார்கொல் தாம்வாழும் நாள்.<br/>
<br/>
339. விழைந்தொருவர் தம்மை வியப்ப ஒருவர்<br/>
விழைந்திலேம் என்றிருக்கும் கேண்மை - தழங்குகுரல்<br/>
பாய்திரைசூழ் வையம் பயப்பினும் இன்னாதே<br/>
ஆய்நலம் இல்லாதார் மாட்டு.<br/>
<br/>
340. கற்றனவும் கண்ணகன்ற சாயலும் இற்பிறப்பும்<br/>
பக்கத்தார் பாராட்டப் பாடெய்தும் தானுரைப்பின்<br/>
மைத்துனர் பல்கி மருந்தின் தணியாத<br/>
பித்தனென் றெள்ளப் படும்.<br/>
<br/>
2.35 கீழ்மை<br/>
<br/>
341. கப்பி கடவதாக் காலைத்தன் வாய்ப்பெயினும்<br/>
குப்பை கிளைப்போவாக் கோழிபோல் - மிக்க<br/>
கனம்பொதிந்த நூல்விரித்துக் காட்டினும் கீழ்தன்<br/>
மனம்புரிந்த வாறே மிகும்.<br/>
<br/>
342. காழாய கொண்டு கசடற்றார் தஞ்சாரல்<br/>
தாழாது போவாம் எனஉரைப்பின் - கீழ்தான்<br/>
உறங்குவாம் என்றெழுந்து போமாம், அஃதன்றி<br/>
மறங்குமாம் மற்றொன் றுரைத்து.<br/>
<br/>
343. பெருநடை தாம்பெறினும் பெற்றி பிழையா<br/>
தொருநடைய ராகுவர் சான்றோர் - பெருநடை<br/>
பெற்றக் கடைத்தும் பிறங்கருவி நன்னாட<br/>
வற்றாம் ஒருநடை கீழ்.<br/>
<br/>
344. தினையனைத்தே யாயினும் செய்தநன் றுண்டால்<br/>
பனையனைத்தா உள்ளுவர் சான்றோர் - பளையனைத்<br/>
தென்றும் செயினும் இலங்கருவி நன்னாட<br/>
நன்றில நன்றறியார் மாட்டு.<br/>
<br/>
345. பொற்கலத் தூட்டிப் புறந்தரினும் நாய்பிறர்<br/>
எச்சிற் கிமையாது பார்த்திருக்கும் - அச்சீர்<br/>
பெருமை யுடைத்தாக் கொளினுங்கீழ் செய்யும்<br/>
கருமங்கள் வேறு படும்.<br/>
<br/>
346. சக்கரச் செல்வம் பெறினும் விழுமியோர்<br/>
எக்காலும் சொல்லார் மிகுதிச்சொல் - எக்காலும்<br/>
முந்திரிமேற் காணி மிகுவதேல் கீழ்தன்னை<br/>
இந்திரனா எண்ணி விடும்.<br/>
<br/>
347. மைதீர் பசும்பொன்மேல் மாண்ட மணியழுத்திச்<br/>
செய்த தெனினுஞ் செருப்புத்தன் காற்கேயாம்<br/>
எய்திய செல்வத்த ராயினும்  கீழ்களைச்<br/>
செய்தொழிலால் காணப் படும்.<br/>
<br/>
348. கடுக்கெனச் சொல்வற்றாம், கண்ணோட்டம் இன்றாம்<br/>
இடுக்கண் பிறர்மாட் டுவக்கும், - அடுத்தடுத்து<br/>
வேகம் உடைத்தாம், விறன்மலை நன்னாட<br/>
ஏகுமாம் எள்ளுமாம் கீழ்.<br/>
<br/>
349. பழைய ரிவரென்று பன்னாட்பின் நிற்பின்<br/>
உழையினிய ராகுவர் சான்றோர் - விழையாதே<br/>
கள்ளுயிர்க்கும் நெய்தற் கனைகடல் தண்சேர்ப்ப<br/>
எள்ளுவர் கீழா யவர்.<br/>
<br/>
350. கொய்புல் கொடுத்துக் குறைத்தென்றும் தீற்றினும்<br/>
வையம்பூண் கல்லா சிறுகுண்டை - ஐயகேள்,<br/>
எய்திய செல்வத்த ராயினும் கீழ்களைச்<br/>
செய்தொழிலாற் காணப் படும்.<br/>
<br/>
2.36 கயமை<br/>
<br/>
351. ஆர்த்த அறிவினர் ஆண்டிளைய ராயினும்<br/>
காத்தோம்பித் தம்மை அடக்குப - மூத்தொறூஉம்<br/>
தீத்தொழிலே கன்றித் திரிதந் தெருவைபோல்<br/>
போத்தறார் புல்லறிவி னார்.<br/>
<br/>
352. செழும்பெரும் பொய்கையுள் வாழினும் என்றும்<br/>
வழும்பறுக்க கில்லாவாம் தேரை - வழும்பில்சீர்<br/>
நூல்கற்றக் கண்ணும் நுணுக்கமொன் றில்லாதார்<br/>
தேர்கிற்கும் பெற்றி அரிது.<br/>
<br/>
353. கணமலை நன்னாட. கண்ணின் றொருவர்<br/>
குணனேயுங் கூற்ற கா஢தால், - குணனழுங்கக்<br/>
குற்றம் உழைநின்று கூறுஞ் சிறியவர்கட்கு<br/>
எற்றா லியன்றதோ நா.<br/>
<br/>
354. கோடேந் தகலல்குல் பெண்டிர்தம் பெண்ணீர்மை<br/>
சேடியர் போலச் செயல்தேற்றார் - கூடிப்<br/>
புதுப்பெருக்கம் போலத்தம் பெண்ணீர்மை காட்டி<br/>
மதித்திறப்பர் மற்றை யவர்.<br/>
<br/>
355. தளிர்மேலே நிற்பினும் தட்டாமற் செல்லா<br/>
உளிநீரார் மாதோ கயவர் - அளிநீரார்க்<br/>
கென்னானும் செய்யார் எனைத்தானும் செய்பவே<br/>
இன்னாங்கு செய்வார்ப் பெறின்.<br/>
<br/>
356. மலைநலம் உள்ளும் குறவன் பயந்த<br/>
விளைநிலம் உள்ளும் உழவன் சிறந்தொருவர்<br/>
செய்தநன் றுள்ளுவர் சான்றோர் கயந்தன்னை<br/>
வைததை உள்ளி விடும்.<br/>
<br/>
357. ஒருநன்றி செய்தவர்க் கொன்றி யெழுந்த<br/>
பிழைநூறும் சான்றோர் பொறுப்பர் - கயவர்க்கு<br/>
எழுநூறு நன்றிசெய் தொன்றுதீ தாயின்<br/>
எழுநூறும் தீதாய் விடும்.<br/>
<br/>
358. ஏட்டைப் பருவத்தும் இற்பிறந்தார் செய்வன்<br/>
மோட்டிடத்தும் செய்யார் முழுமக்கள் - கோட்டை<br/>
வயிரஞ் செறிப்பினும் வாட்கண்ணாய் பன்றி<br/>
செயிர்வேழ மாகுத லின்று.<br/>
<br/>
359. இன்றாதும் இந்நிலையே ஆதும் இனிச்சிறிது<br/>
நின்றாதும் என்று நினைத்திருந் - தொன்றி<br/>
உரையின் மகிழ்ந்துதம் உள்ளம்வே றாகி<br/>
மரையிலையின் மாய்ந்தார் பலர்.<br/>
<br/>
360. நீருள் பிறந்து நிறம்பசிய தாயினும்<br/>
ஈரங் கிடையகத் தில்லாகும் - ஓரும்<br/>
நிறைப்பெருஞ் செல்வத்து நின்றக் கடைத்தும்<br/>
அறைப்பெருங்கல் அன்னா ருடைத்து.<br/>
<br/>
2.37 பன்னெறி<br/>
<br/>
361. மழைதிளைக்கு மாடமாய் மாண்பமைந்த காப்பாய்<br/>
இழைவிளக்கு நின்றிமைப்பின் என்னாம்? - விழைதக்க<br/>
மாண்ட மனையாளை இல்லாதான் இல்லகம்<br/>
காண்டற் கா஢யதோர் காடு.<br/>
<br/>
362. வழக்கெனைத்து மில்லாத வாள்வாய்க் கிடந்தும்<br/>
இழுக்கினைத் தாம்பெறுவ ராயின் - இழுக்கெனைத்தும்<br/>
செய்குறாப் பாணி சிறிதே அச் சின்மொழியார்<br/>
கையுறாப் பாணி பெரிது.<br/>
<br/>
363. எறியென் றெதிர்நிற்பாள் கூற்றம் சிறுகாலை<br/>
அட்டில் புகாதாள் அரும்பிணி - அட்டதனை<br/>
உண்டி யுதவாதாள் இல்வாழ்பேய் இம்மூவர்<br/>
கொண்டானைக் கொல்லும் படை.<br/>
<br/>
364. கடியெனக் கேட்டுங் கடியான், வெடிபட<br/>
ஆர்ப்பது கேட்டும் அதுதெளியான் - பேர்த்துமோர்<br/>
இற்கொண் டினித஧ருஉம் ஏமுறுதல் என்பவே<br/>
கற்கொண் டெறியுந் தவறு.<br/>
<br/>
365. தலையே தவமுயன்று வாழ்தல் ஒருவர்க்<br/>
கிடையே இனியார்கண் தங்கல் - கடையே<br/>
புணராதென் றெண்ணிப் பொருள்நசையால் தம்மை<br/>
உணரார்பின் சென்று நிலை.<br/>
<br/>
366. கல்லாக் கழிப்பர் தலையாயார் நல்லவை<br/>
துவ்வாக் கழிப்பர் இடைகள் கடைகள்<br/>
இனிதுண்ணோம் ஆரப் பெறேமியாம் என்னும்<br/>
முனிவினாற் கண்பா டிலர்.<br/>
<br/>
367. செந்நெல்லா லாய செழுமுளை மற்றுமச்<br/>
செந்நெல்லே யாகி விளைதலால் - அந்நெல்<br/>
வயனிறையக் காய்க்கும் வளவய லூர<br/>
மகனறிவு தந்தை யறிவு.<br/>
<br/>
368. உடைப்பெருஞ் செல்வரும் சான்றோரும் கெட்டுப்<br/>
புடைப்பெண்டிர் மக்களும் கீழும் பெருகிக்<br/>
கடைக்கால் தலைக்கண்ண தாகிக் குடைக்கால்போல்<br/>
கீழ்மேலாய் நிற்கும் உலகு.<br/>
<br/>
369. இனியார்தம் நெஞ்சத்து நோயுரைப்ப அந்நோய்<br/>
தணியாத உள்ளம் உடையார் - மணிவரன்றி<br/>
வீழும் அருவி விறன்மலை நன்னாட<br/>
வாழ்வின் வரைபாய்தல் நன்று.<br/>
<br/>
370. புதுப்புனலும் பூங்குழையார் நட்பும் இரண்டும்<br/>
விதுப்புற நாடின்வே றல்ல - புதுப்புனலும்<br/>
மாரி அறவே அறுமே, அவரன்பும்<br/>
வாரி அறவே அறும்.<br/>
<br/>
3. காமத்துப்பால்<br/>
<br/>
3.38 பொது மகளிர்<br/>
<br/>
371. விளக்கொளியும் வேசையர் நட்பும் இரண்டும்<br/>
துளக்கற நாடின்வே றல்ல - விளக்கொளியும்<br/>
நெய்யற்ற கண்ணே அறுமே, அவரன்பும்<br/>
கையற்ற கண்ணே அறும்.<br/>
<br/>
372. அங்கோட் டகலல்குல் ஆயிழையாள் நம்மோடு<br/>
செங்கோடு பாய்துமே என்றாள்மன் - செங்கோட்டின்<br/>
மேற்காணம் இன்மையான் மேவா தொழிந்தாளே<br/>
காற்கால்நோய் காட்டிக் கலுழ்ந்து.<br/>
<br/>
373. அங்கண் விசும்பின் அமரர் தொழப்படுஞ்<br/>
செங்கண்மா லாயினும் ஆகமன்- தங்கைக்<br/>
கொடுப்பதொன் றில்லாரைக் கொய்தளி ரன்னார்<br/>
விடுப்பர்தங் கையால் தொழுது.<br/>
<br/>
374. ஆணமில் நெஞ்சத் தணிநீலக் கண்ணார்க்குக்<br/>
காணமி லாதார் கடுவனையர் - காணவே<br/>
செக்கூர்ந்து கொண்டாரும் செய்த பொருளுடையார்<br/>
அக்காரம் அன்னார் அவர்க்கு.<br/>
<br/>
375. பாம்பிற் கொருதலை காட்டி ஒருதலை<br/>
தேம்படு தெண்கயத்து மீன்காட்டும் - ஆங்கு<br/>
மலங்கன்ன செய்கை மகளிர்தோள் சேர்வர்<br/>
விலங்கன்ன வெள்ளறிவி னார்.<br/>
<br/>
376. பொத்தநூற் கல்லும் புணர்பிரியா அன்றிலும்போல்<br/>
நித்தலும் நம்மைப் பிரியலம் என்றுரைத்த<br/>
பொற்றொடியும் போர்த்தகர்க்கோ டாயினாள் நன்னெஞ்சே<br/>
நிற்றியோ போதியோ நீ.<br/>
<br/>
377. ஆமாபோல் நக்கி அவர்கைப் பொருள்கொண்டு<br/>
சேமாபோல் குப்புறூஉஞ் சில்லைக்கண் அன்பினை<br/>
ஏமாந் தெமதென் றிருந்தார் பெறுபவே<br/>
தாமாம் பலரால் நகை.<br/>
<br/>
378. ஏமாந்த போழ்தின் இனியார்போன் றின்னாராய்த்<br/>
தாமார்ந்த போதே தகர்கோடாம் - மானோக்கின்<br/>
தந்நெறிப் பெண்டிர் தடமுலை சேராரே,<br/>
செந்நெறிச் சேர்துமென் பார்.<br/>
<br/>
379. ஊறுசெய் நெஞ்சந்தம் உள்ளடக்கி ஒண்ணுதலார்<br/>
தேறா மொழிந்த மொழிகேட்டுத் - தேறி<br/>
எமரென்று கொள்வாரும் கொள்பவே யார்க்கும்<br/>
தமரல்லர் தம்உடம்பி னார்.<br/>
<br/>
380. உள்ளம் ஒருவன் உழையதா ஒண்ணுதலார்<br/>
கள்ளத்தாற் செய்யுங் கருத்தெல்லாந் - தெள்ளி<br/>
அறிந்த விடத்தும் அறியாராம் பாவம்<br/>
செறிந்த உடம்பி னவர்.<br/>
<br/>
2.39 கற்புடை மகளிர்<br/>
<br/>
381. அரும்பெறற் கற்பின் அயிராணி யன்ன<br/>
பெரும்பெயர்ப் பெண்டி ரெனினும் - விரும்பிப்<br/>
பெறுநசையால் பின்னிற்பா ரின்மையே பேணும்<br/>
நறுநுதலாள் நன்மைத் துணை.<br/>
<br/>
382. குடநீரட் டுண்ணும் இடுக்கட் பொழுதும்<br/>
கடனீ ரறவுண்ணும் கேளிர் வரினும்<br/>
கடனீர்மை கையாறாக் கொள்ளு மடமொழி<br/>
மாதர் மனைமாட்சி யாள்.<br/>
<br/>
383. நாலாறும் ஆறாய் நனிசிறிதாய் எப்புறனும்<br/>
மேலாறு மேலுறை சோரினும் - மேலாய<br/>
வல்லாளாய் வாழும்ஊர் தற்புகழு மாண்கற்பின்<br/>
இல்லாள் அமர்ந்ததே இல்.<br/>
<br/>
384. கட்கினியாள், காதலன் காதல் வகைபுனைவாள்,<br/>
உட்குடையாள், ஊர்நாண் இயல்பினாள், - உட்கி<br/>
இடனறிந் தூடி இனிதின் உணரும்<br/>
மடமொழி மாதராள் பெண்.<br/>
<br/>
385. எஞ்ஞான்றும் எங்கணவர் எந்தோள்மேற் சேர்ந்தெழினும்<br/>
அஞ்ஞான்று கண்டேம்போல் நாணுதுமால் - எஞ்ஞான்றும்<br/>
என்னை கெழீஇயினர் கொல்லோ பெருள்நசையால்<br/>
பன்மார்பு சேர்ந்தொழுகு வார்.<br/>
<br/>
386. உள்ளத் துணர்வுடையான் ஓதிய நூலற்றால்<br/>
வள்ளன்மை பூண்டான்கண் ஒண்பொருள் - தெள்ளிய<br/>
ஆண்மகன் கையில் அயில்வாள் அனைத்தரோ<br/>
நாணுடையாள் பெற்ற நலம்.<br/>
<br/>
387. கருங்கொள்ளும் செங்கொள்ளும் தூணிப் பதக்கென்று<br/>
ஒருங்கொப்பக் கொண்டானாம் ஊரன் - ஒருங்கொவ்வா<br/>
நன்னுதலார்த் தோய்ந்த வரைமார்பன் நீராடாது<br/>
என்னையும் தோய வரும்.<br/>
<br/>
388. கொடியவை கூறாதி பாண. நீ கூறின்<br/>
அடிபைய இட்டொதுங்கிச் சென்று - துடியின்<br/>
இடக்கண் அனையம்யாம் ஊரற் கதனால்<br/>
வலக்கண் அனையார்க் குரை.<br/>
<br/>
389. சாய்ப்பறிக்க நீர்திகழும் தண்வய லூரன்மீது<br/>
ஈப்பறக்க நொந்தேனும் யானேமன் - தீப்பறக்கத்<br/>
தாக்கி முலைபொருத தண்சாந் தணியகலம்<br/>
நோக்கி யிருந்தேனும் யான்.<br/>
<br/>
390. அரும்பவிழ் தாரினான் எம்அருளும் என்று<br/>
பெரும்பொய் உரையாதி, பாண - கரும்பின்<br/>
கடைக்கண் அனையம்நாம் ஊரற் கதனால்<br/>
இடைக்கண் அனையார்க் குரை.<br/>
<br/>
3.40 காமநுதலியல்<br/>
<br/>
391. முயங்காக்காற் பாயும் பசலைமற் றூடி<br/>
உயங்காக்கால் உப்பின்றாம் காமம் - வயங்கோதம்<br/>
நில்லாத் திரையலைக்கும் நீள்கழித் தண்சேர்ப்ப<br/>
புல்லாப் புலப்பதோர் ஆறு.<br/>
<br/>
392. தம்மமர் காதலர் தார்சூழ் அணியகலம்<br/>
விம்ம முயங்கும் துணையில்லார்க் - கிம்மெனப்<br/>
பெய்ய எழிலி முழங்கும் திசையெல்லாம்<br/>
நெய்தல் அறைந்தன்ன நீர்த்து.<br/>
<br/>
393. கம்மஞ்செய் மாக்கள் கருவி ஒடுக்கிய<br/>
மம்மர்கொள் மாலை மலராய்ந்து பூத்தொடுப்பாள்<br/>
கைம்மாலை இட்டுக் கலுழ்ந்தாள் துணையில்லார்க்கு<br/>
இம்மாலை என்செய்வ தென்று.<br/>
<br/>
394. செல்சுடர் நோக்கிச் சிதரா஢க்கண் கொண்டநீர்<br/>
மெல்விரல் ஊழ்தெறியா விம்மித்தன் - மெல்விரலின்<br/>
நாள்வைத்து நங்குற்றம் எண்ணுங்கொல், அந்தோதன்<br/>
தோள்வைத் தணைமேல் கிடந்து.<br/>
<br/>
395. கண்கயல் என்னும் கருத்தினால் காதலி<br/>
பின்சென்றது அம்ம சிறுசிரல் - பின்சென்றும்<br/>
ஊக்கி யெழுந்தும் எறிகல்லா ஒண்புருவம்<br/>
கோட்டிய வில்வாக் கறிந்து.<br/>
<br/>
396. அரக்காம்பல் நாறும்வாய் அம்மருங்கிற் கன்னோ<br/>
பரற்கானம் ஆற்றின கொல்லோ - அரக்கார்ந்த<br/>
பஞ்சிகொண் டுட்டினும் பையெனப் பையெனவென்று<br/>
அஞ்சிப்பின் வாங்கும் அடி.<br/>
<br/>
397. ஓலைக் கணக்கர் ஒலியடங்கு புன்செக்கர்<br/>
மாலைப் பொழுதில் மணந்தார் பிரிவுள்ளி<br/>
மாலை பரிந்திட் டழுதாள் வனமுலைமேல்<br/>
கோலஞ்செய் சாந்தந் திமிர்ந்து.<br/>
<br/>
398. கடக்கருங் கானத்துக் காளைபின் நாளை<br/>
நடக்கவும் வல்லையோ என்றி - சுடர்த்தொடீஇ<br/>
பெற்றா னொருவன் பெருங்குதிரை அந்நிலையே<br/>
கற்றான் அஃதூரும் ஆறு.<br/>
<br/>
399. முலைக்கண்ணும் முத்தும் முழுமெய்யும் புல்லும்<br/>
இலக்கணம் யாதும் அறியேன் - கலைக்கணம்<br/>
வேங்கை ஦வ்ருஉம் நெறிசெலிய போலும்என்<br/>
தீம்பாவை செய்த குறி.<br/>
<br/>
400. கண்மூன் றுடையானும் காக்கையும் பையரவும்<br/>
என்னீன்ற யாயும் பிழைத்ததென் - பொன்னீன்ற<br/>
கோங்கரும் பன்ன முலையாய் பொருள்வயின்<br/>
பாங்கனார் சென்ற நெறி.<br/>
<br/></ul>
<hr noshade=""/>
</body>
</body></html>
