<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1998 - 2000 All Rights Reserved -->
<!-- Author : K. Kalyanasundaram-->
<html>
<head>
<meta content="text/html; charset=utf-8" http-equiv="Content-Type"/>
<meta content="K. Kalyanasundaram" name="Author"/>
<title> porunar ARRuppaTai (in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h3>
porunar ARRuppaTai of muTattAmakkaNNiyAr <br/>
 (  in Tamil Script, Unicode /utf-8 format )<br/>
(second one of the "pattuppATTu" anthology)<p>
பொருநர் ஆற்றுப்படை  (ஆசிரியர்  : முடத்தாமக் கண்ணியார்)<br/>
(இரண்டாம் பாட்டு)
 <p>
</p></p></h3></center>
<hr noshade="" width="50%"/><br/>
<hr noshade=""/>
Etext Preparation : <b> Staff &amp; Students of K.A.P. Viswanatham Higher Secondary School, <br/>
<dd> Tiruchirappalli, Tamilnadu, India </dd></b><br/>
Dr. C. Kesavaraj, BDS, FICD, Trustee, K.A.P. Viswanatham Higher Secondary School  (Project Sponsor)<br/>
Dr. <a href="mailto:rvasu@md3.vsnl.net.in">R. Vasudevan</a>, Former Director, School of Energy, Bharathidasan University, Trichi, Tamilnadu (Tech. support)<br/>
Dr. R. Rajendran, Senior Teacher, K.A.P. Viswanatham Higher Secondary School, Trichi, Tamilnadu (coordination) <br/>
Text Input &amp; Proof-reading: Ms. J. Jayanthi (Librarian); S. Sinnakannan (Typist), Sivadayal, Christopher (Students),
K.A.P. Viswanatham Higher Secondary School, Trichi, Tamilnadu, India <br/>
Proof-reading: Ms. Sarala Sandirasegarane, Kanpur, India <br/>
Web version:  Dr. K. Kalyanasundaram, Lausanne, Switzerland <br/>
<br/>
This webpage presents the Etext in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape &gt;4.6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
© Project Madurai 1998-2000<br/>
Project Madurai is an open, voluntary, worldwide initiative devoted to preparation of electronic 
texts of tamil literary works and to distribute them free on the Internet. Details of Project Madurai 
are available at the website http://www.tamil.net/projectmadurai<br/>
<br/>
You are welcome to freely distribute this file, provided this header page is kept intact.<br/>
<hr width="80%"/> <h3>
porunarARRuppaTAi (in Tamil script, TSCII format)<br/>
<br/>  பொருநர் ஆற்றுப்படை (இரண்டாம் பாட்டு)<p></p></h3>
<b>பாடியவர்     ::  முடத்தாமக் கண்ணியார்<br/>
பாடப்பட்டவன் :: சோழன் கரிகால் பெருவளத்தான்<br/>
திணை      ::  பாடாண்திணை<br/>
துறை       ::  ஆற்றுப்படை<br/>
பாவகை     ::  ஆசிரியப்பா<br/>
மொத்த வரிகள் :: 248 <p></p></b>
<br/>
அறாஅ யாணரகன் றலைப் பேரூர்ச்<br/>
சாறுகழி வழிநாட் சோறுநசை யுறாது<br/>
வேறுபுல முன்னிய விரகறி  பொருந<br/>
குளப்புவழி யன்ன கவடுபடு பத்தல்<br/>
விளக்கழ லுருவின் விசியுறு பச்சை         ...5<br/>
<br/>
எய்யா விளஞ்சூற் செய்யோ ளவ்வயிற்<br/>
றைதுமயி ரொழுகிய தோற்றம் போலப்<br/>
பொல்லம் பொத்திய பொதியுறு போர்வை<br/>
அளைவா ழலவன் கண்கண் டன்ன<br/>
துளைவாய் தூர்ந்த துரப்பமை யாணி         ....10<br/>
<br/>
எண்ணாட் டிங்கள் வடிவிற் றாகி<br/>
அண்ணா வில்லா அமைவரு வறுவாய்ப்<br/>
பாம்பணந் தன்ன வோங்கிரு மருப்பின்<br/>
மாயோள் முன்கை ஆய்தொடி கடுக்கும்<br/>
கண்கூ டிருக்கைத் திண்பிணித் திவவின்        ... 15<br/>
<br/>
ஆய்தினை யரிசி யவைய லன்ன<br/>
வேய்வை போகிய விரலுளர் நரம்பின்<br/>
கேள்வி போகிய நீள்விசித் தொடையல்<br/>
மணங்கமழ் மாதரை மண்ணி யன்ன<br/>
அணங்குமெய்ந் நின்ற அமைவரு காட்சி         ....20<br/>
<br/>
ஆறலை கள்வர் படைவிட அருளின்<br/>
மாறுதலை பெயர்க்கு மருவுஇன் பாலை<br/>
வாரியும் வடித்தும் உந்தியு முறழ்ந்தும்<br/>
சீருடை நன்மொழி நீரொடு சிதறி<br/>
அறல்போற் கூந்தல் பிறைபோல் திருநுதற்        ...   25<br/>
<br/>
கொலைவிற் புருவத்துக் கொழுங்கடை மழைக்கண்<br/>
இலவிதழ் புரையும் இன்மொழித் துவர்வாய்ப்<br/>
பலஉறு முத்திற் பழிதீர் வெண்பல்<br/>
மயிர்குறை கருவி மாண்கடை யன்ன<br/>
பூங்குழை ஊசற் பொறைசால் காதின்        ...    30<br/>
<br/>
நாண்அடச் சாய்ந்த நலங்கிள ரெருத்தின்<br/>
ஆடமைப் பணைத்தோ ளரிமயிர் முன்கை<br/>
நெடுவரை மிசைஇய காந்தள் மெல்விரற்<br/>
கிளிவா யப்பி னொளிவிடு வள்ளுகிர்<br/>
அணங்கென உருத்த சுணங்கணி யாகத்        ...    35<br/>
<br/>
தீர்க்கிடை போகா ஏரிள வனமுலை<br/>
நீர்ப்பெயற் சுழியி னிறைந்த கொப்பூழ்<br/>
உண்டென வுணரா உயவும் நடுவின்<br/>
வண்டிருப் பன்ன பல்காழ் அல்குல்<br/>
இரும்பிடித் தடக்கையிற் செறிந்துதிரள் குறங்கின்     ...   40<br/>
<br/>
பொருந்துமயி ரொழுகிய திருந்துதாட் கொப்ப<br/>
வருந்துநாய் நாவிற் பெருந்தகு சீறடி<br/>
அரக்குருக் கன்ன செந்நில னொதுங்கலிற்<br/>
பரற்பகை யுழந்த நோயடு சிவணி            <br/>
மரற்பழுத் தன்ன மறுகுநீர் மொக்குள்       ...    45<br/>
<br/>
நன்பக லந்தி நடையிடை விலங்கலிற்<br/>
பெடைமயி லுருவிற் பெருந்தகு பாடினி<br/>
பாடின பாணிக் கேற்ப நாடொறும்<br/>
களிறு வழங்கதர்க் கானத் தல்கி<br/>
இலைஇல் மராஅத்த எவ்வந் தாங்கி         ....  50<br/>
<br/>
வலைவலந் தன்ன மென்னிழன் மருங்கிற்<br/>
காடுறை கடவுட்கடன் கழிப்பிய பின்றைப்<br/>
பீடுகெழு திருவிற் பெரும்பெயர் நோன்றாள்<br/>
முரசுமுழங்கு தானை மூவருங் கூடி<br/>
அரசவை யிருந்த தோற்றம் போலப்        ....  55<br/>
<br/>
பாடல் பற்றிய பயனுடை எழாஅற்<br/>
கோடியர் தலைவ கொண்ட தறிந<br/>
அறியா மையி னெறிதிரிந் தொராஅ<br/>
தாற்றெதிர்ப் படுதலு நோற்றதன் பயனே<br/>
போற்றிக் கேண்மதி புகழ்மேம் படுந        ...  60<br/>
<br/>
ஆடுபசி யுழந்தநின் இரும்பே ரொக்கலொடு<br/>
நீடுபசி யராஅல் வேண்டி னீடின்<br/>
றெழுமதி வாழி ஏழின் கிழவ<br/>
பழுமர முள்ளிய பறவையின் யானுமவன்<br/>
இழுமென் சும்மை யிடனுடை வரைப்பின்        ...  65<br/>
<br/>
நசையுநர்த் தடையா நன்பெரு வாயில்<br/>
இசையேன் புக்கென் இடும்பை தீர<br/>
எய்த்த மெய்யே னெய்யே னாகிப்<br/>
பைத்த பாம்பின் துத்தி யேய்ப்பக்<br/>
கைக்கச டிருந்தவென் கண்ணகன் தடாரி        ...  70<br/>
<br/>
இருசீர்ப் பாணிக் கேற்ப விரிகதிர்<br/>
வெள்ளி முளைத்த நள்ளிருள் விடியல்<br/>
ஓன்றியான் பெட்டா அளவையி னொன்றிய<br/>
கேளிர் போலக் கேள்கொளல் வேண்டி<br/>
வேளாண் வாயில் வேட்பக் கூறிக்         ... 75<br/>
<br/>
கண்ணிற் காண நண்ணுவழி இரீஇப்<br/>
பருகு அன்ன அருகா நோக்கமொடு<br/>
உருகு பவைபோ லென்பு குளிர்கொளீஇ<br/>
ஈரும் பேனும் இருந்திறை கூடி<br/>
வேரொடு நனைந்து வேற்றிழை நுழைந்த        ...  80<br/>
<br/>
துன்னற் சிதாஅர் துவர நீக்கி<br/>
நோக்குநுழை கல்லா நுண்மைய பூக்கனிந்து<br/>
அரவுரி யன்ன அறுவை நல்கி<br/>
மழையென மருளும் மகிழ்செய் மாடத்து<br/>
இழையணி வனப்பி னின்னகை மகளிர்        ...  85<br/>
<br/>
போக்கில் பொலங்கல நிறையப் பல்கால்<br/>
வாக்குபு தரத்தர வருத்தம் வீட<br/>
ஆர வுண்டு பேரஞர் போக்கிச்<br/>
செருக்கொடு நின்ற காலை மற்றவன்<br/>
திருக்கிளர் கோயி லொருசிறைத் தங்கித்         ... 90   <br/>
<br/>
தவஞ்செய் மாக்கள் தம்முடம் பிடாஅ<br/>
ததன்பய மெய்திய வளவை மான <br/>
ஆறுசெல் வருத்தம் அகல நீக்கி<br/>
அனந்தர்  நடுக்க மல்ல தியாவதும்<br/>
மனங்கவல் பின்றி மாழாந் தெழுந்து        ...  95<br/>
<br/>
மாலை யன்னதோர் புன்மையுங் காலைக்<br/>
கண்டோட் மருளும் வண்டுசூழ் நிலையும்<br/>
கனவென மருண்டவென் னெஞ்சே மாப்ப<br/>
வல்லஞர் பொத்திய மனம்மகிழ் சிறப்பக்<br/>
கல்லா இளைஞர் சொல்லிக் காட்டக்       ...    100<br/>
<br/>
கதுமெனக் கரைந்து வம்மெனக் கூஉய்<br/>
அதன்முறை கழிப்பிய பின்றைப் பதனறிந்து<br/>
துராஅய் துற்றிய துருவையம் புழுக்கின்<br/>
பராஅரை வேவை பருகெனத் தண்டிக்<br/>
காழிற் சுட்ட கோழூன் கொழூங்குறை        ... 105<br/>
<br/>
ஊழின் ஊழின் வாய்வெய் தொற்றி<br/>
அவையவை முனிகுவ மெனினே சுவைய<br/>
வேறுபல் லுருவின் விரகுதந் திரீஇ<br/>
மண்ணமை முழவின் பண்ணமை சீறியாழ்<br/>
ஒண்ணுதல் விறலியர் பாணி தூங்க         .... 110<br/>
<br/>
மகிழ்ப்பதம் பன்னாட் கழிப்பி யருநாள்<br/>
அவிழ்ப்பதங் கொள்கென் றிரப்ப முகிழ்த்தகை<br/>
முரவை போகிய முரியா அரிசி<br/>
விரலென நிமிர்ந்த நிரலமை புழுக்கல்<br/>
பரல்வறைக் கருனை காடியின் மிதப்ப         ... 115<br/>
<br/>
அயின்ற காலைப் பயின்றினி திருந்து<br/>
கொல்லை உழுகொழு ஏய்ப்பப் பல்லே<br/>
எல்லையு மிரவும் ஊன்றின்று மழுங்கி<br/>
உயிர்ப்பிடம் பெறாஅ தூண்முனிந் தொருநாள்<br/>
செயிர்த்தெழு தெவ்வர் திறைதுறை போகிய     ....    120<br/>
<br/>
செல்வ சேறுமெந் தொல்பதிர் பெயர்ந்தென<br/>
மெல்லெனக் கிளந்தன மாக வல்லே<br/>
அகறி ரொவெம் ஆயம் விட்டென<br/>
சிரறிய வன்போற் செயிர்த்த நோக்கமொடு<br/>
துடியடி யன்ன தூங்குநடைக் குழவியடு         ....  125<br/>
<br/>
பிடிபுணர் வேழம் பெட்டவை கொள்கெனத்<br/>
தன்னறி யளவையின் தரத்தர யானும்<br/>
என்னறி யளவையின் வேண்டுவ முகந்துகொண்டு<br/>
இன்மை தீர வந்தனென் வென்வேல்<br/>
உருவப் ப·றேர் இளையோன் சிறுவன்       ...    130<br/>
<br/>
முருகற் சீற்றத் துருகெழு குருசில்<br/>
தாய்வயிற் றிருந்து தாய மெய்தி<br/>
எய்யாத் தெவ்வர் ஏவல் கேட்பச்<br/>
செய்யார் தேஎம் தெருமரல் கலிப்பப்<br/>
பவ்வ மீமிசைப் பகற்கதிர் பரப்பி            ...  135<br/>
<br/>
வெல்வெஞ் செல்வன் விசும்புபடர்ந் தாங்குப்<br/>
பிறந்துதவழ் கற்றதற் றொட்டுச் சிறந்தநன்<br/>
னாடுசெகிற் கொண்டு நாடொறும் வளர்ப்ப<br/>
ஆளி நன்மான் அணங்குடைக் குருளை<br/>
மீளி மொய்ம்பின் மிகுவலி செருக்கி         ...  140<br/>
<br/>
முலைக்கோள் விடாஅ மாத்திரை ஞெரேரெனத்<br/>
தலைக்கோள் வேட்டங் களிறட் டாஅங்கு<br/>
இரும்பனம் போந்தைத் தோடுங் கருஞ்சினை<br/>
அரவாய் வேம்பின் அங்குழைத் தெரியலும்<br/>
ஒங்கிருஞ் சென்னி மேம்பட மிலைந்த         ....  145<br/>
<br/>
இருபெரு வேந்தரு மொருகளத் தவிய<br/>
வெண்ணித் தாக்கிய வெருவரு நோன்றாட்<br/>
கண்ணார் கண்ணிக் கரிகால் வளவன்<br/>
தாணிழல் மருங்கி னணுகுபு குறுகித்<br/>
தொழுதுமுன் னிற்குவி ராயிற் பழுதின்         ...   150<br/>
<br/>
றீற்றா விருப்பிற் போற்றுபு நோக்கிநும்<br/>
கையது கேளா அளவை ஒய்யெனப்<br/>
பாசி வேரின் மாசொடு குறைந்த<br/>
துன்னற் சிதாஅர் நீக்கித் தூய<br/>
கொட்டைக் கரைய பட்டுடை நல்கிப்         ....   155<br/>
<br/>
பெறலருங் கலத்திற் பெட்டாங் குண்கெனப்<br/>
பூக்கமழ் தேறல் வாக்குபு தரத்தர<br/>
வைகல் வைகல் கைகவி பருகி<br/>
எரியகைந் தன்ன வேடில் தாமரை<br/>
சுரியிரும் பித்தை பொலியச் சூட்டி         ....    160<br/>
<br/>
நூலின் வலவா நுணங்கரில் மாலை<br/>
வாலொளி முத்தமொடு பாடினி யணியக்<br/>
கோட்டிற் செய்த கொடுஞ்சி நெடுந்தேர்<br/>
ஊட்டுளை துயல்வர வோரி நுடங்கப்<br/>
பால்புரை புரவி நால்குடன் பூட்டிக்         ....  165<br/>
<br/>
காலி னேழடிப் பின்சென்று கோலின்<br/>
தாறுகளைந் தேறென் றேற்றி வீறுபெறு<br/>
பேரியாழ் முறையுழிக் கழிப்பி நீர்வாய்த்<br/>
தண்பணை தழீஇய தளரா விருக்கை<br/>
நன்பல் லூர நாட்டொடு நன்பல்           ...   170<br/>
<br/>
வெரூஉப்பறை நுவலும் பரூஉப்பெருந் தடக்கை<br/>
வெருவரு செலவின் வெகுளி வேழம்<br/>
தரவிடைத் தங்கலோ விலனே வரவிடைப்<br/>
பெற்றவை பிறர்பிறர்க் கார்த்தித் தெற்றெனச்<br/>
செலவுகடைக் கூட்டுதி ராயிற் பலபுலந்து        ...   175<br/>
<br/>
நில்லா வுலகத்து நிலைமை தூக்கிச்<br/>
செல்கென விடுக்குவ னல்ல நொல்லெனத்<br/>
திரை பிறழிய விரும் பெளவத்துக்<br/>
கரை சூழ்ந்த அகன் கிடக்கை<br/>
மா மாவின் வயின் வயினெற்            ...  180<br/>
<br/>
றாழ் தாழைத் தண் டண்டலைக்<br/>
கூடு கெழீஇய குடி வயினாற்<br/>
செஞ் சோற்ற பலி மாங்திய<br/>
கருங் காக்கை கவவு முனையின் <br/>
மனை நொச்சி நிழலாங் கண்            ... 185<br/>
<br/>
ஈற்றி யாமைதன் பார்ப்பு ஓம்பவும்<br/>
இளையோர் வண்ட லயரவும் முதியோர்<br/>
அவைபுகு பொழுதிற்றம் பகைமுரண் சொலவும்<br/>
முடக் காஞ்சிச் செம் மருதின்<br/>
மடக் கண்ண மயில் ஆலப்            ... 190<br/>
<br/>
பைம் பாகற் பழந் துணரிய<br/>
செஞ் சுளைய கனி மாந்தி<br/>
அறைக் கரும்பி னரி நெல்லின்<br/>
இனக் களமர் இசை பெருக<br/>
வற ளடும்பி னிவர் பகன்றைத்           ...  195<br/>
<br/>
தளிர்ப் புன்கின் றாழ் காவின்<br/>
நனை ஞாழலொடு மரங் குழீஇய<br/>
அவண் முனையி னகன்று மாறி<br/>
அவிழ் தளவி னகன் தோன்றி<br/>
நகு முல்லை யுகுதேறு வீப்           ....  200<br/>
<br/>
பொற் கொன்றை மணிக் காயா<br/>
நற் புறவி னடை முனையிற்<br/>
சுற வழங்கும் இரும் பெளவத்<br/>
திற வருந்திய இன நாரை<br/>
பூம் புன்னைச் சினைச் சேப்பின்         .... 205<br/>
<br/>
ஒங்கு திரை யலிவெரீ இத்<br/>
தீம் பெண்ணை மடற் சேப்பவும்<br/>
கோட் டெங்கின் குலை வாழைக்<br/>
கொழுங் காந்தண் மலர் நாகத்துத்<br/>
துடிக் குடிஞைக் குடிப் பாக்கத்துக்        ....  210<br/>
<br/>
யாழ் வண்டின் கொளைக் கேற்பக்<br/>
கலவம் விரித்த மட மஞ்ஞை<br/>
நில வெக்கர்ப் பல பெயரத்<br/>
தேனெய் யடு கிழங்கு மாறியோர்<br/>
மீனெய் யடு நறவு மறுகவும்           ....  215<br/>
<br/>
தீங் கரும்போ டவல் வகுத்தோர்<br/>
மான் குறையடு மது மறுகவும்<br/>
குறிஞ்சி பரதவர் பாட நெய்தல்<br/>
நறும்பூங் கண்ணி குறவர் சூடக்<br/>
கானவர் மருதம் பாட அகவர்          ....   220<br/>
<br/>
நீனிற முல்லைப் ப·றிணை நுவலக்<br/>
கானக் கோழி கதிர் குத்த<br/>
மனைக் கோழி தினைக் கவர<br/>
வரை மந்தி கழி மூழ்க<br/>
கழி நாரை வரை யிறுப்பத்           ....  225<br/>
<br/>
தண் வைப்பினா னாடு குழீஇ<br/>
மண் மருங்கினான் மறு வின்றி<br/>
ஒரு குடையா னென்று கூறப்<br/>
பெரி தாண்ட பெருங் கேண்மை<br/>
அறனொடு புணர்ந்த திறனறி செங்கோல்        ....  230<br/>
<br/>
அன்னோன் வாழி வென்வேற் குருசில்<br/>
மன்னர் நடுங்கத் தோன்றிப் பன்மாண்<br/>
எல்லை தருநன் பல்கதிர் பரப்பிக்<br/>
குல்லை கரியவுங் கோடெரி நைப்பவும்<br/>
அருவி மாமலை நிழத்தவு மற்றக்         .... 235<br/>
<br/>
கருவி வானங் கடற்கோள் மறப்பவும்<br/>
பெருவற னாகிய பண்பில் காலையும்<br/>
நறையும் நரந்தமு மகிலு மாரமும்<br/>
துறைதுறை தோறும் பொறையுயிர்த் தொழுகி <br/>
நுரைத்தலைக் குரைப்புனல் வரைப்பகம் புகுதொறும்     ....  240<br/>
<br/>
புனலாடு மகளிர் கதுமெனக் குடையக் <br/>
கூனிக் குயத்தின் வாய்நெல் லரிந்து<br/>
சூடுகோ டாகப் பிறக்கி நாடொறும்<br/>
குன்றெனக் குவைஇய குன்றாக் குப்பை<br/>
கடுந்தெற்று மூடையின் இடங்கெடக் கிடக்கும்     ....  245<br/>
<br/>
சாலி நெல்லின் சிறைகொள் வேலி<br/>
ஆயிரம் விளையுட் டாகக்<br/>
காவிரி புரக்கு நாடுகிழ வோனே.        .....  248<br/>
<br/>
      பொருநர் ஆற்றுப்படை முற்றிற்று.<br/>
<br/>
      -----------------------<br/>
<hr/>
This page was first put up on April 10, 2000 <br/>
Please send your comments and corrections to the <a href="mailto:kalyan@geocities.com, kumar@vt.edu?subject=PM63-perunar ARRu">
Webmaster of this site</a><br/>
</body></html>