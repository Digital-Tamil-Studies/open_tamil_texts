<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2010 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>perUr mummaNikkOvai of kantacAmi mutaliyAr (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue"> மேலைச்சிதம்பரம் என்கிற <br/>பேரூர் மும்மணிக்கோவை<br/>
ஆசிரியர்: கோயமுத்தூர் கந்தசாமி முதலியார் </font></h2>
<h2>perUr mummaNikkOvai<br/>
of koyamputtUr kantacAmi mutaliyAr<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go Mr. Muthukumaraswamy of Coimbatore, Tamilnadu, India<br/>
for his help in the preparation and proof-reading of this etext. <br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2010.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.
</ul>
<hr noshade=""/>
<center> <h3> <font color="blue">மேலைச்சிதம்பரம் என்கிற பேரூர் மும்மணிக்கோவை<br/>
கோயமுத்தூர் கந்தசாமி முதலியார் </font></h3></center>
<br/>
<ul>
Source: <br/>
"மேலைச்சிதம்பரம் என்கிற பேரூர் மும்மணிக்கோவை"<br/>
இஃது கோயமுத்தூர் வித்துவான் கந்தசாமி முதலியாரவர்களால்  <br/> 
இயற்றப்பட்டு கோயமுத்தூர்  கலாநிதி அச்சுக்கூடத்தில்<br/>
பதிப்பிக்கப்பட்டது<br/>
விஷு வருஷம் கார்த்திகை மாதம்<br/>
1881 வருஷம்<br/>
<br/>
<hr noshade="" width="50%"/>
உ<br/>
சிவமயம்<br/>
திருச்சிற்றம்பலம்<br/>
<br/>
<center> <h3>பேரூர் மும்மணிக்கோவை  </h3></center>
<br/>
<strong> காப்பு  </strong> <br/>
<table border="0"> <tr><td width="600">
மூவுல கேத்தும்பேரூர் மும்மணிக்கோவைக் கெமது<br/>
நாவுலவிவாக்கு வளநல்குமால் – பூவுலகின்<br/>
மாலடைந்த பாம்புருவ மாற்று பட்டியானைமலர்க்<br/>
காலடைந்து கைதொழுதக் கால்.  <td valign="bottom"> 1 </td></td></tr>
</table>
<br/>
<strong>  நூல்</strong><br/>
<table border="0"> <tr><td width="600">
ஆசிரியப்பா<br/>
பூந்துணர் பொதுளிய சேந்தண் சோலை<br/>
சோலையி னகமெலாம் வாலிதாம் பொய்கை<br/>
பொய்கையி னயலெலாம் தையல ரீட்டம்<br/>
தையலர் முகமுங் கையுமா மம்புயம்<br/>
அம்புயங் கண்டதி வெம்பய மெய்திப்<br/>
பயமிகுத் துடையவக் கயனிடை யொளிப்ப<br/>
விடையிடை வதிதரு நடையுடை மீன்கணங்<br/>
கண்ணிணை நோக்கி யுண்ணனி வெருவி<br/>
விண்ணினிற் பாயவங் கண்ணிய பொழில்வயின்<br/>
வயின்றொறுந் தண்ணிறான் முயன்றிடை தாக்கலின்<br/>
இன்றேன் மாரி நன்றுபெய் மழையெனப்<br/>
பெய்துயர் பைங்கூ ழைதுற வளர்க்கும்<br/>
வளங்கெழு பண்ணை விளங்கிய சிறப்பின்<br/>
ஓரூர் நிகரிலாப் பேரூர்க் கிறைவ<br/>
பதம்பெறு மேலைச் சிதம்பர தேவ<br/>
வாஞ்சித் தவைதருங் காஞ்சிமா நதியாய்<br/>
பிறவாப் பேறும் இறவாப் பேறும்<br/>
பிறவா நெறிப்பெயர் பெற்றவித் தலத்தி<br/>
லுறைவோர் தமக்கே யுதவு முண்மைக்குப்<br/>
பிறவாப் புளியொடும் இறவாப் பனையைச்<br/>
சான்றாய் நிறுவிய தோன்றால் கேண்மதி<br/>
பிறந்துழிப் பிறவா திறந்துழி யிறவாது<br/>
நிற்புழி நில்லா துற்பவக் கடலிடை<br/>
மறங்கிளர்ந் தியக்கக் கறங்கெனச் சுழலுறும்<br/>
யானா டறியாமேனாட் டவத்தால்<br/>
விழியிலா வறியன் கிழியீடு பெற்றென<br/>
நற்றல மிதில்வரப் பெற்றன னாதலால்<br/>
வானோர் தமக்கும் வழங்கிடற் கரிய<br/>
ஞானோப தேசமும் நான்பெறற் குரித்தே.          <td valign="bottom"> 1 </td></td></tr>
<tr><td width="600">
வெண்பா<br/>
<br/>
 உரியபல வானவர்தம் மூரும் வேற்றூரும்<br/>
      அரியயனார் தம்மூரும் அந்தோ – பெரிதென<br/>
      ஓரூரை யான்வேண்டேன் ஒன்னார் புரம்பொடித்தான்<br/>
      பேரூரை யானடைந்த பின்.                <td valign="bottom">2 </td></td></tr>
<tr><td width="600">
கலித்துறை<br/>

பின்னப் படும்பல் சமயப் பிராந்தி பெரிதலைப்ப<br/>
என்னப்பன் என்றாய் எனக்குயிர் என்குருவென் றடைவே<br/>
பன்னப் படும்பல் பொருளாகும் பேரூர்ப் பசுபதியை<br/>
முன்னப் படும்பொழு தெல்லாம் பொய்யாகி முடிந்ததுவே.    <td valign="bottom">3 </td></td></tr>
<tr><td width="600">
ஆசிரியப்பா<br/>

முடியாப் பொருளைப் படியா லளப்பினும்<br/>
மக்களை மாதரை ஒக்கலை அளிப்பினும்<br/>
தள்ளியங் கவையெலாங் கொள்கில னாகி<br/>
யயிரே கொண்டுறு மியமனார் வந்துழிப்<br/>
பூசைகைப் புக்க பாசிளங் கிளியென<br/>
நாச்செற் றைய மீச்செறி வெய்தக்<br/>
காலொடு கையை மேலெடுத் தியக்கவும்<br/>
அவசமாய்க் கிடக்கும் திவசம் வந்திடுமேல்<br/>
அஞ்சேல்; என்பார் யாவ ரெஞ்சா<br/>
தளவிலாப் பற்பல வளமெலாம் மலிதலின்<br/>
பேரூர் பேரூர் பேரூ ரிதுவெனப்<br/>
பேர்பெற் றிலகிய வூரினுக் கிறைவ<br/>
விச்சையா லுருவுகொள் பச்சை வல்லிதாய்<br/>
மீக்கொளப் படர்தரு மாக்கொளு கொம்பே<br/>
நலியா வன்பின் மலர்தரு மலரே<br/>
பத்தியாம் புலத்தில் வித்திய வித்தே<br/>
நீயே அஞ்சலென் பாயேல் உய்வேன்<br/>
வேற்றோர் தெய்வங் கூற்றை யுதைத்தமை<br/>
நாட்டினில் வழங்கக் கேட்டது மிலையால்<br/>
உலகுயிர்க் கிடுக்கண் பலசெயுங் கொடிய<br/>
காலனைக் காமனை யால காலத்தை<br/>
வன்றிற லடக்கிய நின்றனிச் சரணே<br/>
சரணென வடைந்தே னைய<br/>
அரணதா யெனையாண் டஞ்சலென் றிடற்கே.   <td valign="bottom">4 </td></td></tr>
<tr><td width="600">
வெண்பா<br/>

இடராம் பெருங்கடலை யேறினோம் ஏறித்<br/>
திடராகும் பேரூரைச் சேர்ந்தோம் - அடரும்<br/>
முரசம் பலமுழங்கு முன்றிலின்கண் மேவி<br/>
அரசம் பலங்கண்டோ மால்               <td valign="bottom">5</td></td></tr>
<tr><td width="600">
    கலித்துறை<br/>

கண்டன்ன மென்மொழி வேலன்ன வாள்விழி நீள்கதலித்<br/>
தண்டன்ன பொற்குறங் காயிழையாந் தழலுண்ணச் செல்லும்<br/>
வண்டன்ன பேதையை யுயக்கொள்வா யகல்வா னகத்தே<br/>
பண்டன்ன மானவன் காணாத பேரூர்ப் பரம்பரனே.     <td valign="bottom">6</td></td></tr>
<tr><td width="600">
ஆசிரியப்பா<br/>

பரம்பர னுவந்து நிரந்தர மமர்தலின் <br/>
ஒள்ளிய தாகிய வெள்ளியங் குன்றினை<br/>
யொப்பத் திகழ்ந்தே யப்பெயர் தாங்கிய<br/>
வெள்ளியங் கிரியும் வள்ளி மணாளன்<br/>
முருகற் கினிய மருதக் கிரியும்<br/>
அரியயர் கிரியொடு தெரிவைதன் கிரியென<br/>
ஐங்கிரி நடுவுட் டங்கு பேரூரிற்<br/>
கிட்டருந் தவமுடைப் பட்டிமா முனிவனும்<br/>
மாமுனிக் கணந்தொழுங் கோமுனிப் பனவனும்<br/>
காலவ னாதிய சீலருந் தொழுதிடப்<br/>
பங்குனி யுத்திரத் திங்களின் ஞான்று<br/>
பரசிய பெருமை யிரசித மன்றத்துள்<br/>
மேனிவந் தோங்கிய ஞான பீடிகையின்<br/>
மாண்டகு நடநவில் தாண்டவ ராய<br/>
தேவ தேவ மூவருண் முதல்வ<br/>
கால கால ஆலமார் களத்த<br/>
காம நாச சோமவன் யார்க்க<br/>
லோசன பாவ மோசன நீயே<br/>
யோரால் நீழ லீரிரு யோகியர்க்<br/>
கியோகினை யுணர்த்தும் யோகியா யமர்ந்து<br/>
கரமலர் காட்டிய பரமயோ கத்தில்<br/>
வீற்றிருந் தருளிய வாற்ற லுணர்ந்தும்<br/>
அந்த யோகுசி தைந்திடல் குறியா<br/>
துன்றிரு முன்னர்ச் சென்றிடும் அடியார்<br/>
பாடியும் ஆடியும் பலதொழில் புரிகுவர்<br/>
நாடிடி னவர்செயல் நன்றுகொல் யானே<br/>
அகநோக் கிலனே யாயினு மாகச்<br/>
சகநோக் குடைய சழக்கனா தலினால்<br/>
அந்நிலை புரியாது சந்நிதி யடைந்துழிப்<br/>
பாடிலேன் ஆடிலேன் பரவிலே னுவகை <br/>
கூடிலேன் விம்முக் கொண்டக மலரே<br/>
னுண்ணெகிழ்ந் துருகிக் கண்ணீர் சொரியேன்<br/>
கைம்மலர் முகிழ்த்து மெய்வியர்ப் படையேன்<br/>
குற்றி யென்ன வுற்றமர்ந் துறைகுவன்<br/>
குற்றமாகக் கொள்ளலை அருளை<br/>
முற்ற வழங்குதன் முறைமையென் றனக்கே.     <td valign="bottom">7</td></td></tr>
<tr><td width="600">
வெண்பா<br/>

என்றன் கனவகத்தில் ஏந்தலையான் கண்ணுற்றேன்<br/>
உன்றன் பேரூரே துரையென்றேன் – அன்றதுவே<br/>
தானென்றான் மெய்ப்பொருளைச் சற்றுணர்த்திப் போதியென்றேன்<br/>
கானென்றான் போனான் கரந்து.  <td valign="bottom">8</td></td></tr>
<tr><td width="600">
கலித்துறை<br/>

கரவறியாக் கல்விகல் லாதவன் கற்றநல் லவர்க்குத்<br/>
தரவறி யாதவன் தள்ளுண்டவன் சிவசந்நிதிக்கு<br/>
வரவறி யாதவ னானாலும் வந்து வணங்கினனல்<br/>
குரவறியாச் செல்வர்வாழ் பேரையூ ரருட்கோ விலையே.  <td valign="bottom">9 </td></td></tr>
<tr><td width="600">

ஆசிரியப்பா<br/>

இலைமலி சோலை யுளவிரை நாடி<br/>
வெண்பணி லத்திற் செம்முக மந்திகள்<br/>
பைந்தேன் பிழிந்து பொன்னிறப் பலவின்<br/>
கனியெதி ரேந்தக் காய்சினப் பேடை<br/>
கடுவன் வரவு தாழ்த்தமை நினைத்துச்<br/>
சிறிதுள முனியப் பெரிதகம் வருந்தித்<br/>
திணிந்த கோபந் தணிந்திடற் பொருட்டா<br/>
ஏறிய காத லிரங்கிய நெஞ்சமொடு<br/>
காலின் மிசையே தலைவைத்து வணங்குபு<br/>
நல்லன நவிற்றியவ் வல்லதை யகற்றிடும்<br/>
ஒப்பிலா வளஞ்சேர் திப்பியப் பேரூர்<br/>
அரச வனத்தி லிரசித மன்றத்துத்<br/>
தட்டமிட் டருளிய பட்டியெம் பெரும<br/>
பத்தருக் கெய்ப்பினில் வைத்திடும் வைப்பே<br/>
யானொன்று வேண்டுவ துளதே யதுதான்<br/>
உண்பன வல்ல வுடுப்பன வல்ல<br/>
காண்பன வல்ல பூண்பன வல்ல<br/>
ஊர்ந்திடற் குரிய வூர்திக ளல்லச்<br/>
சார்ந்திடற் குரிய தாவர மல்ல<br/>
இம்மை அம்மை யும்மையு மலவால்<br/>
என்றிடு மிவற்றி னொன்றுமற் றன்றென<br/>
நீதான் விழைந்த தியாதோ துதியெனிற்<br/>
பேரூர் நெஞ்சிற் பிரியா துறைதரும்<br/>
சீரூ ரடியா ரடியார்க் கடியார்<br/>
மன்னிய மனைசீத் தகற்றிய<br/>
துன்னரும் பாதத் துகளதா லதுவே.          <td valign="bottom">10</td></td></tr>
<tr><td width="600">
வெண்பா<br/>
துகளாக வெப்பொருளுந் தோற்ருமலமா<br/>
திகளான மாசேதுஞ் சேரா –வகழார்<br/>
பிறவா நெறிபடைத்த பேரூரை யண்ணிப்<br/>
பிறவா நெறிபடைத்த பேர்க்கு.             <td valign="bottom">11 </td></td></tr>
<tr><td width="600">
கலித்துறை<br/>

படையேறு தானைதற் சூழப்பல் செல்வம் படைத்து வெற்றிக்<br/>
குடையேறு மாமுடிக் கோமக னாவதிற் கொல்லை வெள்ளை<br/>
விடையேறு நம்பிதன் பேரூரிலூர் மலமேந் துழலும்<br/>
நடையேறு சூகர மாவது சாலநலந் தருமே.       <td valign="bottom">12 </td></td></tr>
<tr><td width="600">
ஆசிரியப்பா<br/>

நலம்பெறு குறுமுனி நிலம்படர்ந் தன்று<br/>
சையத் திழிந்து வையமேற் படர்தரு<br/>
பொன்னி யென்னும் பொருவறு நன்னதி<br/>
சென்னி நாட்டிற் சேர்வதன் முன்னர்ப்<br/>
பன்னாட் டினிலுந் துன்னாற் றினையெலாம்<br/>
வென்றுதன் கீழ்ப்படுத் தின்றுயர் கொங்கிலும்<br/>
வந்தன ளெனச்சிலர் முந்திவந் துரைசெயக்<br/>
கொங்கு நாட்டிற்கோர் பங்கமீ தாமெனக்<br/>
காஞ்சிசூழ் மருங்குக் காஞ்சிநன் னதிதான்<br/>
விடையுடைப் பகவன் சடையினை நிகர்த்த<br/>
பச்சிம வெண்குவ டுச்சிநின் றிழிந்து<br/>
போதி வனத்தரன் பாதம் பணிந்து<br/>
திருவருள் கைக்கொடு வருபொழு தெதிர்ந்த<br/>
பொன்னியை நோக்கி யென்னிவ ணுற்றனை<br/>
யெனைபோ லீசன் றனைப்பூ சித்திலை<br/>
வெள்ளியங் குன்றிடை யுள்ளநீ யோவலை<br/>
அரசக் கானம் பரிசித் தாயலை<br/>
வியனுல கோர்க்குப் பயனளித் தாயிலை<br/>
என்புறு பாவிதன் துன்பொழித் தாயிலை<br/>
அகமெலி சோழன் முகமளித் தாயிலை<br/>
கரத்திற் றொங்கினை கரகத் தடங்கினை<br/>
காக்கை காறள்ளித் தாக்க வலைந்தனை<br/>
சத்தியந் தவறி யித்தலத் தடைந்தனை<br/>
கொண்டோன் துயரங் கண்டோட் டெடுத்தனை<br/>
நீயோ கொங்கெனுந் தூய்நிலத் தடைகுவை<br/>
யென்னப் பொருதுழிப் பொன்னிநா ணெய்தி<br/>
ஆண்மை விடுத்துக் கேண்மை கொண்ட ளவளாய்க்<br/>
கொங்கிற் புகாது தங்குசோ ணாட்டிடைச்<br/>
சென்றுபல பயிரையும் பிற்பட வளித்துந்<br/>
திருமலி காஞ்சியைப் பொருவ லாமையினாற்<br/>
சித்துரு வெடுத்தொளித் துற்றனள் புணரியைப்<br/>
பரவுறு காஞ்சிவரநதி யாயிடைப்<br/>
பொன்னியை நொய்தாய் வெந்நிடக் காண்டலின்<br/>
வையக மின்னு நொய்யலென் றோதிடும்<br/>
அவ்விடை தணந்து செவ்விதிற் போந்து<br/>
விரிபுகழ்ப் பேரூர் பிரியா தமர்ந்தெனத்<br/>
திகழ்தரு காஞ்சி மகிழ்தரு கரையிற்<br/>
போதியங்கான் வளராதியம் பகவ<br/>
மரகதம் படர்வித் துருமப் பிளம்பே<br/>
அன்ப ரென்புருக்கு மின்ப வாரிதியே<br/>
வழக்கொன் றுன்பாற் கிளக்குத லுளதது<br/>
தேவரும் புகழ்தரு நாவலூர் நம்பியைத்<br/>
தொண்ட னிவனெனப் பண்டுநீ வழக்கிட<br/>
வெறுத்தப் பெரியோன் மறுத்திட விடாது<br/>
மூத்த வோலைகச் சாத்தவை காட்டி<br/>
அடிமை படைத்து நெடிது சிறந்தனை<br/>
தொண்டா யென்னைக் கொண்டரு ளிலையேற்<br/>
றொண்டர்தந் தொண்டாய்க் கொண்டரு ளெனவே<br/>
யானே யிரப்பவு மேனோ கொள்கிலை<br/>
கேளார் போல வாளா விருந்தனை<br/>
மிக்குயர் நீயோ பக்கவா தியுமலை<br/>
என்வயின் நினக்கோ வன்ம மாதிகளிலை<br/>
யென்னே காரணம் அதனால்<br/>
என்னையும் அடிமைகொள் ளென்னநின் றிடலே.   <td valign="bottom">13</td></td></tr>
<tr><td width="600">
வெண்பா<br/>
என்னே புதுமை யிஃதெல்லோருங் காண்மிகள்<br/>
தன்னதாம் பேரூர்ச் சபைநடுவே- அன்னோ<br/>
வாடுமகிழ்ந் தாடுமெமெ தையனைப் பாம்பென்னவின்று<br/>
மாடுமகிழ்ந் தாட்டுதிதோவந்து.           <td valign="bottom">14</td></td></tr>
<tr><td width="600">
கலித்துறை<br/>
வந்தித்திடு தினம்வாழ்த்து பஞ்சாக்கர மந்திரத்தைச்<br/>
சிந்தித்திடு திருப்பேரூர் வணங்கிச் சிவனையுள்ளே<br/>
பந்தித்திடு தவிராதின்ன செய்யினீ பாவிநெஞ்சே<br/>
தொந்தித்திடு பவப்போர் வெல்லவாய்த்த துணையெனக்கே.   <td valign="bottom">15</td></td></tr>
<tr><td width="600">
ஆசிரியப்பா<br/>
துணையது பிரியா தணைதரும் பிடிதம்<br/>
மேனிதை வந்திட யானையின் குழாங்கள்<br/>
குன்றிடை மதநீர் நின்று சொரிவன<br/>
ஆங்கதே போல வோங்கு மாடத்து<br/>
முகிற்குலம் வயிற்றைத் துகிற்குலந் தடவத்<br/>
தூவா மழையை யோவாது பெய்வன<br/>
இவ்விரு நீத்தமும் அவ்வயி னொன்றாய்க்<br/>
கங்கையை யமுனை கலந்த தேய்ப்பத்<br/>
தங்கிப் பண்ணையின் றருண நோக்கி<br/>
யாற்றி வளர்த்துப் போற்றிய வளஞ்சேர்<br/>
மருதவைப் பிடையமர் தருதிருப் பேரூர்ப்<br/>
பட்டித் தலத்துறை பட்டிப் பெரும!<br/>
உள்ளத் துள்ளே யூற்றேழு மமுதே!<br/>
கள்ளக் கருத்திற் கைக்குமின் சுவையே!<br/>
முப்புவ னத்தும் ஒப்பறு முதலே!<br/>
யாவரும் யாதும் யாவுமா னவனே!<br/>
கரிபரி யாதிய வுரியவூர் திகளொரீஇக்<br/>
கரியுழு வைத்தோல் தெரிய வுடுத்ததூஉஞ்<br/>
செம்பொற் பணிதி கொளம்பொற் கலனொரீஇ<br/>
என்பொடு சிரமுங் கொம்பு மணிந்ததூஉங்<br/>
கடல்தரு மமுதைக் கடவுளர்க் கீந்தொரீஇக்<br/>
கடல்தருங் கொடிய கடுவிட மயின்றதூஉந்<br/>
தூய்மைத் தலனொரீ யீமத் தமர்ந்ததூஉம்<br/>
உண்கல னொரீத்தலை வெண்கல னெடுத்ததூஉம்<br/>
இன்ன பிறவும் நின்னிடை நிகழ்தலின்<br/>
தீயவை யனைத்துந் தூயவாம் நினக்குத்<br/>
தீக்குணப் பாவியேன் செயலும்<br/>
ஏற்குமால் தகவுட னெனவடுத் தனனே.      <td valign="bottom">16</td></td></tr>
<tr><td width="600">
வெண்பா<br/>
தனதாயகத் தமைத்துச் சாற்றுதியே நெஞ்சே<br/>
மனதாம் பகையடங்கி வாய்க்கு – முனமேலோர்<br/>
செப்பிலக்கா நத்தினரைச் செந்நெறிக்க ணுய்க்கவல்ல<br/>
பிப்பிலக் கானத்த தவன்பேர்.                  <td valign="bottom">17</td></td></tr>
<tr><td width="600">
கலித்துறை<br/>

பேரைப்பதி யென்றொருகாற் சொலினமன் பேர்க்கணக்கிற்<br/>
பேரைப்பதியா தகற்றிடு மும்மலம் பேர்த்தவர்தம்<br/>
பேரைப் பதியென வாக்கிடும் வேண்டிய பேறுதரும்<br/>
பேரைப்பதியினை யொத்திடுமேகொல் பிறபதியே.     <td valign="bottom">18</td></td></tr>
<tr><td width="600">
ஆசிரியப்பா<br/>

பதியா நீயே துதிபெறு முலகா<br/>
மல்ல லம்பண்ணை யிலெல்லை யிலாத<br/>
சராசர பேதம் விராவும் பயிரெலாம்<br/>
ஆக்கி யளித்தழித் தூக்கிய வுழவினில்<br/>
ஒல்லைப் பழமைத் தொல்லே ருழவனாய்<br/>
உற்றினி தமர்ந்து நற்றலப் பேரூர்ப்<br/>
பண்ணைநோக் கிடுவான் பள்ளனாம் வடிவொடு<br/>
நண்ணியே ருழுதொழி னடாத்துபு நோக்கியும்<br/>
அமையாக் காதலோ டுமையாள் தன்னையும்<br/>
எள்ள லிலாத பள்ளியாய் வரநிறீஇ<br/>
வயலிடை நடவு பயிலப் பயிற்றிடிற்<br/>
பேரூர்ப் பண்ணையின் சீர்சொலற் பாற்றே<br/>
அத்தகு பேருர் அமர்தரு வித்தக!<br/>
முத்தமிழி லிலக்கண முனமொழி புலவ!<br/>
என்னுயிர்த் தலைவி சின்னஞ் சிறியளாய்த்<br/>
தெருளா விடத்துனைப் பொருளாக் கொண்டிலள்<br/>
ஐம்புலச் சிறுவர் செம்பொறிச் சிறுமியர்<br/>
சிற்றினஞ் சேர்ந்து சிற்றிலாட் டயர்ந்தும்<br/>
அந்தக் கரணத் தொந்தமிட் டாடிப்<br/>
படர்மனக் குரங்கின் நடனம் நோக்கியுஞ்<br/>
சகசா லத்தே யகமகிழ் வெய்தி<br/>
முரண்டர நடந்தனள் தெருண்ட காலை<br/>
அன்னவை யொழித்துத் தன்னந்தனியளாய்<br/>
நீதரப் பெற்ற காத லீர்ப்பத்<br/>
துன்னெறி யாகிய பன்னெறி கடந்து<br/>
தன்னுயிர்த் தோழியாம் என்னையும் அயர்த்துப்<br/>
பேரூர் கேட்டுனைப் பின்தொடர்ந் துற்றனள்<br/>
நீவரத் தாழ்க்கில் ஆவி தரிக்கிலள்<br/>
ஆதலின் வந்தவட் புணர்ந்து<br/>
காதல்சே ரகத்துக் கலத்தலுன் கடனே.  <td valign="bottom">19</td></td></tr>
<tr><td width="600">
வெண்பா<br/>
கடனாகும் நிற்கே கலைசோரின் கைக்கும்<br/>
உடனா முபசார முண்டோ – மடமையேம்<br/>
போதிப் பதியாது முற்றுணர்ந்த புங்கவர்வாழ்<br/>
போதிப் பதியாய் புகல்.               <td valign="bottom">20 </td></td></tr>
<tr><td width="600">
கலித்துறை<br/>
புகலற்ற பேர்க்குப் புகலாகும் பேரைப் பொருப்பன்பினே<br/>
பகலற்ற போது சுடுஞ்சுட ரம்புலிப் பாய்ச்சலுக்கும்<br/>
இகலற்ற காலை வருத்திளங் காலுக்கும் எய்த்தடைந்தாள்<br/>
நெகலற்ற நெஞ்சு நினைப்பிற் சுடுஞ்சுரம் நேரிழையே  <td valign="bottom">21</td></td></tr>
<tr><td width="600">
  ஆசிரியப்பா<br/>
நேரிழை காணச் சீரர சம்பலத்<br/>
தொருநட நவிற்றிய திருநட ராய<br/>
எள்ளுக் குள்ளே யெண்ணெ யொத்துயிரி<br/>
னுள்ளுக் குள்ளே யொளித்திடுங் கள்வ<br/>
சொல்லரும் பொருளைச் சொல்லா துணர்த்த<br/>
அன்றுகை காட்டிய அற்புதம்போல<br/>
இன்றும் உலகோர்க் கியம்பா துணர்த்த<br/>
வொருகை<br/>
பிறந்திறந் துழலும் பீழைக் குடைந்தோர்<br/>
இம்மென விவ்விடை வம்மினென் றழைப்ப<br/>
வுடுக்கை யசைத்து நடத்த வமைத்தும்<br/>
ஒருகை<br/>
அங்ஙனம் போந்த வாருயிர்த் திரள்கட்<br/>
கெங்கணு மச்ச மில்லை யென்றும்<br/>
அஞ்சுத லொழிக்க நெஞ்சகத் தமைத்தும்<br/>
ஒருகை<br/>
ஐய நெஞ்சகத்து வையத்தீரே<br/>
இத்திற முற்றுஞ் சத்திய மென்னற்<br/>
கழல்சான் றாக்கித் தழல்கொள வமைத்து<br/>
மொருகை<br/>
இடர்தவிர்ந் திருப்ப தெங்ஙனென் றெண்ணலிர்<br/>
படர்மி னிந்தப் பதநிழல் தானே<br/>
வீட்டின் பாற்றெனக் காட்ட வமைத்தும்<br/>
இன்ன வண்ணம் நின்னருட் குறிப்பைக்<br/>
கைக்குறிப் பதனான் மெய்க்குறிப் புணர்த்திய<br/>
அக்குறிப் புணர கிற்றிலே னாயினன்<br/>
குறிப்பிற் குறிப்புணரா வாயின் உறுப்பினுள்<br/>
என்ன பயத்தவோ கண்ணென மேலோர்<br/>
சொல்ல ளவாய்க்கண் இல்லே னாதலிற்<br/>
பல்சம யக்குழி யில்விழுந் துழல்வேன்<br/>
குழியிடை வீழும் விழியிலா மாக்களைக்<br/>
கோல்கொடுத் தழைப்பதே போல்வந் தெனக்குத்<br/>
திருவருட் கோல்கொடுத் தீர்த்துன்<br/>
அருகுற வரப்பணித் தாண்டரு ளுதியே.  <td valign="bottom">22 </td></td></tr>
<tr><td width="600">
வெண்பா<br/>

அருள்சேர வேண்டுதிரேல் வம்மி னஞ்ஞானத்<br/>
திருள்சேர வேண்டுதி ரேலெய்தி – மருவன்மின்<br/>
வானக்கோன் றன்பழியை மாற்றவல்ல பேரூராம்<br/>
ஞானக் கோமுத்தி நகர்க்கு.                <td valign="bottom">23</td></td></tr>
<tr><td width="600">
கலித்துறை<br/>

தகரப் பொருளோடு நாட்டுப் பொருளு நவையறுசீர்<br/>
மகரப் பொருளுள வாரிப் பொருளும் வளமலிந்த<br/>
சிகரப் பொருளுடன் யாவுஞ் செறிந்து சிவனெனவே<br/>
யகரப் பொருளுடன் பேரூ ரமர்ந்த ததிசயமே     <td valign="bottom">24 </td></td></tr>
<tr><td width="600">
ஆசிரியப்பா<br/>
அதிசய வளஞ்சேர் பதிபல வற்றினும்<br/>
தலைமை படைத்துயர் நிலைமை யுடைத்தாய்<br/>
ஆரூ ரண்ணற் கருணடங் காட்டிய<br/>
பேரூ ரமர்தரு பிறைமுடிப் பெரும<br/>
மாயவன் வேதவி யாதனாங் காலை<br/>
மாயையின் வலியால் வாரணா சியினிற்<br/>
பொய்மொழி பிதற்றிய புன்மைதீர்த் தவற்குக்<br/>
கையொடு நாவையு மொய்யென வழங்கிய<br/>
பெருங்கரு ணைத்திறம் பெட்பின் நோக்கி<br/>
அருங்கதி நல்கும் அரச வனத்தில்<br/>
வாத ராயணனென மருவுதன் பெயரொரீஇ<br/>
வரத ராயனாம் வண்பெயர் நிறீஇத்<br/>
தேசுறு மேலாஞ் சிவவிர தங்களை<br/>
மாசறு மடியார் வழிபடு மத்தினத்<br/>
தொருநாண் முந்தி யுஞற்றுதல் போல<br/>
விருநாண் முந்தி யிருந்து பவசித்<br/>
தாவல் தீர வேவல்செய் தமர்ந்தனன்<br/>
அன்னவ னடிய ரதுகடைப் பிடித்தே<br/>
இன்ன முஞ்சிவ விரதங்கள் வந்தெதிர்ப்படு<br/>
மாதங் கிழமை யாதித் திதிமுன்<br/>
இவ்விரு நாளென வெய்திடு நாளே<br/>
திவ்விய நாளெனத் தேர்ந்துகொண் டாடுவர்<br/>
மாதவப் பெயரிய மாயவன் செய்சிவ<br/>
பாதகம் நீக்கிய பண்புகண் டியானும்<br/>
பலபல பிறவியிற் பாவம் புரிந்தவை<br/>
சிலவல அவையெலாந் தீர்த்திடற் பொருட்டாய்<br/>
வந்தினி துற்றனன் பேரூர்<br/>
எந்தையுன் னடியிணை யேன்றுகொ ளெனையே   <td valign="bottom">25 </td></td></tr>
<tr><td width="600">
வெண்பா<br/>
கொள்ளும் பிறவியினிற் குப்புற் றுழல்வதையும்<br/>
விள்ளும் படியடையும் வீட்டினையும் – உள்ளுணர<br/>
ஞானநோக்கம் பெறலா நாளும் பேரூர்ப்போதிக்<br/>
கானநோக்கப் பெற்றக் கால் 			  <td valign="bottom">26 </td></td></tr>
<tr><td width="600">
கலித்துறை<br/>
காலொன்று வெஞ்சமன் போய்விழச் சாய்த்தது கான்முளையாய்<br/>
வேலொன்று கையனைப் பெற்றது வேத மெனற்குரிய<br/>
நூலொன்று சொற்றது மாலயன் தேடியும் நோக்கரிதாய்ப்<br/>
பாலொன்று மாதினை வைத்தது பேரைப்பழம் பொருளே.   <td valign="bottom">27 </td></td></tr>
<tr><td width="600">
ஆசிரியப்பா<br/>
பொருள்தேர் வேதப் பூசுர ராகிய<br/>
மருள்தீர் தில்லை வனத்தம ரந்தணர்<br/>
மூவா யிரவரு முந்து வணங்கிய<br/>
தேவா வழகிய சிற்றம் பலவா<br/>
வுலகிற் சிலதலமுள்ளவைக் கெல்லாந்<br/>
திலக மாகத் திகழ்தரு பேரூர்<br/>
மற்றெத் தலத்தின் மன்னெனப் படுமா<br/>
வெற்றத் திறமெனில் எவ்வெத் தலத்தும்<br/>
பாதிரி கடம்பு பனிமலர்ச் சண்பகம்<br/>
மாதவி புன்னை மந்தா ரம்மகிழ்<br/>
தில்லை யிலந்தை சீர்க்களா மருது<br/>
வில்லம் நாவல் விரவிய வன்னியாம் <br/>
ஒவ்வொரு மரனே யுரித்தெனப் படுமல<br/>
திவ்வெலா மரனும் இயங்கி யமர்ந்துழி<br/>
அரசு செலுத்தலி னரசெனப் பெயரிய<br/>
வரசக் கானம் அவற்றினுக் கிலதே<br/>
பேரூ ரரசெனப் பேசுவ தல்லது<br/>
சிற்றூ ரரசெனச்செப்பவும் படுமோ<br/>
காஞ்சிசூழ் வைப்பாய்க் கருத்திற் கருதரி<br/>
தாஞ்சிவ ராஜ தானியா கையினால்<br/>
அத்தகு பட்டி அத்தாணி மிசையமர்<br/>
வித்தக வென்முறை விளம்பவந் தடைந்தேன்<br/>
கருவழிப் பட்டிவண் வருவதன் முன்னர்<br/>
யானுறு துன்ப மானவை யுணர்கிலேன்<br/>
ஐந்தாண் டளவையி னடைந்த துன்பம்<br/>
அந்தோ சிறிதே அறிகுவன் அதன்பின்<br/>
மலசலத் திரளால் வருபல நோயாற்<br/>
கலைபயில் திறத்தால் பலவினைப் பரப்பால்<br/>
வருந்துறு பசியால் அருந்தல் பொருந்தலால்<br/>
தீமைசெய் மனமா திகளால் வாக்கால்<br/>
காமக் குரோத மோகா திகளாற்<br/>
பஞ்ச பூதத்தாற் பல்லுயிர்த் திரளால்<br/>
எஞ்சலில் கிரகா திகள்செயு மிடக்காற்<br/>
பருவம் வளரப் பருவரல் வளர்ந்தே<br/>
இருதலைக் கொள்ளி யெறும்பொத் துழன்றேன்<br/>
தாயினு மினிய தயாபர நின்பால்<br/>
ஆயவை அனைத்தும் அகற்றுதற் பொருட்டு<br/>
வருந்திய திறனெலாம் வழாதெடுத் தியம்ப<br/>
வருந்திறம் இல்லேன் அறையுமா றெங்ஙன்<br/>
பேசற் கறியாப் பிள்ளைதன் துயரமும்<br/>
ஆசைப் பொருளும் அழுகையாற் காட்டி<br/>
மொழிந்திடா வாறே போல<br/>
மொழிந்திட வறிகிலன் முற்றுமென் முறையே     <td valign="bottom">28 </td></td></tr>
<tr><td width="600">
வெண்பா<br/>
முறைசேர் திவாகரனார் முன்னிருளுக் குண்டோ<br/>
வுறையு முறையு ளுரையாய் – நிறைமனமே<br/>
பச்சைவல்லி சுற்றுமொரு பட்டிவரப் பெற்றக்கால்<br/>
இச்சைவல்லி சுற்றா தினி. 			  <td valign="bottom">29 </td></td></tr>
<tr><td width="600">
கலித்துறை<br/>
சுற்றாய் மதில்புடைசூழ் பேரையான் வந்து தோன்றுதற்குச்<br/>
சற்றாயினு மினித்தாழ்க்கில னீங்குச் சகுனம்பல<br/>
வற்றாலு மன்னதுணர்ந் தனனுள்ள மகிழ்சிறப்பப்<br/>
பொற்றா துகுத்து மலர்மாரி பெய்தது பூம்பொழிலே     (30)<br/>
</td></tr></table> <br/>
<center> <strong> பேரூர் மும்மணிக்கோவை முற்றிற்று  </strong> </center> <br/>
</ul>
<hr noshade=""/>
This file was last updated on 6 Nov. 2010 <br/>
Feel free to send corrections to the webmaster. <br/>
</body>
</body></html>
