<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>canmuka kavacham &amp; thiruchendur kandar kalivenpa(in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h2>canmuka kaavacam of pAmpan kumarakurutAca cuvamikaL (1853-1929) &amp;<br/>
thirucentUr kandar kaliveNpA of kumarakuruparar <br/>
(in Tamil script, Unicode/utf-8 format)<p>
சண்முக கவசம் (பாம்பன் குமரகுருதாச சுவாமிகள் அருளியது )<br/>
திருச்செந்தூர் கந்தர் கலிவெண்பா ( குமரகுருபரர் அருளியது )<br/>
(in tamil script, TSCII format)
</p></h2></center>
<hr noshade="" width="50%"/><br/>
<hr/>
Etext input &amp; Proof-reading : K. Kalyanasundaram<br/>
<br/>
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
C:  Project Madurai 1999<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<hr/>
<h3>பாம்பன் குமரகுருதாச சுவாமிகள் (1853-1929 )அருளிய<br/>
சண்முக கவசம்<br/></h3>
<br/>
அறுசீர் அடி ஆசிரிய விருத்தம்<br/>
<br/>
அண்டமாய் அவனி யாகி<br/>
  அறியொணாப் பொருள தாகித்<br/>
தொண்டர்கள் குருவு மாகித்<br/>
   துகளறு தெய்வ மாகி<br/>
எண்டிசை போற்ற நின்ற<br/>
  என்னருள் ஈச னான<br/>
திண்டிறல் சரவ ணத்தான்<br/>
  தினமும்என் சிரசைக் காக்க.         1<br/>
<br/>
ஆதியாம் கயிலைச் செல்வன்<br/>
  அணிநெற்றி தன்னைக் காக்க<br/>
தாதவிழ் கடப்பந் தாரான்<br/>
   தான்இரு நுதலைக் காக்க !<br/>
சோதியாம் தணிகை யீசன்<br/>
   துரிசிலா விழியைக் காக்க !<br/>
நாதனாம் கார்த்தி கேயன்<br/>
   நாசியை நயந்து காக்க !              2<br/>
<br/>
இருசெவி களையும் செவ்வேள்<br/>
   இயல்புடன் காக்க !  வாயை<br/>
முருகவேல் காக்க!  நாப்பல்<br/>
   முழுதுநல் குமரன் காக்க !<br/>
துரிசறு கதுப்பை யானைத்<br/>
   துண்டனார் துணைவன் காக்க !<br/>
திருவுடன் பிடரி தன்னைச் <br/>
  சிவசுப்ர மணியன் காக்க !            3<br/>
<br/>
ஈசனாம் வாகு லேயன்<br/>
   எனதுகந் தரத்தைக் காக்க !<br/>
தேசுறு தோள்வி லாவும்<br/>
    திருமகள் மருகன் காக்க !<br/>
ஆசிலா மார்பை ஈராறு<br/>
   ஆயுதன் காக்க;  என்றன்<br/>
ஏசிலா முழங்கை தன்னை<br/>
  எழில்குறிஞ் சிக்கோன் காக்க !       4<br/>
<br/>
உறுதியாய் முன்கை தன்னை<br/>
   உமையிள மதலை காக்க;<br/>
தறுகண் ஏறிடவே என்கைத்<br/>
   தலத்தைமா முருகன் காக்க;<br/>
புறங்கையை அயிலோன்காக்க;<br/>
   பொறிக்கர விரல்கள் பத்தும்<br/>
பிறங்குமால் மருகன் காக்க;<br/>
  பின்முது கைச்சேய் காக்க.          5<br/>
<br/>
ஊண்நிறை வயிற்றை மஞ்ஞை<br/>
   ஊர்தியோன் காக்க; வம்புத்<br/>
தோள்நிமிர் கரேசன் உந்திச்<br/>
   சுழியினைக் காக்க; குய்ய<br/>
நாணினை அங்கி கெளரி<br/>
   நந்தனன் காக்க; பீஜ<br/>
ஆணியைக் கந்தன் காக்க;<br/>
   அறுமுகன் குதத்தைக் காக்க.         6<br/>
<br/>
எஞ்சிடாது இடுப்பை வேலுக்கு<br/>
   இறைவனார் காக்க காக்க;<br/>
அஞ்சகனம் ஓரி ரண்டும்<br/>
   அரன்மகன் காக்க காக்க;<br/>
விஞ்சிடு பொருட்காங் கேயன்<br/>
   விளரடித் தொடையைக் காக்க;<br/>
செஞ்சரண் நேச ஆசான்<br/>
   திமிருமுன் தொடையைக் காக்க.       7<br/>
<br/>
ஏரகத் தேவன் என்தாள்<br/>
   இருமுழங் காலும் காக்க;<br/>
சீருடைக் கணைக்கால் தன்னைச்<br/>
   சீரலை வாய்த்தே காக்க;<br/>
நேருடைப் பரடுஇ ரண்டும்<br/>
  நிகழ்பரங் கிரியன் காக்க;<br/>
சீரிய குதிக்கால் தன்னைத்<br/>
   திருச்சோலை மலையன் காக்க.        8<br/>
<br/>
ஐயுறு மலையன் பாதத்<br/>
   தமர்பத்து விரலும் காக்க;<br/>
பையுறு பழநி நாத<br/>
   பரன்அகம் காலைக் காக்க;<br/>
மெய்யுடல் முழுதும் ஆதி<br/>
    விமலசண் முகவன் காக்க;<br/>
தெய்வ  நாயக விசாகன்<br/>
   தினமும்என் நெஞ்சைக் காக்க.          9<br/>
<br/>
ஒலியெழ உரத்த சத்தத்<br/>
   தொடுவரு பூத ப்ரேதம்<br/>
பலிகொள் இராக்க தப்பேய்<br/>
   பலகணத்து எவையா னாலும்<br/>
கிளிகொள எனைவேல் காக்க;<br/>
   கெடுபரர் செய்யும் சூன்யம்<br/>
வலியுள மந்த்ர தந்த்ரம்<br/>
    வருந்திடாது அயில்வேல் காக்க !         10<br/>
<br/>
ஓங்கிய சீற்ற மேகொண்டு<br/>
   உவணிவில் வேல்சூ லங்கள்<br/>
தாங்கிய தண்டம் எஃகம்<br/>
  தடிபரசு ஈட்டி ஆதி <br/>
பாங்குடை ஆயுதங்கள் பகைவர்<br/>
   என் மேலே ஒச்சின்<br/>
தீங்குசெய் யாமல் என்னைத்<br/>
  திருக்கைவேல் காக்க காக்க !          11<br/>
<br/>
ஒளவியம் உளர், ஊன் உண்போர்<br/>
    அசடர், பேய், அரக்கர், புல்லர்,<br/>
தெவ்வர்கள் எவரா னாலும்<br/>
    திடமுடன் எனைமல் கட்டத்<br/>
தவ்வியே வருவார் ஆயின்<br/>
   சராசரம் எலாம்பு ரக்கும்<br/>
கவ்வுடைச் சூர சண்டன்<br/>
    கைஅயில் காக்க காக்க !           12<br/>
<br/>
கடுவிடப் பாந்தள் சிங்கம்<br/>
   கரடிநாய் புலிமா யானை<br/>
கொடிய கோள்நாய் குரங்கு<br/>
   கோலமார்ச் சாலம் சம்பு<br/>
நடையுடை எதனா லேனும்<br/>
    நான்இடர்ப் பட்டி டாமல்<br/>
சடுதியில் வடிவேல் காக்க;<br/>
   சானவி முளைவேல் காக்க !         13<br/>
<br/>
ஙகர மேபோல் தமீஇ<br/>
   ஞானவேல் காக்க !   வன்புள்<br/>
சிகரிதேள் நண்டுக் காலி<br/>
   செய்யன்ஏறு ஆலப் பல்லி<br/>
நகமுடை ஒந்தி பூரான்<br/>
   நளிவண்டு புலியின் பூச்சி<br/>
உகமிசை இவற்றால் எற்குஓர்<br/>
   ஊறிலாது ஐவேல் காக்க.           14<br/>
<br/>
சலத்தில்உய் வன்மீன் ஏறு<br/>
    தண்டுடைத் திருக்கை மற்றும்<br/>
நிலத்திலும் சலத்தி லும்தான்<br/>
   நெடுந்துயர் தரற்கே யுள்ள<br/>
குலத்தினால் நான்வ ருத்தம்<br/>
  கொண்டிடாது அவ்வவ் வேளை<br/>
பலத்துடன் இருந்து காக்க;<br/>
   பாவகி கூர்வேல் காக்க.          15<br/>
<br/>
ஞமலியம் பரியன் கைவேல்<br/>
   நவக்கிர கக்கோள் காக்க;<br/>
சுமவிழி நோய்கள் தந்த<br/>
   சூலை ஆக்கிராண ரோகம்<br/>
திமிர்கழல் வாதம் சோகை<br/>
   சிரம்அடி கர்ண ரோகம்<br/>
எமையணு காம லேபன்<br/>
   னிருபுயன் சயவேல் காக்க.       16<br/>
<br/>
டமருகத்து அடிபோல் நைக்கும்<br/>
   தலையிடி கண்ட மாலை<br/>
குமுறுவிப் புருதி குன்மம்<br/>
   குடல்வலி ஈழை காசம்<br/>
நிமிரொணாது இருத்தும் வெட்டை<br/>
    நீர்ப்பிர மேகம் எல்லாம்<br/>
எமையடை யாம லேகுன்<br/>
   நெறிந்தவன் கைவேல் காக்க.      17<br/>
<br/>
இணக்கம் இல்லாத பித்த<br/>
   எரிவுமா சுரங்கள் கைகால்<br/>
முணக்கவே குறைக்கும் குட்டம்<br/>
   மூலவெண் முளைதீ மந்தம்<br/>
சணத்திலே கொல்லும் சன்னி<br/>
  சாமென் றறையும் இந்தப்<br/>
பிணிக்குலம் எனைஆ ளாமல்<br/>
   பெருஞ்சத்தி வடிவேல் காக்க.       18<br/>
<br/>
தவனமா ரோகம் வாதம்<br/>
   சயித்தியம் அரோச கம்மெய்<br/>
சுவறவே செய்யும் மூலச்சூடு<br/>
  இளைப்பு உடற்று விக்கல்<br/>
அவதிசெய் பேதி சீழ்நோய்<br/>
  அண்டவா தங்கள் சூலை<br/>
எனையும்என் இடத்தெய் தாமல்<br/>
    எம்பிரான் திணிவேல் காக்க.         19<br/>
<br/>
நமைப்புறு கிரிந்தி வீக்கம்<br/>
   நணுகிடு பாண்டு சோபம்<br/>
அமர்த்திடு கருமை வெண்மை<br/>
   ஆகுபல் தொழுநோய் கக்கல்<br/>
இமைக்குமுன் உறுவ லிப்போடு<br/>
   எழுபுடைப் பகந்த ராதி<br/>
இமைப்பொழு தேனும் என்னை<br/>
   எய்தாமல் அருள்வேல் காக்க.         20<br/>
<br/>
பல்லது கடித்து மீசை<br/>
   படப டென்றே துடிக்கக்<br/>
கல்லினும் வலிய நெஞ்சம்<br/>
  காட்டியே உருட்டி நோக்கி<br/>
எல்லினும் கரிய மேனி<br/>
   எமபடர் வரினும் என்னை<br/>
ஒல்லையில் தார காரி<br/>
   ஓம்ஐம் ரீம்வேல் காக்க !            21<br/>
<br/>
மண்ணிலும் மரத்தின் மீதும்<br/>
   மலையிலும் நெருப்பின் மீதும்<br/>
தண்நிறை சலத்தின் மீதும்<br/>
   சாரிசெய் ஊர்தி மீதும்<br/>
விண்ணிலும் பிலத்தின் உள்ளும்<br/>
    வேறெந்த இடத்தும் என்னை<br/>
நண்ணிவந்து அருளார் சஷ்டி<br/>
   நாதன்வேல் காக்க காக்க.        22<br/>
<br/>
யகரமே போல்சூ லேந்தும்<br/>
   நறும்புயன் வேல்முன் காக்க,<br/>
அகரமே முதலாம் ஈராறு<br/>
    அம்பகன் வேல்பின் காக்க,<br/>
சகரமோடு ஆறும் ஆனோன்<br/>
  தன்கைவேல் நடுவில் காக்க,<br/>
சிகரமின் தேவ மோலி<br/>
   திகழ்ஐவேல் கீழ்மேல் காக்க.       23<br/>
<br/>
ரஞ்சித மொழிதே வானை<br/>
   நாயகன் வள்ளி பங்கன்<br/>
செஞ்சய வேல்கி ழக்கில்<br/>
   திறமுடன் காக்க, அங்கி<br/>
விஞ்சிடு திசையின் ஞான<br/>
    வீரன்வேல் காக்க; தெற்கில்<br/>
எஞ்சிடாக் கதிர்கா மத்தோன்<br/>
   இகலுடைக் கரவேல் காக்க.            24<br/>
<br/>
லகரமே போல்கா ளிங்கன்<br/>
   நல்லுடல் நெளிய நின்று<br/>
தகரமர்த் தனமே செய்த<br/>
   சங்கரி மருகன் கைவேல்<br/>
நிகழெனை நிருதி திக்கல்<br/>
   நிலைபெறக் காக்க; மேற்கில்<br/>
இகல்அயில் காக்க, வாயு<br/>
   வினில்குகன் கதிர்வேல் காக்க.        25<br/>
<br/>
வடதிசை தன்னில் ஈசன்<br/>
   மகன்அருள் திருவேல் காக்க;<br/>
விடையுடை யீசன் திக்கில்<br/>
    வேதபோதகன்வேல் காக்க;<br/>
நடக்கையில் இருக்கும் ஞான்றும்<br/>
   நவில்கையில் நிமிர்கையில் கீழ்க்<br/>
கிடக்கையில் தூங்கும் ஞான்றும்<br/>
    கிரிதுளைத் துளவேல் காக்க.      26<br/>
<br/>
இழந்து போகாத வாழ்வை<br/>
   ஈயும் முத்தையனார் கைவேல்<br/>
வழங்கும் நல்லூண் உண்போதும்<br/>
   மால்விளை யாட்டின் போதும்<br/>
பழஞ்சுரர் போற்றும் பாதம்<br/>
   பணிந்து நெஞ்சு அடக்கும் போதும்<br/>
செழுங்குணத் தோடே காக்க;<br/>
   திடமுடன் மயிலும் காக்க.       27<br/>
<br/>
இளமையில் வாலிபத்தில்<br/>
   ஏறிடு வயோதி கத்தில்<br/>
வளர்அறு முகச்சி வன்தான்<br/>
    வந்தெனைக் காக்க காக்க.<br/>
ஒளியெழு காலை முன்எல்<br/>
   ஓம்சிவ சாமி காக்க.<br/>
தெளிநடு பிற்ப கல்கால்<br/>
   சிவகுரு நாதன் காக்க.          28<br/>
<br/>
இறகுடைக் கோழித் தோகைக்கு<br/>
   இறைமுன் இராவில் காக்க;<br/>
திறலுடைச் சூர்ப்ப கைத்தே<br/>
    திகழ்பின் இராவில் காக்க;<br/>
நறவுசேர் தாள்சி லம்பன்<br/>
   நடுநிசி தன்னில் காக்க;<br/>
மறைதொழு குழகன் எம்கோன்<br/>
    மாறாது காக்க காக்க.        29<br/>
<br/>
இனமெனத் தொண்ட ரோடும்<br/>
    இணக்கிடும் செட்டி காக்க;<br/>
தனிமையில் கூட்டந் தன்னில்<br/>
   சரவண பவனார் காக்க;<br/>
நனியனு பூதி சொன்ன<br/>
    நாதர்கோன் காக்க; இத்தைக்<br/>
கனிவொடு சொன்ன தாசன்<br/>
   கடவுள்தான் காக்க வந்தே.         30<br/>
<br/>
திருச்சிற்றம்பலம்           <br/>
<br/>
<hr/>
<h3> குமரகுருபரர்  அருளிய<br/>
திருச்செந்தூர் கந்தர் கலிவெண்பா<br/></h3>
<br/>
பூமேவு செங்கமலப் புத்தேளும் தேறரிய<br/>
பாமேவு தெய்வப் பழமறையும் - தேமேவு            1<br/>
<br/>
நாதமும் நாதாந்த முடிவும் நவைதீர்ந்த<br/>
போதமும் காணாத போதமாய் - ஆதிநடு           2<br/>
<br/>
அந்தம் கடந்தநித்தி யானந்த போதமாய்ப்<br/>
பந்தம் தணந்த பரஞ்சுடராய் - வந்த                 3<br/>
<br/>
குறியும் குணமுமொரு கோலமுமற்று எங்கும்<br/>
செறியும் பரம சிவமாய் - அறிவுக்கு           4<br/>
<br/>
அனாதியாய் ஐந்தொழிற்கும் அப்புறமாய் அன்றே<br/>
மானதிகளுக்கு எட்டா வடிவாய்த் - தனாதருளின்        5<br/>
<br/>
பஞ்சவித ரூப பரசுகமாய் எவ்வுயிர்க்கும் <br/>
தஞ்சமென நிற்கும் தனிப்பொருளாய் - எஞ்சாத        6<br/>
<br/>
பூரணமாய் நித்தமாய்ப் போக்குவரவும் புணர்வும்<br/>
காரணமும் இல்லாக் கதியாதித் - தாரணியில்        7<br/>
<br/>
இந்திரசாலம் புரிவோன் யாரையும் தான்மயக்கும்<br/>
தந்திரத்தில் சாராது சார்வதுபோல் - முந்தும்        8<br/>
<br/>
கருவின்றி நின்ற கருவாய் அருளே<br/>
உருவின்றி நின்ற உருவாய்த் - திரிகரணம்      9<br/>
<br/>
ஆகவரும் இச்சை அறிவு இயற்ற லால்இயல<br/>
போகஅதி காரப் பொருளாகி - ஏகத்து         10<br/>
<br/>
உருவம் அருவும் உருஅருவும் ஆகிப்<br/>
பருவ வடிவம் பலவாய் - இருள்மலத்துள்      11<br/>
<br/>
மோகமுறும் பல்லுயிர்க்கு முத்திஅளித் தற்குமல<br/>
பாகமுறவே கடைக்கண் பாலித்துத் - தேகமுறத்     12<br/>
<br/>
தந்த அருவுருவம் சார்ந்தவிந்து மோகினிமான்<br/>
பெந்த முறவே பிணிப்பத்து - மந்த்ரமுதல்        13<br/>
<br/>
ஆறத்து வாவும் அண்டத்து ஆர்ந்தஅத்து வாக்களும்முற்<br/>
கூறத் தகும் சிமிழ்ப்பில் கூட்டுவித்து - மாறிவரும்    14<br/>
<br/>
ஈரிரண்டு தோற்றத்து ஏழுபிறப்புள் யோனி என்பான்<br/>
ஆரவந்த நான்குநூ றாயிரத்துள் - தீர்வரிய    15<br/>
<br/>
கண்மத்துக்கு ஈடாய்க் கறங்கும் சகடமும்போற்<br/>
சென்மித்து உழலத் திரோதித்து - வெந்நிரய     16<br/>
<br/>
சொர்க்காதி போகமெலாம் துய்ப்பித்துப் பக்குவத்தால்<br/>
நற்காரணம் சிறிது நண்ணுதலும் - தர்க்கமிடும்        17<br/>
<br/>
தொன்னூல் பரசமயம் தோறும் அதுவதுவே<br/>
நன்னூல் எனத்தெரிந்து நாட்டுவித்து - முன்னூல்       18<br/>
<br/>
விரதமுத லாயபல மெய்த்தவத்தின் உண்மைச்<br/>
சரியைகிரி யாயோகம் சார்வித்து - அருள்பெருகு      19<br/>
<br/>
சாலோக சாமீப சாரூபமும் புசிப்பித்து<br/>
ஆலோகம் தன்னை அகற்றுவித்து - நால்வகையாம்           20<br/>
<br/>
சத்திநி பாதம் தருதற்கு இருவினையும்<br/>
ஒத்துவரும் காலம் உளவாகிப் - பெத்த        21<br/>
<br/>
மலபரி பாகம் வருமளவில் பன்னாள்<br/>
அலமருதல் கண்ணுற்று அருளி - உலவாது        22<br/>
<br/>
அறிவுக்கு அறிவாகி அவ்வறிவுக்கு எட்டா<br/>
நெறியில் செறிந்தநிலை நீங்கிப் - பிறியாக்     23<br/>
<br/>
கருணை திருஉருவாய்க் காசினிக்கே தோன்றிக்<br/>
குருபரனென்று ஓர்திருப்பேர் கொண்டு - திருநோக்கால் 24<br/>
<br/>
ஊழ்வினையைப் போக்கி உடலறுபத் தெட்டுநிலம்<br/>
ஏழும் அத்துவாக்கள் இருமூன்றும் - பாழாக       25<br/>
<br/>
ஆணவமான படலம் கிழித்து அறிவில்<br/>
காணரிய மெய்ஞ்ஞானக் கண்காட்டிப் - பூணும்      26<br/>
<br/>
அடிஞானத் தற்பொருளும் ஆன்மாவும் காட்டிக்<br/>
கடியார் புவனமுற்றும் காட்டி - முடியாது        27<br/>
<br/>
தேக்குபர மானந்தத் தெள்ளமுதம் ஆகிஎங்கும்<br/>
நீக்கமற நின்ற நிலைகாட்டிப் - போக்கும் 28<br/>
<br/>
வரவும் நினைப்பும் மறப்பும் பகலும்<br/>
இரவும் கடந்துஉலவா இன்பம் - மருவுவித்துக்       29<br/>
<br/>
கன்மமலத் தார்க்குமலர்க் கண்மூன்றும் தாழ்சடையும்<br/>
வன்மழுவும் மானுமுடன் மால்விடைமேல் -மின்னிடந்துப்      30<br/>
<br/>
பூத்த பவளப் பொருப்புஒன்று வெள்ளிவெற்பில்<br/>
வாய்த்தனைய தெய்வ வடிவாகி - மூத்த      31<br/>
<br/>
கருமமலக் கட்டறுத்துக் கண்ணருள் செய்து உள்நின்று<br/>
ஒருமலத்தார்க்கு இன்பம் உதவிப் - பெருகியெழு      32<br/>
<br/>
மூன்றவத்தை யும்கழற்றி முத்தருட னேஇருத்தி<br/>
ஈன்றபர முத்தி அடைவித்துத் - தோன்றவரும்      33<br/>
<br/>
யானெனதென்று அற்ற இடமே திருவடியா<br/>
மோனபரா னந்தம் முடியாக - ஞானம்       34<br/>
<br/>
திருஉருவா இச்சை செயலறிவு கண்ணா<br/>
அருளதுவே செங்கை அலரா - இருநிலமே       35<br/>
<br/>
சந்நிதியா நிற்கும் தனிச்சுடரே; எவ்வுயிர்க்கும் <br/>
பின்னமற நின்ற பெருமானே - மின்னுருவம்       36<br/>
<br/>
தோய்ந்த நவரத்நச் சுடர்மணியால் செய்த பைம்பொன்<br/>
வாய்ந்த கிரண மணிமுடியும் - தேய்ந்தபிறைத்        37<br/>
<br/>
துண்டம்இரு மூன்றுநிரை தோன்றப் பதித்தனைய<br/>
புண்டரம் பூத்தநுதல் பொட்டழகும் - விண்ட      38<br/>
<br/>
பருவமலரப் புண்டரிகம் பன்னிரண்டு பூத்தாங்கு<br/>
அருள்பொழியும் கண்மலர் ஈராறும் - பருதி     39<br/>
<br/>
பலவும் எழுந்துசுடர் பாலித்தாற் போலக்<br/>
குலவு மகரக் குழையும் - நிலவுமிழும்       40<br/>
<br/>
புன்முறுவல் பூத்தலர்ந்த பூங்குமுதச் செவ்வாயும்<br/>
சென்மவிடாய் தீர்க்கும் திருமொழியும் - வின்மலிதோள்       41<br/>
<br/>
வெவ்வசுரர் போற்றிசைக்கும் வெஞ்சூர னைத்தடித்து<br/>
தெவ்வருயிர் சிந்தும் திருமுகமும் - எவ்வுயிர்க்கும்     42<br/>
<br/>
ஊழ்வினையை மாற்றி உலவாத பேரின்ப<br/>
வாழ்வுதரும் செய்ய மலர்முகமும் - சூழ்வோர்       43<br/>
<br/>
வடிக்கும் பழமறைகள் ஆகமங்கள் யாவும்<br/>
முடிக்கும் கமல முகமும் - விடுத்தலாகப்        44<br/>
<br/>
பால இருள்துரந்து பல்கதிரில் சோதிவிடம்<br/>
வாச மலர்வதன மண்டலமும் - நேசமுடன்         45<br/>
<br/>
போகமுறும் வள்ளிக்கும் புத்தேளிர் பூங்கொடிக்கும்<br/>
மோகம் அளிக்கும் முகமதியும் - தாகமுடன்        46<br/>
<br/>
வந்தடியில் சேர்ந்தோர் மகிழ வரம்பலவும்<br/>
தந்தருளும் தெய்வமுகத் தாமரையும் - கொந்தவிழ்ந்த     47<br/>
<br/>
வேரிக் கடம்பும் விரைக்குரவும் பூத்தலர்ந்த<br/>
பாரப் புயசயிலம் பன்னிரண்டும் - ஆரமுதம்        48<br/>
<br/>
தேவர்க்கு உதவும் திருக்கரமும் சூர்மகளிர்<br/>
வேமக் குழைந்தணைந்த மென்கரமும் - ஓவாது      49<br/>
<br/>
மாரி பொழிந்த மலர்க்கரமும் பூந்தொடையால்<br/>
சேர அணிந்த திருக்கரமும் - மார்பகத்தில் 50<br/>
<br/>
வைத்த கரதலமும் வாமமருங் கிற்கரமும்<br/>
உய்த்த குறங்கில் ஒருகரமும் - மொய்த்த 51<br/>
<br/>
சிறுதொடிசேர் கையும்மணி சேர்ந்ததடங் கையும்<br/>
கறுவுசமர் அங்குசம்சேர் கையும் - தெறுபோர்            52<br/>
<br/>
அதிர்கே டகம்சுழற்றும் அங்கைத் தலமும்<br/>
கதிர்வாள் விதிர்க்கும் கரமும் - முதிராத           53<br/>
<br/>
கும்பமுலைச் செவ்வாய்க் கொடியிடையார் வேட்டணைந்த<br/>
அம்பொன் மணிப்பூண் அகன்மார்பும் - பைம்பொன்        54<br/>
<br/>
புரிநூலும் கண்டிகையும் பூம்பட் டுடையும்<br/>
அரைஞாணும் கச்சை அழகும் - திருவரையும்         55<br/>
<br/>
நாதக் கழலும் நகுமணிப் பொற் கிண்கிணியும்<br/>
பாதத்து அணிந்த பரிபுரமும் - சோதி        56<br/>
<br/>
இளம்பருதி நூறா யிரங்கொடி போல<br/>
வளந்தரு தெய்வீக வடிவம் - உளந்தனில்கண்டு       57<br/>
<br/>
ஆதரிப்போர்க்கு ஆருயிராய் அன்பரகத் தாமரையின்<br/>
மீதிருக்கும் தெய்வ விளக்கொளியே - ஓதியஐந்து        58<br/>
<br/>
ஓங்காரத்து உள்ளொளிக்கும் உள்ளொளியாய் ஐந்தொழிற்கும்<br/>
நீங்காத பேருருவாய் நின்றோனே - தாங்கரிய         59<br/>
<br/>
மந்திரமே சோரியா வான்பதமே மாமுடியாத்<br/>
தொந்தமுறும் வன்னமே தொக்காகப் - பந்தனையால்         60<br/>
<br/>
ஒத்த புவனத் துருவே உரோமமாத்<br/>
தத்துவங்க ளேசத்த தாதுவா - வைத்த            61<br/>
<br/>
கலையே அவயவாக் காட்டும்அத்து வாவின்<br/>
நிலையே வடிவமா நின்றோய் - பலகோடி         62<br/>
<br/>
அண்டம் உருவாகி அங்கம் சராசரமாய்க்<br/>
கண்டசக்தி மூன்றுட் கரணமாய்த் - தொண்டுபடும்        63<br/>
<br/>
ஆவிப் புலனுக்கு அறிவு அளிப்ப ஐந்தொழிலும்<br/>
ஏவித் தனிநடத்தும் எங்கோவே - மேவ         64<br/>
<br/>
வரும்அட்ட மூர்த்தமாம் வாழ்வேமெய்ஞ் ஞானம்<br/>
தரும்அட்ட யோகத் தவமே - பருவத்து       65<br/>
<br/>
அகலாத பேரன்பு அடைந்தோர் அகத்துள்<br/>
புகலாகும் இன்பப் பொருப்பும் - சுகலளிதப்      66<br/>
<br/>
பேரின்ப வெள்ளப் பெருக்காறும் மீதானம்<br/>
தேரின்ப நல்கும் திருநாடும் - பாரின்பம்      67<br/>
<br/>
எல்லாம் கடந்த இருநிலத்துள் போக்குவரவு<br/>
அல்லாது உயர்ந்த அணிநகரும் - தொல்லுலகில்        68<br/>
<br/>
ஈறும் முதலுமகன்று எங்குநிறைந்த ஐந்தெழுத்தைக்<br/>
கூறி நடாத்தும் குரகதமும் - ஏறுமதம்         69<br/>
<br/>
தோய்ந்து களித்தோர் துதிக்கையினால் பஞ்சமலம்<br/>
காய்ந்த சிவஞானக் கடாக்களிறும் - வாய்ந்தசிவ           70<br/>
<br/>
பூரணத்துள் பூரணமாம் போதம் புதுமலரா<br/>
நாரகத்துள் கட்டு நறுந்தொடையும் - காரணத்துள்       71<br/>
<br/>
ஐந்தொழிலும் ஓவாது அளித்துயர்த்த வான்கொடியும்<br/>
வந்தநவ நாத மணிமுரகம் - சந்ததமும்         72<br/>
<br/>
நீக்கமின்றி ஆடி நிழலசைப்பான் போல்புவனம்<br/>
ஆக்கி அசைத்தருளும் ஆணையும் - தேக்கமழ்ந்து        73<br/>
<br/>
வீசும் பனுவல் விபுதர் தனித்தனியே<br/>
பேசும் தசாங்கமெனப் பெற்றோனே - தேசுதிகழ்         74<br/>
<br/>
பூங்கயிலை வெற்பில் புனைமலர்ப்பூங் கோதையிடப்<br/>
பாங்குறையும் முக்கண் பரஞ்சோதி - ஆங்கொருநாள்       75<br/>
<br/>
வெந்தகுவர்க்கு ஆற்றாத விண்ணோர் முறைக்கிரங்கி<br/>
ஐந்து முகத்தோடு அதோமுகமும் - தந்து        76<br/>
<br/>
திருமுகங்கள் ஆறாகிச் செந்தழற்கண் ஆறும்<br/>
ஒருமுகமாய்த் தீப்பொறியாறு உய்ப்ப - விரிபுவனம்       77<br/>
<br/>
எங்கும் பரக்க இமையோர் கண்டு அஞ்சுதலும்<br/>
பொங்கும் தழல்பிழம்பைப் பொற்கரத்தால் - அங்கண்        78<br/>
<br/>
எடுத்தமைத்து வாயுலைக் கொண்டு ஏகுதினெய்று எம்மான்<br/>
கொடுத்தளிப்ப மெல்லக் கொடுபோய் - அடுத்ததொரு       79<br/>
<br/>
பூதத் தலைவகொடு போதி எனத் தீக்கடவுள்<br/>
சீதப் பகீரதிக்கே சென்றுய்ப்பப் - போதொருசற்று        80<br/>
<br/>
அன்னவளும் கொண்டமைதற்கு ஆற்றாள் சரவணத்தில்<br/>
சென்னியில் கொண்டு உய்ப்பத் திருஉருவாய் - முன்னர் 81<br/>
<br/>
அறுமீன் முலையுண்டு அழுதுவிளை யாடி<br/>
நறுநீர் முடிக்கணிந்த நாதன் - குறுமுறுவல்            82<br/>
<br/>
கன்னியொடும் சென்று அவட்குக் காதலுருக் காட்டுதலும்<br/>
அன்னவள்கண்டு அவ்வுருவம் ஆறிணையும் - தன்னிரண்டு        83<br/>
<br/>
கையால் எடுத்தணைத்துக் கத்தனெனப் பேர்புனைந்து<br/>
மெய்யாறும் ஒன்றாக மேவுவித்துச் - செய்ய         84<br/>
<br/>
முகத்தில் அணைத்துஉச்சி மோந்து முலைப்பால்<br/>
அகத்துள் மகிழ்பூத்து அளித்துச் - சகத்தளந்த       85<br/>
<br/>
வெள்ளை விடைமேல் விமலன் கரத்தில் அளித்து<br/>
உள்ளம் உவப்ப உயர்ந்தோனே - கிள்ளைமொழி        86<br/>
<br/>
மங்கை சிலம்பின் மணிஒன்ப தில்தோன்றும்<br/>
துங்க மடவார் துயர்தீர்ந்து - தங்கள்        87<br/>
<br/>
விருப்பால் அளித்தநவ வீரருக்குள் முன்னோன்<br/>
மருப்பாயும் தார்வீர வாகு - நெருப்பிலிதித்து        88<br/>
<br/>
அங்கண் புவனம் அனைத்தும் அழித்துலவும்<br/>
செங்கண் கிடாஅதனைச் சென்றுகொணர்ந்து - எங்கோன்        89<br/>
<br/>
விடுக்குதி என்றுஉய்ப்ப அதன் மீதுவர்ந்து எண்திக்கும்<br/>
நடத்தி விளையாடும் நாதா - படைப்போன்          90<br/>
<br/>
அகந்தை உரைப்பமறை ஆதி எழுத்தென்று<br/>
உகந்த பிரணவத்தின் உண்மை - புகன்றிலையால் 91<br/>
<br/>
சிட்டித் தொழிலதனைச் செய்வதெங்ஙன் என்றுமுனம்<br/>
குட்டிச் சிறையிருத்தும் கோமானே - மட்டவிழும்         92<br/>
<br/>
பொன்னம் கடுக்கைப் புரிசடையோன் போற்றிசைப்ப<br/>
முன்னம் பிரமம் மொழிந்தோனே -கொன்னெடுவேல்        93<br/>
<br/>
தாரகனும் மாயத் தடங்கிரியும் தூளாக<br/>
வீரவடி வேல் விடுத்தோனே - சீரலைவாய்த்          94<br/>
<br/>
தெள்ளு திரை கொழிக்கும் செந்தூரில் போய்க்கருணை<br/>
வெள்ளம் எனத்தவிசின் வீற்றிருந்து - வெள்ளைக்        95<br/>
<br/>
கயேந்திரனுக்கு அஞ்சல் அளித்துக் கடல்சூழ்<br/>
மயேந்திரத்தில் புக்கு இமையோர் வாழச் - சயேந்திரனால்     96<br/>
<br/>
சூரனைச் சோதித்தவரு கென்றுதடம் தோள்விசய<br/>
வீரனைத் தூதாக விடுத்தோனே - காரவுணன்      97<br/>
<br/>
வானவரை விட்டு வணங்காமை யால்கொடிய<br/>
தானவர்கள் நாற்படையும் சங்கரித்துப் - பானு         98<br/>
<br/>
பகைவன் முதலாய பாலருடன் சிங்க<br/>
முகனைவென்று வாகை முடித்தோய் - சகமுடுத்த        99<br/>
<br/>
வாரிதனில் புதிய மாவாய்க் கிடந்தநெடும்<br/>
சூருடலம் கீண்ட சுடர் வேலோய் - போரவுணன்       100<br/>
<br/>
அங்கம்இரு கூறாய் அடன்மயிலும் சேவலுமாய்த்<br/>
துங்கமுடன் ஆர்த்தெழுந்து தோன்றுதலும் - அங்கவற்றுள்        101<br/>
<br/>
சீறும்அர வைப்பொருத சித்ரமயில் வாகனமா<br/>
ஏறி நடாத்தும் இளையோனே - மாறிவரு       102<br/>
<br/>
சேவல் பகையைத் திறல்சேர் பதாகைஎன<br/>
மேவத் தனித்துயர்ந்த மேலோனே - மூவர்        103<br/>
<br/>
குறைமுடித்து விண்ணம் குடியேற்றித் தேவர்<br/>
சிறைவிடுத்து ஆட்கொண்ட தேவே - மறைமுடிவாம்       104<br/>
<br/>
சைவக் கொழுந்தே தவக்கடலே வானுதவும்<br/>
தெய்வக் களிற்றை மணம்செய்தோனே - பொய்விரவு    105<br/>
<br/>
காமம் முனிந்த கலைமுனிவன் கண்ணருளால்<br/>
வாமமட மானின் வயிற்றுதித்துப் - பூமருவு       106<br/>
<br/>
கானக் குறவர் களிகூரப் பூங்குயில்போல்<br/>
ஏனற் புனங்காத்து இனிதிருந்து - மேன்மைபெறத்        107<br/>
<br/>
தெள்ளித் தினைமாவும் தேனும் பரித்தளித்த<br/>
வள்ளிக் கொடியை மணந்தோனே - உள்ளம் உவந்து      108<br/>
<br/>
ஆறுதிருப் பதிகண்டு ஆறெழுத்தும் அன்பினுடன்<br/>
கூறும் அவர் சிந்தைகுடி கொண்டோ னே - நாறுமலர்க்     109<br/>
<br/>
கந்திப் பொதும்பர்எழு காரலைக்கும் சீரலைவாய்ச்<br/>
செந்திப் பதிபுரக்கும் செவ்வேளே - சந்ததமும்     110<br/>
<br/>
பல்கோடி சன்பப் பகையும் அவமி|ருத்தும்<br/>
பல்கோடி விக்கினமும் பல்பிணியும் - பல்கோடி        111<br/>
<br/>
பாதகமும் செய்வினையும் பாம்பும் பசாகம்அடல்<br/>
பூதமுதீ நீரும் பொருபடையும் - தீது அகலா      112<br/>
<br/>
வெவ்விடமும் துட்ட மிருகமுதலாம் எவையும்<br/>
எவ்விடம் வந்து எம்மை எதிர்ந்தாலும் - அவ்விடத்தில்     113<br/>
<br/>
பச்சைமயில் வாகனமும் பன்னிரண்டு திண்தோளும்<br/>
அச்சம் அகற்றும் அயில்வேலும் - கச்சைத்      114<br/>
<br/>
திருவரையும் சீறடியும் செங்கையும் ஈராறு<br/>
அருள்விழியும் மாமுகங்கள் ஆறும் - விரிகிரணம்      115<br/>
<br/>
சிந்தப் புனைந்த திருமுடிகள் ஓராறும்<br/>
எந்தத் திசையும் எதிர்தோன்ற - வந்திடுக்கண்      116<br/>
<br/>
எல்லாம் பொடிபடுத்தி எவ்வரமும் தந்துபுகுந்து<br/>
உல்லாசமாக உளத்திருந்து - பல்விதமாம்      117<br/>
<br/>
ஆசுமுதல் நாற்கவியும் அட்டாவ தானமும்சீர்ப்<br/>
பேசும் இயல் பல்காப் பியத் தொகையும் - ஓசை      118<br/>
<br/>
எழுத்துமுத லாம்ஐந்து இலக்கணமும் தோய்ந்து<br/>
பழுத்த தமிழ்ப்புலமை பாலித்து - ஒழுக்கமுடன்          119<br/>
<br/>
இம்மைப் பிறப்பில் இருவா தனைஅகற்றி<br/>
மும்மைப் பெருமலங்கள் மோசித்துத் - தம்மைவிடுத்து      120<br/>
<br/>
ஆயும் பழைய அடியா ருடன்கூட்டித்<br/>
தோயும் பரபோகம் துய்ப்பித்துச் - சேய      121<br/>
<br/>
கடியேற்கும் பூங்கமலக் கால்காட்டி ஆட்கொண்டு<br/>
அடியேற்கு முன்னின்று அருள்.          122<br/>
<br/>
திருச்செந்தூர் கந்தர் கலிவெண்பா முற்றிற்று<br/>
<br/>
<br/>
</body>
</html>
