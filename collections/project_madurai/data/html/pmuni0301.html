<!DOCTYPE HTML PUBLIC "-//W3C//DTD HTML 4.0 Transitional//EN">

<!-- Project Madurai -->
<!-- Copyright c 2008 All Rights Reserved -->
<!-- Author : K. Kalyanasundaram-->
<html><head>
<title>iRayan2Ar_akapporuL  (in tamil script unicode/UTF-8 format)</title>
<meta content="text/html; charset=utf-8" http-equiv="Content-Type"/>
<meta content="K. Kalyanasundaram" name="Author"/>
<center>
<img src="pmdr0.gif"/>
<hr noshade="" width="50%"/>
<h2><font color="blue">களவியல் என்னும்<br/>
"இறையனார் அகப்பொருள்" </font></h2>
<h2>kaLaviyal  (or) <br/>
iRaiyan2Ar akapporuL<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<body text="770000"><center>
<table width="77%"><td></td></table></center>
<dd><strong> Acknowledgements </strong>:
<p>Etext - Input-Keying, Proof reading, preparation of Web versions in
<br/>TSCII &amp; Unicode as well as in PDF

<p><dd>N D LogaSundaram &amp; his daughter Ms. Selvanayagi - Chennai<br/>
<dd>Web Master Dr. K. Kalyanasundaram, Lausanne, Switzerland

<p>This webpage presents the Etext in Tamil script in TSCII 1.7 encoding

<p><dd>© Project Madurai 1998 - 2008

<p>Project Madurai is an open, voluntary, worldwide initiative devoted to
<br/>preparation of electronic texts of tamil literary works and to distribute them
<br/>free on the Internet. Details of Project Madurai are available at the website
<br/>You are welcome to freely distribute this file, provided this header page is
<br/>kept intact<hr noshade=""/><center>
<center><h3>களவியல் என்னும்<br/>இறையனார் அகப்பொருள்</h3>
<p>ஓர் அகப்பொருளியல் நூல் - மூலம்<a name="top"><a name="kaL"></a>
<p><a href="#kaL"><img src="bluedot1.gif"/></a> 1 களவு 33<br/><a href="#kaR"><img src="bluedot1.gif"/></a> 2 கற்பு 27
<br/>ஆக 60 சூத்திரங்கள்
<p>மற்றும் உரைகாரரின் புகழ் பெற்ற
<br/><a href="#iRai"><img src="bluedot1.gif"/></a> இறையனார் அகப்பொருளுரை உரைநடை - ஓர் பகுதி

<p><strong>நூல்<br/>1 களவு</strong></p></p></p></a></p></center>
<p><table border="0">
<tr> <td>
<p>1.1
<br/>அன்பின் ஐந்திணைக் களவெனப் படுவ(து)
<br/>அந்தணர் அருமறை மன்றல் எட்டனுள்
<br/>கந்தருவ வழக்கம் என்மனார் புலவர்  1

<p>1.2
<br/>அதுவே
<br/>தானே அவளே தமியர் காணக்
<br/>காமப் புணர்ச்சி இருவயின் ஒத்தல் 2

<p>1.3
<br/>ஆங்ஙணம் புணர்ந்த கிழவோன் தன்வயின்
<br/>பாங்க னோரின் குறிதலைப்(பு) எய்தலும்
<br/>பாங்கிலன் தமியோள் இடம்தலைப் படலும்என்(று)
<br/>ஆங்(கு)அவ் இரண்டே தலைப்பெயல் மரபே 3

<p>1.4
<br/>அவ்இயல்(பு) அல்லது கூட்டக் கூடல்
<br/>எவ்விடத்(து) ஆயினும் களவிற்(கு) இல்லை 4

<p>1.5
<br/>புணர்ந்த பின்றை ஆங்ஙணம் ஒழுகாது
<br/>பணிந்த மொழியால் தோழி தேஎத்(து)
<br/>இரந்துகுறை உறுதலும் கிழவோன் மேற்றே 5

<p>1.6
<br/>இரந்துகுறை உறாது கிழவியும் தோழியும்
<br/>ஒருங்கு தலைப்(பு)எய்த செவ்வி நோக்கிப்
<br/>பதியும் பெயரும் பிறவும் வினாஅய்ப்
<br/>புதுவோன் போலப் பொருந்துபு கிளந்து
<br/>மதிஉடம் படுத்தற்கும் உரியன் என்ப 6

<p>1.7
<br/>முன்உற உணர்தல் குறைஉற உணர்தல்
<br/>இருவரும் உள்வழி அவன்வர(வு) உணர்த்தலென்(று)
<br/>அம்மூன்(று) என்ப தோழிக்(கு) உணர்ச்சி 7

<p>1.8
<br/>ஆங்குணர்ந்(து) அல்லது கிழவோள் தேஎத்துத்
<br/>தான்குறை உறுதல் தோழிக்(கு) இல்லை 8

<p>1.9
<br/>முன்உற உணரினும் அவன்குறை உற்ற
<br/>பின்னர் அல்லது கிளவி தோன்றாது 9

<p>1.10
<br/>உள்ளத்(து) உணர்ச்சி தெள்ளிதின் கரந்து
<br/>கிழவோள் தேஎத்துக் குறைஉறூஉம் உளவே
<br/>குறிப்பறி உறூவும் காலை ஆன 10

<p>1.11
<br/>தன்னுள் குறிப்பினை  அருகும் தோழிக்கு
<br/>முன்னுறு புணர்ச்சியின் அருகலும் உண்டே 11

<p>1.12
<br/>குறைஉறும் கிழவனை உணர்ந்த தோழி
<br/>சிறைஉறக் கிளந்து சேண்பட நிறுத்தலும்
<br/>என்னை மறைத்தல் எவனா கியர்என
<br/>முன்உறு புணர்ச்சி மு¨றுமுறை செப்பலும்
<br/>மாயப் புணர்ச்சி அவனொடு நகாஅ
<br/>நீயே சென்று கூ(று)என விடுத்தலும்
<br/>அறியாள் போறலும் குறியாள் கூறலும்
<br/>படைத்துமொழி கிளவியும் குறிப்புவேறு கொளலும்
<br/>அன்ன பிறவும் தலைப்பெயல் வேட்கை
<br/>முன்உறு புணர்ச்சிக்(கு) உரிய என்ப 12

<p>1.13
<br/>குறைஉறு புணர்ச்சி தோழி தேஎத்துக்
<br/>கிழவிக்(கு) இல்லை தலைப் பெயல் ஆன 13

<p>1.14
<br/>தோழிக்(கு) உரியவை கோள்தாய் தேஎத்து
<br/>மாறுகோள் இல்லா மொழியுமார் உளவே 14

<p>1.15
<br/>முன்படப் புணராத சொல்இன் மையின்
<br/>கற்பெனப் படுவது களவின் வழித்தே 15

<p>1.16
<br/>களவினுள் தவிர்ச்சி காப்புமிகின் உரித்தே
<br/>வரைவிடை வைத்த காலை ஆன 16

<p>1.17
<br/>அல்லகுறிப் படுதலும் அவ்வயின் உரித்தே
<br/>அவன்வர(வு) அறியும் குறிப்பினன் ஆனா 017

<p>1.18
<br/>குறிஎனப் படுவ(து) இரவினும் பகலினும்
<br/>அறியக் கிளந்த இடம் என மொழிப 18

<p>1.19
<br/>இரவுக் குறியே இவ்வரை இகவாது 19

<p>1.20
<br/>பகற்குறி தானே இகப்பினும் வரையார் 20

<p>1.21
<br/>இரவுமனை இகந்த குறிஇடத்(து) அல்லது
<br/>கிழவோன் சேர்தல் கிழத்திக்(கு) இல்லை 21

<p>1.22
<br/>அம்பலும் அலரும் களவு 22

<p>1.23
<br/>வெளிப்பட்ட பின்றையும் உரிய கிளவி 23

<p>1.24
<br/>களவு வெளிப்படா முன்உறு வரைதல்
<br/>களவு வெளிப்பட்ட பின்றை வரைதல் என்(று)
<br/>ஆய்இரண்(டு) என்ப வரைதல் ஆறே 24

<p>1.25
<br/>பட்ட பின்றை வரையாக் கிழவன்
<br/>நெட்டிடைக் கழிந்து பொருள்வயின் பிரிதலும்
<br/>பொருள்வயின் பிரியா(து) ஒருவழி தணத்தலும்
<br/>புரைவ(து) என்ப கற்பால் ஆன 25

<p>1.26
<br/>வெளிப்படை தானே விரிக்கும் காலைத்
<br/>தந்தை தாயே தன்னையர் என்(று) ஆங்(கு)
<br/>அன்னவர் அறியப் பண்(பு)ஆ கும்மே 26

<p>1.27
<br/>அவருள்
<br/>தாய்அறி உறுதலின் ஏனோரும் அறிப 27

<p>1.28
<br/>தந்தை தன்னயர் ஆய்இரு வீற்றும்
<br/>முன்னம் அல்லது கூற்(று) அவண் இல்லை 28

<p>1.29
<br/>காப்புக் கைமிக்குக் காமம் பெருகினும்
<br/>நொதுமலர் வரையும் பருவம் ஆயினும்
<br/>வரைஎதிர் கொள்ளாது தமர்அவண் மறுப்பினும்
<br/>அவன்ஊறு அஞ்சும் காலம் ஆயினும்
<br/>அந்நால் இடத்தும் மெய்ந்நாண் ஒரீஇ
<br/>அறத்தொடு நிற்றல் தோழிக்கும் உரித்தே 29

<p>1.30
<br/>காமம் மிக்க கழிபடர் கிளவியும்
<br/>காப்புச் சிறைமிக்க கையறு கிளவியும்
<br/>ஆறுபார்த்(து) உற்ற அச்சக் கிளவியும்
<br/>இரவினும் பகலினும் நீவரு(க) என்றலும்
<br/>கிழவோன் தன்னை வாரல் என்றலும்
<br/>தன்னுள் கையாறு எய்திடு கிளவியும்
<br/>அன்ன மரபின் பிறவும் தொகைஇத்
<br/>தன்னை அழிந்த கிளவி எல்லாம்
<br/>வரைதல் வேட்கைப் பொருள என்ப 30

<p>1.31
<br/>ஆ(று)இன் னாமையும் ஊறும் அச்சமும்
<br/>தன்னை அழிதலும் கிழவோர்க்(கு) இல்லை 31

<p>1.32
<br/>களவினுள் தவிர்ச்சி வரைவின் நீட்டம்
<br/>திங்கள் இரண்டின் அகம்என மொழிப 32

<p>1.33
<br/>களவினுள் தவிர்தல் கிழவோர்(கு) இல்லை 33 <a name="kaR"><a href="#top"><img src="up.gif"/></a>
<p><center><big><big>2 கற்பு</big></big></center>
<p>2.1
<br/>கற்பினுள் துறவே கடிவரை இன்றே 34

<p>2.2
<br/>ஓதல் காவல் பகைதணி வினையே
<br/>வேந்தர்க்(கு) உற்றுழி பொருள்பிணி பரத்தைஎன்(று)
<br/>ஆங்க ஆறே அவ்வயின் பிரிவே 35

<p>2.3
<br/>அவற்றுள்
<br/>ஓதலும் காவலும் உயர்ந்தோர்க்(கு) உரிய 36

<p>2.4
<br/>வேந்துவினை இயற்கை பார்ப்பார்க்கும் உரித்தே 37

<p>2.5
<br/>அரசர் அல்லா ஏனை யோர்க்கும் 
<br/>புரைவது என்ப ஓரிடத்(து) ஆன 38

<p>2.6
<br/>வேந்தர்க்(கு) உற்றுழிப் பொருள்பிணிப் பிரிவென்(று)
<br/>ஆங்(கு) அவ்இரண்டும் இழிந்தோர்க்(கு) உரிய 39

<p>2.7
<br/>காதல் பரத்தை எல்லார்க்கும் உரித்தே 40

<p>2.8
<br/>பிரிவின் நீட்டம் நிலம்பெயர்ந்(து) உறைவோர்க்(கு)
<br/>உரிய(து) அன்றே யாண்டுவரை யறுத்தல் 41 

<p>2.9
<br/>பரத்தையின் பிரிவே நிலத்திரி(பு) இன்றே 42

<p>2.10
<br/>பரத்தையின் பிரிந்த கிழவோன் மனைவி
<br/>பூப்பின் புறப்பா(டு) ஈர்அறு நாளும் 
<br/>நீத்(து) அகன்(று) உறைதல் அறத்தா(று) அன்றே 43

<p>2.11
<br/>கற்பினுள் பிரிந்தோன் பரத்தையின் மறுத்தந்(து)
<br/>அறப்பொருள் படுப்பினும் வரைநிலை இன்றே 44

<p>2.12
<br/>புகழும் கொடுமையும் கிழவோன் மேன 45

<p>2.13
<br/>கொடுமை இல்லை கிழவி மேற்றே 46

<p>2.14
<br/>கிழவோன் முன்னர்க் கிழத்திதன் புகழ்தல்
<br/>புலவிக் காலத்துப் புரைவ(து) அன்றே 47

<p>2.15
<br/>நாடும் ஊரும் இல்லும் சுட்டித்
<br/>தன்வயின் கிளப்பின் புலவிப் பொருட்டே 48

<p>2.16
<br/>அவன்வயின் கிளப்பின் வரைவின் பொருட்டே 49

<p>2.17
<br/>உணர்ப்புவயின் வாரா ஊடல் தோன்றின்
<br/>புலத்தல் தானே கிழவர்க்கும் வரையார் 50

<p>2.18
<br/>நிலம்பெயர்ந்(து) உறையும் நிலைஇயல் மருங்கின்
<br/>களவுறை கிளவி தோன்றுவ(து) ஆயின் 
<br/>திணைநிலைப் பெயர்க்கோள் கிழவர்க்கும் வரையார் 51

<p>2.19
<br/>நிலம்பொயர்ந்(து) உறையும் எல்லாப் பிரிவும்
<br/>ஒழிந்தார் அறியவும் அறியா மையும்
<br/>கழிந்துசேண் படூஉம் இயற்கைய என்ப 52

<p>2.20
<br/>எல்லா வாயிலும் கிழவோன் பிரிவயின்
<br/>பல்ஆற் றானும் வன்புறை குறித்தன்று 53

<p>2.21
<br/>வன்புறை குறித்த வாயில் எல்லாம்
<br/>அன்புதலைப் பிரிந்த கிளவித் தோன்றின்
<br/>சிறைப்புறம் குறித்தன்(று) என்மனார் புலவர் 54

<p>2.22
<br/>சிறைப்புறம் குறியா தோன்றலும் உளவே
<br/>அவன்புணர்(வு) அறியும் குறிப்பின் ஆன 55

<p>2.23
<br/>திணையே வைகோள் கூற்றே கேட்போர்
<br/>இடனே காலம் எச்சம் மெய்ப்பாடு
<br/>பயனே கோளென்(று) ஆங்(கு)அப் பத்தே
<br/>அகன்ஐந் திணையும் உரைத்தல் ஆறே 56

<p>2.24
<br/>அவற்றுள்
<br/>எச்சமும் கோளும் இன்மையும் உரிய 57

<p>2.25
<br/>சொல்லே குறிப்பே ஆய்இரண்(டு) எச்சம் 58

<p>2.26
<br/>முன்படக் கிளந்த பொருள்படைக்(கு) எல்லாம்
<br/>எச்சம் ஆகி வரும்வழி அறிந்து
<br/>கிளந்த அல்ல வேறுபல தோன்றினும்
<br/>கிளந்(து)அவற்(று) இயலான் உணர்ந்தனர் கொளலே 59

<p>2.27
<br/>களவு கற்(பு)எனக் கண்ணிய ஈண்டையோர்
<br/>உளம்நிகழ் அன்பின் உயர்ச்சி மேன 60

<p>இறையனார் களவியல் மூலம் முற்றிற்று

<hr noshade=""/>இந்நூலுக்கு நீண்டு அகன்றதோர்  உரை உள்ளது
<a name="iRai"><a href="#top"><img src="up.gif"/></a>
<br/>நக்கீரர் அருளியது (என்பர்)

<p>இ·து மிக்க தொன்மை வாய்ந்த தமிழ் உரைநடைக்கு
<br/>சான்றாக தலையாயாதாய் திகழும் இறையனார்
<br/>அகப்பொருள் உரை எனும் பெயர்தன்னால் பலர் அறிந்த
<br/>ஓர் வரலாற்றுச் பெட்டகம் ஆகும். இதனின்று இந்த 
<br/>நூல் பிறந்த காரணம் வரும் 'கேட்டோர்' விளக்கப் 
<br/>பகுதி மட்டும் நற்றமிழ் உலகம் நன்கறிந்த ஓன்று.
<hr noshade=""/></p></a></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></a></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></td></tr></table>
<p>
<table><td>
<p>. . . . . . . . . .
<br/>. . . . . . . . . .

<p>இனி நுதலிய பொருள் என்பது நூற்பொருளைச் சொல்லுதல் என்பது.
<br/>இந்நூல் என் நுதிலிற்றோ எனின்
<br/>தமிழ் நுதலியதென்பது கேட்டோர் யாரோ
<p>எனின்
<br/>மதுரை உப்பூரிகிழார் மகனாவான் உருத்திர சன்மன்
<br/>என்பது.

<p>அவன் கேட்டதற்குக் காரணம் சொல்லுதும்
<p>தலைச்சங்கம், இடைச்சங்கம், கடைச்சங்கம் என
<br/>மூவகைப்பட்ட சங்கம் இரீஇயினார் பாண்டியர்கள்
<p>அவருள் தலைச்சங்கம் இருந்தார். அகத்தியனாரும்
<br/>திரிபுரம் எரித்த விரிசடைக் கடவுளும் குன்றெறிந்த முருகவேளும்
<br/>முரிஞ்சியூர் முடிநாகராயரும் நிதியின் கிழவனும்
<br/>என இத்தொடக்கத்தார் ஐஞ்ஞூற்று நாற்பத்தொன்பதின்மர் என்ப.

<p>அவருள்ளிட்டு நாலாயிரத்து நானூற்று
<br/>நாற்பதின்மர் பாடினர் என்ப.
<p>அவர்களால் பாடப்பட்ட எத்தனையோ.
<br/>பரிபாடலும், முதுநாரையும், முதுகுருகும்
<br/>களரியாவிரையும் என இத்தொடக்கத்தன.
<p>அவர் நாலாயிரத்து நானூற்று நாற்பதிற்றி
<br/>யாண்டு சங்கம் இருந்தார் என்ப.
<p>அவர்களைச் சங்கம் இரீஇனார் காய்சினவழுதி முதலாக
<br/>கடுங்கோன் ஈறாக எண்பத்தொன்பதின்மர் என்ப.

<p>அவருள் கவி அரங்கேறினார் எழுவர் பாண்டியர் என்ப.

<p>அவர் சங்கம் இருந்து தமிழ் ஆராய்ந்தது
<br/>கடல் கொள்ளப்பட்ட மதுரை என்ப.

<p>அவருக்கு நூல் அகத்தியம் என்ப.

<p>இனி இடைச்சங்கமிருந்தார் அகத்தியனாரும், தொல்காப்பியனாரும்
<br/>இருந்தையூர் கருங்கோழியும், மோசியும், வெள்ளூர்காப்பியனும்
<br/>சிறுபாண்டரங்கனும், திரையன்மாறனும், துவரைக்கோமானும்
<br/>கீரந்தையும் என இத்தொடக்கத்தார் ஐம்பத்தொன்பதின்மர் என்ப.

<p>அவர் உள்ளிட்டு மூவாயிரத்து எழுநூற்றவர் பாடினர் என்ப.

<p>அவர்களால் பாடப்பட்டன
<br/>கலியும் குருகும் வெண்டாளியும்
<br/>வியாழமாலை அகவலும் என இத்தொடக்கத்தன என்ப.

<p>அவருக்கு நூல் அகத்தியமும் தொல்காப்பியமும்
<br/>மாபுராணமும் இசைநுணுக்கமும் பூதபுராணமும் எனஇவை என்ப.

<p>அவர் மூவாயிரத்து எழுநூற்றியாண்டு சங்கமிருந்தார் என்ப.

<p>அவரைச் சங்கம் இரீஇனார் வெண்டேர்ச்செழியன் முதலாக
<br/>முடத்திருமாறன் ஈறாக ஐம்பத்தொன்பதின்மர் என்ப.

<p>அவருள் கவி அரங்கேறினார் ஐவர் பாண்டியர் என்ப.

<p>அவர் சங்கமிருந்து தமிழ் ஆராய்ந்தது கபாடபுரத்து என்ப.

<p>அக்காலத்தைப் போலும் பாண்டிய நாட்டை கடல் கொண்டது.

<p>இனிக் கடைச்சங்கம் இருந்து தமிழாராய்ந்தார் சிறுமேதாவியாரும்
<br/>சேந்தம்பூதனாரும் அறிவுடையனாரும் பெருங்குன்றூர் கிழாரும்
<br/>இளந்திருமாறனும் மதுரையாசிரியர் நல்லந்துவனாரும்
<br/>மருதனிள நாகனாரும் கணக்காயனார் மகனார் நக்கீரனாரும்
<br/>என இத்தொடக்கத்தார் நாற்பதொன்பதின்மர் பாடினார் என்ப.

<p>அவர்களால் பாடப்பட்டன நெடுந்தொகை நானூறும்
<br/>குறந்தொகை நானூறும் நற்றிணை நானூறும்
<br/>புறநானூறும் ஐங்குறுநூறும் பதிற்றுப்பத்தும்
<br/>நூற்றைம்பது கலியும் எழுபது பரிபாடலும்
<br/>கூத்தும் வரியும் சிற்றிசையும் பேரிசையும்
<br/>என்று இத்தொடக்கத்தன

<p>அவருக்கு நூல் அகத்தியமும் தொல்காப்பியமும் என்ப.

<p>அவர் சங்கம் இருந்து தமிழ் ஆராய்தது
<br/>ஆயிரத்தொண்ணூற்றைம்பதிற்றி யாண்டு என்ப.

<p>அவருள் கவியரங்கேறினார் முவர் பாண்டியர் என்ப.

<p>அவர் சங்கமிருந்து தமிழாராய்ந்தது உத்தர மதுரை என்ப.

<p>அக்காலத்துப் பாண்டியநாடு பன்னீரியாண்டு வற்கடம் சென்றது
<br/>செல்லப் பசி கடுகுதலும் அரசன் சிட்டரை எல்லாம் கூவி

<p>
<dd>வம்மின் யாம் உங்களைப் புரந்தரகில்லேன். என் தேயம்
<dd>பெரிதும் வருந்துகின்றது நீயிர் போய் உமக்கு அறிந்தவாறு
<dd>புக்கு நாடு நாடாயின ஞான்று என்னை உள்ளி வம்மின்

<p>என்றான். என அரசனைவிடுத்து எல்லோரும்
<br/>போயின பின்றை கணக்கின்றிப் பன்னீரியாண்டு கழிந்தது 
<br/>கழிந்த பின்னர் நாடு மலிய மழை பெய்தது
<br/>பெய்த பின்றை அரசன்

<p><dd>இனி நாடு நாடாயிற்று ஆகலின் நூல் வல்லாரைக் கொணர்க

<p>என்று எல்லாப் பக்கமும் ஆட்போக்க
<br/>எழுத்ததிகாரமும் சொல்லதிகாரமும்
<br/>வல்லாரத் தலைப்பட்டுக் கொணர்ந்து

<p><dd>பொருளதிகாரம் வல்லாரை
<dd>எங்கும் தலைப்பட்டிலேம்

<p>என வந்தார் வர அரசனும் புடைபடக் கவன்று

<p><dd>என்னை
<dd>எழுத்தும் சொல்லும் ஆராய்வது
<dd>பொருளதிகாரத்தின் பொருட்டன்றே
<dd>பொருளதிகாரம் பெறேம் எனின்
<dd>இவை பெற்றும் பெற்றிலேம்

<p>எனச்சொல்லா நிற்ப மதுரை ஆலவாயில்
<br/>அழல்நிறக் கடவுள் சிந்திப்பான்

<p><dd>என்னை பாவம் அரசற்கு கவர்ச்சி பெரிதாயிற்று
<dd>அதுதானும்  ஞானத்திடை ஆகலான்
<dd>யான் அதனைத் தீர்கற்பாலம்

<p>என்று இவ்வறுபது சூத்திரத்தையுஞ்  செய்து இவை மூன்று
<br/>செப்பிதழகத்தெழுதி பீடத்தின் கீழிட்டான் 
<br/>இட்ட பின்றை ஞான்று
<br/>தேவர்குலம் வழிபடுவோன்
<br/>தேவர் கோட்டத்தை எங்கும் துடைத்து
<br/>நீர் தெளித்துப் பூவிட்டு பீடத்தின் கீழ் பண்டென்றும்
<br/>அலகிடாதான் அன்று தெய்வத் தவக்குறிப்பினான்

<p><dd>அலகிடுவன்

<p>என உள்ளங் குளிர அலகிட்டான் இட்டதற்கு
<br/>அவ்வலகினோடும் இதழ் போந்தன
<br/>போதரக் கண்டு போந்து நோக்கினார்க்கு
<br/>வாய்ப்படைத்தாயிற்றோர்
<br/>பொருளதிகாரமாய்க் காட்டிற்று
<br/>காட்ட பார்ப்பான் சிந்திப்பான்

<p><dd>அரசன் பொருளதிகாரம் இன்மையின் கவல்கின்றான்
<dd>உலகிற் பொருந்தி வழங்குகின்றமை
<dd>அறிந்து பட்டுச் செல்லாநின்றது
<dd>உணர்ந்து நம்பெருமான் அருளிச்செய்தானாகும்

<p>என்று தன் அகம் புகாதே கோயில் தலைக்கடைச் சென்று
<br/>நின்று கடைக் காப்பார்க்குணர்த்த கடைகாப்பார் அரசற்குணர்த்த
<br/>அரசன்

<p><dd>புகுதருக

<p>என்று பார்பானைக் கூவ சென்று புக்க காட்டக்
<br/>கண்டு நோக்கி

<p><dd>இது பொருளதிகாரம் பெருமான் நம் இடுக்கண் கண்டு
<dd>அருளிச் செய்தானாகற்பாலது

<p>என்று அத்திசை நோக்கி தொழுது கொண்டு நின்று
<br/> சங்கத்தாரைக் கூவித்து

<p><dd>இதனைக் கொண்டுபோய்
<dd>பொருள் காண்மின்
<p>என
<br/>அவர்கள் அதனைக் கொண்டு போந்து கன்மாப் பலகை ஏறியிருந்து
<br/>ஆராய்வுழி எல்லோரும் தாம் தம் உரைத்த உரையே
<br/> நன்றென்று சிலநாள் சென்றன செல்ல

<p><dd>நாம் இங்ஙணம் எத்துணை
<dd>உரைப்பினும்ஒருதலைப்படாது
<dd>நாம் அரசனுழைச் சென்று நமக்கோர் காரணிகனைக் தரல்
<dd> வேண்டும் என்று கொண்டு போந்து அவனால்
<dd>பொருளெனப் பட்டது பொருளாய்
<dd>அன்றெனப்பட்டது
<dd>அன்றொழியக் காண்டும்
<p>என
<br/>எல்லோரும் ஒருப்பட்டு அரசனுழைச்சென்றார் செல்ல
<br/>அரசனும் எதிர் எழுந்து சென்று
<p><dd>என்னை நூற்குப் பொருள் கண்டீரோ என
<dd>அது காரணமாக ஓர் காரணிகனைத் தரல் வேண்டும்
<p>என
<dd>போமின் நுமக்கோர் ஓர் காரணிகனை
<dd>எங்ஙணம் நாடுவேன் நீவிர்
<dd>நாற்பத்தொன்பதின்மர் ஆயிற்று
<dd>நுமக்கு நிகராவார் இம்மையினின்றே
<p>என்று அரசன் சொல்லப் போந்து
<br/>பின்னையும் கன்மாப் பலகை ஏறியிருந்து அரசனும்

<p><dd> இது சொல்லினான் யாம்
<dd>காரணிகனை பெறுமாறு என்னைகொல்

<p>என்று சிந்தித்திருப்புழி

<p><dd>சூத்திரம் செய்தான் ஆலவாயில் 
<dd>அவிர்சடைக் கடவுள் அன்றே
<dd>அவனையே காரணிகனைத் தரல் 
<dd>வேண்டும் என்று சென்று வரங்கிடத்தும்
<p>என்று வரங்கிடப்ப இடையாமத்து

<p><dd>இவ்வூர் உப்பூரிகிழான் மகனாவான் உருத்திரச் சன்மன் என்பான்
<dd>பைங்கண்ணன் புன்மயிரன் ஐயாட்டைப் பிராயத்தான்
<dd>ஒருமுங்கைப் பிள்ளை உளன் அவனை அன்னனென்றிகழாது
<dd>கொண்டு போந்து ஆசனமேலிரீஇக் கீழிருந்து
<dd>சூத்திரப் பொருளுரைத்தால் கண்ணீர் வார்ந்து மெய்ம்மயிர் சிலிர்க்கும்
<dd>மெய்யாயின உரை கேட்டவிடத்து மெய்யில்லா உரை கேட்டவிடத்து
<dd>வாளா இருக்கும் அவன் குமார தெய்வம் அங்கோர் சாபத்தினால் தோன்றினான்

<p>என முக்காலிசைத்த குரல் எல்லோருக்கும் உடன்பாடாயிற்றாக
<br/>எழுந்திருந்துதேவர் குலத்தை வலங்கெண்டு போந்து
<br/>உப்பூரிகிழாருழைச் சங்கமெல்லாம் சென்று
<br/>இவ்வார்த்தை எல்லாம் சொல்லி
<p><dd>ஐயனாவான் உருத்திரச் சன்மனைத் தரல் வேண்டும்
<p>என வேண்டிக் கொடுபோந்து வெளியது உடீஇ
<br/>வெண்பூச்சூட்டி வெண்சாந்தணிந்து கன்மாப்பலகை ஏற்றி இரீஇக்
<br/>கீழிருந்து சூத்திரப் பொருளுரைப்ப எல்லோரும் முறையே உரைப்பக் கேட்டு
<br/>வாளா இருந்து மதுரை இளநாகனார் உரைத்த இடத்து <br/>
ஒரோவழி கண்ணீர் வார்ந்து மெய்ம்மயிர் நிறுத்தி பின்னர்
<br/>கணக்காயனார் மகனார் நக்கீரனார் உரைத்த இடத்து
<br/>பதந்தொறும் கண்ணீர் வார்ந்து மெய்ம்மயிர் சிலிர்ப்ப இருந்தான்
<br/>இருப்பஆர்ப்பெடுத்து
<p><dd>மெய்யுறை பெற்றாம் இந்நூற்கு என்றார்.
<br/>அதனால் உப்பூரிகிழார் மகனாவார் உருத்திர சன்மனாவான் செய்தது இந்நூற்குரை
<p>என்பாருமுளர்
<br/>அவன் செய்திலன்
<br/>மெய்யுரை கேட்டானென்க
<p>
<br/>மதுரை ஆலவாயில் பெருமானடிகளால் செய்யப்பட்ட நூற்கு
<br/>நக்கீரனாரால் உரைகண்டு குமாரசாமியால் கேட்கப்பட்டது என்க.
</p></p></dd></p></p></dd></p></p></dd></dd></dd></dd></dd></dd></dd></p></p></dd></dd></dd></dd></p></p></dd></dd></p></p></dd></dd></dd></dd></p></dd></dd></p></p></dd></dd></dd></dd></dd></dd></dd></p></p></dd></dd></p></p></dd></dd></p></p></dd></p></p></dd></dd></dd></dd></p></p></dd></p></p></dd></dd></dd></p></p></dd></dd></dd></dd></dd></p></p></dd></dd></p></p></dd></p></p></dd></dd></dd></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></td></table><table width="72%"><td>
<p><dd>இனி
<dd>உரை நடந்து வந்தவாறு சொல்லுதும்
<dd>மதுரைக் கணக்காயனார் மகனார் நக்கீரனார்
<dd>தம்மகனார் கீரங்கொற்றனாற்கு உரைத்தார்
<br/>அவர் தேனூர்க் கிழார்க்கு உரைத்தார்
<br/>அவர் படிமங் கொற்றானார்க்கு உரைத்தார்
<br/>அவர் செல்வத்தாசிரியர் பெருஞ்சுவனார்க்கு உரைத்தார்
<br/>அவர் மணலுராசியர் புளியங்காய் பெருஞ்சேந்தனார்க்கு உரைத்தார்
<br/>அவர் செல்லுர் ஆசிரியர் ஆண்டைப் பெருங்குமரனார்க்கு உரைத்தார்
<br/>அவர் திருக்குன்றத் தாசிரியர்க்கு உரைத்தார்
<br/>அவர் மாதவளனார் இளநாகனார்க்கு உரைத்தார்
<br/>அவர் முசிறியாசிரியர் நீலகண்டனார்க்கு உரைத்தார்

<p><dd>இங்ஙணம் வருகின்றது உரை
<dd>. . . . . . . .
<dd>. . . . . . . .

<p><dd><strong> களவியல் அகப்பொருள் உரையின்று எடுத்த உரைநடைப் பகுதி முற்றிற்று
</strong>
<hr noshade=""/>
<center>இவ் உரையின்படி மூலநூல் ஆசிரியர் மதுரை ஆலவாய் கடவுள் இறைவன்
<p>எனவே இறையனார் அகப்பொருள் எனும் பெயர் அமையப் பெற்றது போலும்
<p>உரையின் ஆசிரியர் நக்கீரர் (அறிஞர் பலருக்கு ஐயம் உள்ளது)</p></p></center>
<hr/>
<br/><strong> சிறு அடிக்குறிப்பு</strong>
<p><dd>இந்நூல் உரைகாரர், நாமறிந்த சங்கநூல்கள், அவர் காலத்து
<br/>பழகும் ஏனைய சீர்மிகு நுல்களினின்றும் - பாடல்கள், சூத்திரங்கள்
<br/>பற்பலவற்றை எடுத்துக்காட்டாக வைக்கின்றார். அவர்தம் உரை
<br/>விளக்கங்களினின்று இளம்திரையம், சாதவாகனம், கலைக்கோட்டுத்
<br/>தண்டு, <u>'நூல்'</u>, ' <u>நிகண்டு</u>', செம்பூழ்சேயார்கூற்றியல், கூத்தநூல்,
<br/>சிற்றெட்டகம் எனும் நமக்கு கிடைக்காத தொன்னூற்களின் பெயர்கள்,
<br/>வேறு பல நூல் பாடல்கள் மற்றும் ஓர் அகப்பொருள் கோவை நூலின்
<br/>பெரும்பகுதி (325+பாடல்கள்) என காணக்கிடைக்கின்றன.
<br/>'பாண்டிக்கோவை' எனும் பெயரில் அவ்வகப்பொருள் நூல்
<br/>வெளிவந்துள்ளது. ஈங்கும் வெளிவரும்.

<p><dd>இக்'களவியல்' நூலை முறையுடன் உள்ளிட நூல்கள் உதவிய
<br/>சென்னை பல்கலைகழக தமிழ்த்துறை பேராசிரியர் ஜெயதேவன்
<br/>அவர்களுக்கு நன்றி உரித்தாகுக.

<p><dd>நூ.த.லோகசுந்தரமுதலி  <a href="#top"><img src="up.gif"/></a>
</dd></p></dd></p></dd></p></dd></p></dd></dd></dd></p></dd></dd></dd></dd></p></td></table></p></p></center>

<br/>
</p></dd></p></p></dd></dd></p></p></dd></body></head></html>