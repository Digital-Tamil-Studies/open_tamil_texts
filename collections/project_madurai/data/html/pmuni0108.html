
<!DOCTYPE HTML PUBLIC "-//W3C//DTD HTML 3.2//EN">
<!-- Project Madurai -->
<!-- Copyright (c) 2001 All Rights Reserved -->
<!-- Author : K. Kalyanasundaram--><html> <head><meta ;="" charset="utf-8" content="text/html" http-equiv="Content-Type"/><meta content="K. Kalyanasundaram" name="Author"/>
<title>ilainjar ilakkiyam by Bharathidasan(in tamil script, unicode format)</title></head>
<body> <body bgcolor="white" text="#800000"></body><center>
<img src="pmdr0.gif"/></center><hr noshade="" width="50%"/><br/><center>
<h3>Literary Works of Bharathidaasan ( Kanakasubbaratnam, 1891-1964)<br/>VII :  ilainjar ilakkiyam(in Tamil Script, unicode format)<p>புரட்சி கவிஞர் பாரதிதாசன் (கனகசுப்பரத்னம், 1891 - 1964) படைப்புகள்  <br/>
VII: இளைஞர் இலக்கியம்<br/></p></h3></center>
<hr noshade="" width="50%"/><br/>
<hr noshade=""/><ul>
<strong>Acknowledgment. </strong><br/>
Etext preparation  : Ms. Mahitha Sridhar, Toronto, ON, Canada; Mr. P.I.Arasu, Toronto, ON, Canada <br/>
&amp; Ms. Suhitha Arasu, Toronto, ON, Canada, <br/>Etext proof-reading: Mr. P.K. Ilango, Erode, Tamilnadu, India<br/>
Web, pdf versions: Dr. K. Kalyanasundaram, Lausanne, Switzerland.<p>
This webpage presents the E-text in Tamil script but in Unicode encoding.<br/>
<br/>
©  Project Madurai 1999 - 2003<br/>
Project Madurai is an open, voluntary, worldwide initiative devoted to preparation of <br/>electronic texts of tamil literary works and to distribute them free on the Internet. <br/>
Details of Project Madurai are available at the website <br/><dd> <b><a href="https://www.projectmadurai.org/">https://www.projectmadurai.org/ </a></b><br/>You are welcome to freely distribute this file, provided this header page is kept intact.<br/>
</dd></p></ul>
<hr noshade=""/>
<center><font color="blue"><h3>"ilainjar ilakkiyam" by  Bharathidaasan in unicode format<br/>
புரட்சி கவிஞர் பாரதிதாசனின் "இளைஞர் இலக்கியம்"</h3></font></center><ul><h3><font color="red"> உள்ளுறை
</font></h3><ul>1. தமிழ்<br/>2. இயற்கை<br/>3. அறிவு<br/>4. ஊர்தி<br/>5. தொழில்<br/>6. உயிர்கள்<br/>7. தாலாட்டும் துயிலெழுப்பும்<br/>8. சிரிப்பு<br/>9. சிறுகதைப் பாட்டு<br/></ul><br/>
--------<br/>
<h3><center><font color="blue">1. தமிழ்</font></center></h3>
<h3><font color="red"><ul>1.1. தமிழ் வாழ்த்து</ul></font></h3><br/>தமிழே வாழ்க! தாயே வாழ்க!<br/>அமிழ்தே வாழ்க! அன்பே வாழ்க!<br/>கமழக் கமழக் கனிந்த கனியே<br/>அமைந்த வாழ்வின் அழகே வாழ்க!<br/><br/>சேர சோழ பாண்டிய ரெல்லாம்<br/>ஆர வளர்த்த ஆயே வாழ்க!<br/>ஊரும் பேரும் தெரியா தவரும்<br/>பாரோர் அறியச் செய்தாய் வாழ்க!<br/><br/>சீரிய அறமும் சிறந்த வாழ்வும்<br/>ஆரும் அடையும் அறிவைப் பொழிந்தாய்;<br/>வீரம் தந்தாய் மேன்மை வகுத்தாய்<br/>ஈர நெஞ்சே இன்பம் என்றாய்.<br/><br/>குமரி நாட்டில் தூக்கிய கொடியை<br/>இமயத் தலைமேல் ஏறச் செய்தாய்.<br/>தமிழைத் தனித்த புகழில் நட்டாய்<br/>தமிழின் பகைவர் நெஞ்சைச் சுட்டாய்.<br/><br/>முத்தமிழ் அம்மா! முத்தமிழ் அம்மா!<br/>தத்துவ உணர்வை முதலில் தந்தாய்;<br/>எத்தனை இலக்கியம், இலக்கணம் வைத்தாய்<br/>முத்துக் கடலே! பவழக் கொடியே!<br/><br/>எழுத்தே பேச்சே இயலே வாழ்க!<br/>இழைத்த குயிலே இசையே வாழ்க!<br/>தழைத்த மயிலே கூத்தே வாழ்க!<br/>ஒழுக்க வாழ்வின் உயிரே வாழ்க!<br/><br/>(இழைத்த - மணி பதித்த)<br/><br/>தமிழே ஆதித் தாயே வாழ்க!<br/>தமிழர்க் கெல்லம் உயிரே வாழ்க!<br/>தமிழ் நாட்டுக்கும் பிற நாட்டுக்கும்<br/>அமிழ்தாய் அமைந்த அம்மா வாழ்க!<br/><br/>ஊரில் தமிழன் மார்பைத் தட்டிப்<br/>பாரில் தமிழன் நானே என்னும்<br/>சீரைத் தந்த தமிழே வாழ்க!<br/>ஓரா உலகின் ஒளியே வாழ்க!<br/><br/>(ஓரா - அறிவு நிரம்பாத<br/>ஒளியே - அறிவே)<br/><br/>
<h3><font color="red">1.2. முத்தமிழ்</font></h3><br/>படிப்பும் பேச்சும் இயற்றமிழ்!<br/>பாடும் பாட்டே இசைத்தமிழ்!<br/>நடிப்பும் கூத்தும் சேர்ந்ததே<br/>நாடகத் தமிழ் என்பார்கள்.<br/>முடிக்கும் மூன்றும் முத்தமிழே!<br/>முத்தமிழ் என்பது புத்தமுதே!<br/>முடித்த வண்ணம் நம் தமிழே<br/>முத்தமிழ் என்றே சொல்வார்கள்.<br/><br/>
<h3><font color="red">1.3. மூவேந்தர்</font></h3><br/>சேர வேந்தர் தமிழ் வேந்தர்!<br/>சிறந்த சோழர் தமிழ் வேந்தர்!<br/>பாரோர் எல்லாம் புகழ்கின்ற<br/>பாண்டிய வேந்தர் தமிழ் வேந்தர்!<br/>நேரே தமிழைக் காத்தரே!<br/>நீண்ட நாட்டை ஆண்டாரே!<br/>வீரத் தாலே புகழெல்லாம்<br/>விளைத்த இவரே மூவேந்தர்.<br/><br/>
<h3><font color="red">1.4. தமிழ்மொழி-தமிழ்நாடு</font></h3><br/>நாம்பே சுமொழி தமிழ் மொழி!<br/>நாமெல்லாரும் தமிழர்கள்!<br/>மாம் பழம் அடடா! மாம் பழம்<br/>வாய்க் கினிக்கும் தமிழ் மொழி!<br/>தீம்பால் செந்தேன் தமிழ் மொழி!<br/>செங்க ரும்பே தமிழ் மொழி!<br/>நாம்பே சுமொழி தமிழ் மொழி!<br/>நாமெல்லாரும் தமிழர்கள்!<br/><br/>நாம்பே சுமொழி தமிழ் மொழி!<br/>நமது நாடு தமிழ் நாடு!<br/>காம்பில் மணக்கும் மல்லிகை<br/>காதில் மணக்கும் தமிழ் மொழி!<br/>வேம்பா நஞ்சா தமிழ்மொழி?<br/>விரும்பிக் கற்பது தமிழ் மொழி!<br/>நாம்பே சுமொழி தமிழ் மொழி!<br/>நமது நாடு தமிழ் நாடு!<br/><br/>
<h3><font color="red">1.5. கட்டாயக் கல்வி</font></h3><br/>பன்றி எதற்குத் தெருவில் வந்தது?<br/>பாட்டையி லுள்ள கழிவை உண்ண.<br/>என்ன கழிவு தெருவில் இருக்கும்?<br/>இருக்கும் பிள்ளைகள் வௌிக் கிருந்தனர்.<br/><br/>என்ன காரணம் அப்படிச் செய்ய?<br/>இருக்கும் பெற்றோர் ஒழுக்க மற்றோர்.<br/>சின்ன நடத்தை எப்படித் தொலையும்?<br/>சிறந்த அறிவு பெருக வேண்டும்.<br/><br/>அறிவை எப்படி அடைய முடியும்?<br/>அனைவர் தாமும் படிக்க வேண்டும்.<br/>நிறைய எவரும் படிப்ப தெப்படி?<br/>நீள முயன் றால் முடியும்.<br/><br/>குறைகள் தீர முயல்வ தெப்படி?<br/>கூட்ட மக்கள் கிளர்ச்சி வேண்டும்.<br/>கறைகள் போகா திருப்ப தென்ன?<br/>கட்டாயக் கல்வி கிட்டாமை தான்.<br/><br/>
<h3><font color="red">1.6. தமிழன்</font></h3>
<br/>நல்லுயிர், உடம்பு, செந்தமிழ் மூன்றும்<br/> 	     நான் நான் நான்!<br/>கல்வியில் என்னை வெல்ல நினைப்பதும்<br/> 	     ஏன் ஏன் ஏன்?<br/><br/>பல்லுயிர் காக்கும் எண்ணம் எனக்குண்டு<br/>               பார் பார் பார்!<br/>செல்வத்திலே என்னை வெல்ல நினைப்பவன்<br/>        யார் யார் யார்?<br/><br/>சொல்லுடல் உள்ளம் ஞாலந் தாங்கும்<br/> 	    தூண் தூண் தூண்!<br/>புல்லர்கள் என்னை வெல்ல நினைப்பது<br/> 	    வீண் வீண் வீண்!<br/><br/>தொல்லுல குக்குள்ள அல்லல்அ றுப்பதென்<br/> 	    தோள் தோள் தோள்!<br/>வல்லவன் என்னை வெல்ல நினைப்பவன்<br/> 	    தூள் தூள் தூள்!<br/><br/>
<h3><font color="red">1.7. தமிழ்நாடு ஒன்றுபடுக!<br/></font></h3>தமிழ்நா டே!என் தாய்நா டே!நீ<br/>தமிழைச் சேர்த்தாய் எங்கள் உயிரில்<br/>அமிழ்தைச் சேர்த்தாய்  எங்கள் வாழ்வில்<br/>தமிழ்நா டேநீ வாழ்க! வாழ்க!<br/><br/>முத்தமிழ் அன்னாய்! முழுதும் நாங்கள்<br/>ஒத்து வாழ்ந்தால் உனக்கும் நல்லது<br/>செத்துக் கிடக்கும் எமக்கும் நல்லது<br/>முத்தமிழ் அன்னாய் வாழ்க! வாழ்க!<br/><br/>குமரி தொடங்கி இமயம் வரைக்கும்<br/>அமைந்த உன்றன் அளவும் குறைந்தது.<br/>தமிழர் மேன்மைத் தரமும் குறைந்தது<br/>தமிழின் மேன்மைத் தரமும் குறைந்தது.<br/><br/>வாழ்விற் புதுமை மலரக் கண்டோம்!<br/>தாழாத் தலைமுறை தழையச் செய்யும்<br/>வாழைக் கன்றுகள் வளரக் கண்டோம்.<br/>வாழ்க அன்னாய் வாழ்க! வாழ்க!<br/><br/>
<h3><font color="red">1.8. தமிழ்தான் நீயா?<br/></font></h3>தமிழப் பெண்ணே தமிழப் பெண்ணே<br/>தமிழ்ப டித்தாயா?<br/><br/>தமிழ்ப டித்தேன் தமிழ்ப டித்தேன்<br/>தமிழப் பெண் நானே.<br/><br/>தமிழப் பெண்ணே தமிழப் பெண்ணே<br/>தமிழை ஏன் படித்தாய்?<br/><br/>தமிழ் "படித்தேன் " அதை உண்ணத்தான்<br/>தமிழ்ப டித்தேன் நான்.<br/><br/>(தமிழ் "படித்தேன்" என்றால், தமிழானது ஒரு படி<br/>அளவுள்ள தேன் போல் இனிப்பது என்பது பொருள்)<br/><br/>அமிழ்தைத் தந்தால் தமிழைத் தள்ளி<br/>அதை நீ உண்பாயா?<br/><br/>அமிழ்தும் தமிழுக் கதிக இனிப்பா?<br/>அதுவா எனைவ ளர்க்கும்?<br/><br/>தமிழ்தான் நீயோ? நீதான் தமிழோ?<br/>தமிழப் பெண்ணே சொல்!<br/><br/>தமிழை யும்பார் என்னை யும்பார்<br/>வேற்றுமை யே இல்லை!<br/><br/>
<h3><font color="red">1.9. வானொலி<br/></font></h3>வானொலி எல்லாம் தேனொலி ஆக்கும்<br/>செந்தமிழ்ப் பாட்டைக் கேட்டுக் கேட்டு<br/>நானும் மகிழ்வேன் நாடும் மகிழும்<br/>நானிலம் எல்லாம் நன்றாய் மகிழும்!<br/><br/>ஏன்ஒலி செய்தார் செந்தமிழ் நாட்டில்<br/>இன்னொரு மொழியில் அமைந்த பாட்டை?<br/>நானும் அழவா? நாடும் அழவா?<br/>நமது நாட்டில் அதற்கென்ன வேலை?<br/><br/>தெலுங்கு நாட்டில் தெலுங்கு வேண்டும்.<br/>செந்தமிழ் நாட்டில் அதற்கென்ன வேலை?<br/>தெலுங்கு நாட்டில் செந்தமிழ்ப் பாட்டைச்<br/>சேர்ப்பதுண்டா? இல்லவே இல்லை!<br/><br/>விலங்கு பறவை செந்தமிழ் நாட்டில்<br/>விரும்பிக் கேட்பதும் செந்தமிழ்ப் பாட்டை!<br/>குலுங்கும் அரும்பும் செந்தமிழ் நாட்டில்<br/>குளிர்ந்த செந்தமிழ் கேட்டு மலரும்!<br/> 
------------<br/>
<h3><center> <font color="blue">2. இயற்கை</font></center></h3>
<h3><font color="red">2.1. மழைக் காலம்<br/></font></h3>வானி ருண்டது மின்னல் வீசிற்று<br/>மடமடவென இடித்து - பயிர்<br/>வளர்த்தது மழை பிடித்து.<br/><br/>ஆனது குளிர் போனது வெப்பம்<br/>அங்கும்இங் கும்பெரு வெள்ளம் - அட<br/>அதிலும் மீன்கள் துள்ளும்.<br/><br/>பூனை சுவரின் பொந்தில் ஒடுங்கும்<br/>பொடிக் குருவிகள் நடுங்கும்-வண்ணப்<br/>பூக்களில் ஈக்கள் அடங்கும்.<br/><br/>சீனன் கம்பளிக் குல்லாய் மாட்டிச்<br/>சிவப்பு சால்வை போர்த்தான் - அவன்<br/>தெருவில் வேடிக்கை பார்த்தான்!<br/><br/>
<h3><font color="red">2.2. மழை<br/></font></h3>வானத்தி லேபிறந்த மழையே வா! - இந்த<br/>வையத்தை வாழவைக்க மழையே வா!<br/>சீனிக்கரும்பு தர மழையே வா! - நல்ல<br/>செந்நெல் செழிப்பாக்க மழையே வா!<br/>கானல் தணிக்க நல்ல மழையே வா! - நல்ல<br/>காடு செழிக்க வைக்க மழையே வா!<br/>ஆன கிணறுகுளம் ஏரிஎல்லாம் - நீ<br/>அழகுப டுத்தநல்ல மழையே வா!<br/><br/>
<h3><font color="red">2.3. கோடை<br/></font></h3>சுண்டிக் கொண்டே இருக்கும் கடலும்<br/>சுட்டுக் கொண்டே இருக்கும் உடலும்<br/>மண்டிக் கொண்டே இருக்கும் அயர்வே<br/>வழிந்து கொண்டே இருக்கும் வியர்வை<br/>நொண்டிக் கொண்டே இருக்கும் மாடும்<br/>நொக்கும் வெயிலால் உருகும்இ லாடம்<br/>அண்டிக் கொண்டே இருக்கும் சூடும்<br/>அழுது கொண்டே திரியும் ஆடும்.<br/><br/>கொட்டிய சருகு பொரித்த அப்பளம்!<br/>கொதிக்கும் மணலை மிதித்தால் கொப்புளம்!<br/>தொட்டியில் ஊற்றிய தண்ணீர் வெந்நீர்!<br/>சோலை மலர்ந்த மலரும் உலரும்.<br/>கட்டி லறையும்உ ரொட்டி அடுப்பே!<br/>கழற்றி எறிந்தார் உடுத்த உடுப்பே!<br/>குட்டை வறண்டது தொட்டது சுட்டது;<br/>கோடை மிகவும் கெட்டது கெட்டது!<br/><br/>
<h3><font color="red">2.4. குளம்<br/></font></h3>குடிக்கும் தண்ணீர்க் குளமே! - என்<br/>குடத்தை நிரப்பும் குளமே!<br/>படித்துறையில் எங்கும் - ஒரு<br/>பாசி யில்லாக் குளமே!<br/><br/>துடித்து மீன்கள் நீீரில் - துள்ளித்<br/>துறையில் ஆடுங் குளமே!<br/>எடுத்துக் கொண்டோம் தண்ணீர் - போய்<br/>இனியும் வருவோம் குளமே!<br/><br/>
<h3><font color="red">2.5. குட்டை<br/></font></h3>சின்னஞ் சிறு குட்டை - அதில்<br/>ஊறுந் தென்னை மட்டை! - அதோ<br/>கன்னங் கரிய அட்டை! - எதிர்<br/>காயும் எரு முட்டை! - அதோ<br/>இன்னம் சோளத் தட்டை! - அந்த<br/>எருமைக் கொம்பு நெட்டை - அதோ<br/>பின்னால் எருது மொட்டை - நான்<br/>பேசவாப கட்டை?<br/><br/>(பகட்டு - அழகு)<br/><br/>
<h3><font color="red">2.6. தாமரைக் குளம்<br/></font></h3>முழுதழகு தாமரைக் குளம்!<br/>எழுத வருமா ஓவியப் புலவர்க்கும்? <br/> 	   முழுதழகு தாமரைக் குளம்!<br/><br/>அழும் உலகை உவகையிற் சேர்ப்பது<br/>அழகு சிரித் ததை ஒப்பது!<br/>எழுந்த செங்கதிர் 'ஏன்'என்று கைநீட்ட<br/>தேன்கொண்டு செந்தாமரை விரிந்தது.<br/>      முழுதழகு தாமரைக் குளம்!<br/><br/>செம்பும் தங்கமும் உருக்கி மெருகிட்டது<br/>இதழ் ஒவ்வொன்றும் ஒளிபெற்றது.<br/>அன்பு மதலை முகமென மலர்ந்தது<br/>குதலை வண்டு வாய் மொழிந்தது.<br/>      முழுதழகு தாமரைக் குளம்!<br/><br/>(மதலை - குழந்தை<br/> குதலை - மழலைச் சொல்)<br/><br/>மிதக்கும் பாசிலைமேல் முத்து மிதக்கும்<br/>நம்விழி மகிழ்ச்சியில் குதிக்கும்<br/>கொதிக்கும் செங்கதிர் மேற்கில் நடந்தது<br/>கூம்பிடும் தாமைரையின் முகம் அதோ.<br/>      முழுதழகு தாமரைக் குளம்!<br/><br/>
<h3><font color="red">2.7. ஏரி<br/></font></h3>மாரி வந்தால் நீரைத் தேக்கும் ஏரி - அது<br/>வயலுக் கெல்லாம் நீர் கொடுக்கும் ஏரி.<br/>ஊரில் உள்ள மாடு குடிக்கும் ஏரி - அங்<br/>குள்ளவரும் தண்ணீர் மொள்ளும் ஏரி.<br/>ஏரிக்கரை எல்லாம் பனை, தென்னை - அதன்<br/>இடையிடையே அலரி நல்ல புன்னை.<br/>சார்ந்தவர்கள் எனக்குத் தந்தார் தொன்னை - பனஞ்<br/>சாற்றை ஊற்றிக் குடிக்கச் சொன்னார் என்னை.<br/><br/>
<h3><font 2.8.="" color="red" ஆறு<br=""></font></h3>மேற்கிருந்து கிழக்கு நோக்கி<br/>     விரைந்து வந்தாய் ஆறே!<br/>    விதவிதப்பூ, பெரும்பெ ருங்கிளை<br/> 	       அடித்து வந்தாய் ஆறே!<br/>தேற்ற வந்தாய் எங்கள் ஊரும்<br/> 	       சிறக்க வந்தாய் ஆறே!<br/>    செழிக்க உங்கள் நன்செய் என்று<br/> 	      முழக்கி வந்தாய் ஆறே!<br/>நேற்றிருந்த வறட்சி எலாம்<br/> 	      நீக்க வந்தாய் ஆறே!<br/>    நௌிந்து நௌிந்து வெள்ளி அலை<br/> 	      பரப்பி வந்தாய் ஆறே!<br/>காற்றோடும் மணத்தோடும்<br/> 	      கலந்து வந்தாய் ஆறே!<br/>   கண்டுமகிழக் கெண்டைவிழி<br/> 	      காட்டி வந்தாய் ஆறே!<br/><br/>
<h3><font color="red">2.9. கடற்கரை<br/></font></h3>கடலைச் சுண்டல் விற்கின்றார் - அவர்<br/>கடலோரத்தில் நிற்கின்றார்.<br/>கடலைச் சுண்டல் வா என்றேன் - புதுக்<br/>காசு கொடுத்துத் தா என்றேன்.<br/>கடலைச் சுண்டல் கொடுத் தாரே - அவர்<br/>கையில் கூடையை எடுத்தாரே!<br/>கடலைச் சுண்டல் விற்கின்றார் - பின்னும்<br/>கடலோரத்தில் நிற்கின்றார்.<br/><br/>
<h3><font color="red">2.10. கடல்<br/></font></h3>முத்துக் கடலே வாழ்க! - இசை<br/>முழங்கும் கடலே வாழ்க!<br/>தத்தும் அலைகள் கரையை - வந்து<br/>தாவும் கடலே வாழ்க!<br/>மெத்தக் கப்பல் தோணி - மேல்<br/>மிதக்கும் கடலே வாழ்க!<br/>ஒத்துப் பறவைகள் பாடி - மீன்<br/>உண்ணும் கடலே வாழ்க!<br/><br/>வண்ணம் பாடிப் பொழியும் - நல்ல<br/>மழையும் உன்னால் அன்றோ!<br/>தண்ணென் றுவரும் காற்றை - நீ<br/>தந்தாய் கடலே வாழ்க!<br/>கண்ணுக் கடங்க வில்லை - நான்<br/>காணும் போதுன் பரப்பு!<br/>மண்ணிற் பெரிதாம் கடலே - நீ<br/>வாழ்க! வாழ்க! வாழ்க!<br/><br/>நீலக் கடலே வாழ்க! - ஒளி<br/>நௌியும் கடலே வாழ்க!<br/>மாலைப் போதில் கடலே - வரும்<br/>மக்கட் கின்பம் தருவாய்.<br/>காலைப் போதில் கதிரோன் - தலை<br/>காட்டும் கடலே வாழ்க!<br/>ஏலே லோப்பண் ணாலே - வலை<br/>இழுப்பார் பாடும் கடலே!<br/><br/>
<h3><font color="red">2.11. வயல்<br/></font></h3>மலர் மணக்கும் தென்றல் காற்றில்<br/>மாமன் வயற் சேற்றில்<br/>சலசல என ஏரை ஓட்டித்<br/>தமிழ் பாடினான் நீட்டி!<br/>மலைகள் போல இரண்டு காளை<br/>மாடுகள் அந்த வேளை<br/>தலைநிமிர்ந்து பாட்டுக் கேட்டுத்<br/>தாவும் ஆட்டம் போட்டு!<br/><br/>
<h3><font color="red">2.12 . சோலை<br/></font></h3>பச்சைமணிப் பந்தலல்ல "சோலை" - பசும்<br/>பட்டுமெத்தை அல்லபுல்த ரைதான்!<br/>நொச்சிச்செடிப் பாப்பாவை அணைத்துத் - தரும்<br/>நூறுதரம் முல்லைக்கொடி முத்து!<br/>மச்சிவீட்டை விடஉயரம் தென்னை - மிக<br/>மணம்வீசும் அங்கே ஒரு புன்னை!<br/>உச்சிக்கிளை மேற்குயிலும் பாடும் - பார்<br/>ஒருபுறத்தில் பச்சைமயில் ஆடும்.<br/><br/>மணிக்குளத்தில் செந்தாமரைப் பூக்கள்-அங்கு<br/>வகைவகையாய்ச் சிந்துபாடும் ஈக்கள்!<br/>தணிக்கமுடி யாவியர்வைகழுவும்-நல்ல<br/>சந்தனத்துத் தென்றல் வந்து தழுவும்!<br/>இணைக்கிளைகள் மரக்கிளையில் கொஞ்சும்-மிக<br/>இடிக்கும் பலா மரத்திற் பிஞ்சும்!<br/>பிணிபோகும் மறைந்துபோகும் துன்பம்-இப்<br/>பெருஞ்சோலை அளிப்பதெலாம் இன்பம்!<br/><br/>(கழுவும் தென்றல் என இயையும்.<br/>கழுவுதல்-நீக்குதல்)<br/><br/>
<h3><font color="red">2.13. தோட்டம்<br/></font></h3>மாமரமும் இருக்கும்-நல்ல<br/>வாழைமரம் இருக்கும்.<br/>பூமரங்கள் செடிகள்-நல்ல<br/>புடலை அவரைக் கொடிகள்,<br/>சீமைமணற்றக் காளி-நல்ல<br/>செம்மாதுளை இருக்கும்.<br/>ஆமணக்கும் இருக்கும் - கேள்<br/>அதன் பேர்தான் தோட்டம்.<br/><br/>
<h3><font color="red">2.14. தோப்பு<br/></font></h3>எல்லாம் மாமரங்கள்- அதில்<br/>எங்கும் மாமரங்கள்;<br/>இல்லை மற்ற மரங்கள்<br/>இதுதான் மாந் தோப்பு.<br/><br/>எல்லாம் தென்னை மரங்கள்- அதில்<br/>எங்கும் தென்னை மரங்கள்;<br/>இல்லை மற்ற மரங்கள்<br/>இது தென்னந் தோப்பு.<br/><br/>எல்லாம் கமுக மரங்கள்- அதில்<br/>எங்கும் கமுக மரங்கள்;<br/>இல்லை மற்ற மரங்கள்<br/>இது கமுகந் தோப்பு.<br/><br/>எல்லாம் புளிய மரங்கள்- அதில்<br/>எங்கும் புளிய மரங்கள்;<br/>இல்லை மற்ற மரங்கள்<br/>இது புளியந் தோப்பு.<br/><br/>
<h3><font color="red">2.15. மலை<br/></font></h3>அண்ணாந்து பார்த்தாலும் மலையே!-உன்<br/>அடிதான் தெரியும்என் கண்ணில்.<br/>மண்மேலே உட்கார்ந்த மலையே!-நெடு<br/>வானத்தில் இருக்கும்உன் தலையே!<br/>எண்ணாயி ரம்மரங்கள் இருக்கும் - அந்த<br/>இலைபள பளவென்று சிரிக்கும்.<br/>பண்ணாயிரம் கேட்கும் காதில்-அங்குப்<br/>பல்லோரும் பாடுகின்ற போதில்.<br/><br/>வற்றா அருவிதரும் மலையே!-இங்கு<br/>வாழ்வோர்க்கு நலம் செய்யும் மலையே!<br/>சிற்றாடை கட்டிப்பல பெண்கள்-பூச்<br/>செண்டாடிக் கொண்டிருக்கும் மலையே!<br/>பற்றாக் குறை நீக்கக் குரங்கு-தன்<br/>பல்லால் பலாப்பழத்தைக் கிழிக்கும்-நல்ல<br/>தெற்குத் தமிழ்பாடிப் பெண்கள்-பெருந்<br/>தினைப்புனம் காக்கின்ற மலையே!<br/><br/>
<h3><font color="red">2.16. விண்மீன்<br/></font></h3>மின்னாத வானில்<br/>மின்னுகின்ற மீன்கள்<br/>சின்ன சின்ன வயிரம்<br/>தௌித்தமுத் துக்கள்<br/>புன்னையின் அரும்பு<br/>பூக்காத முல்லை<br/>என்ன அழ காக<br/>இருந்தன மீன்கள்!<br/><br/>
<h3><font color="red">2.17. கதிரவன்<br/></font></h3>தங்கத் தட்டே வாவா! - ஒரு<br/>தனித்த அழகே வாவா!<br/>பொங்கும் சுடரே வாவா!-பசும்<br/>பொன்னின் ஒளியே  வாவா!<br/>எங்கும் இருப்பாய்  வாவா!- நீ<br/>எவர்க்கும் உறவே  வாவா!<br/>சிங்கப் பிடரைப்போல-பிடர்<br/>சிலிர்த்த கதிரே  வாவா!<br/><br/>கடலின் மேலே தோன்றி-நீ<br/>காலைப் பொழுதைச் செய்வாய்.<br/>நடுவா னத்தில் நின்று - நீ<br/>நண்பகல் தன்னைச் செய்வாய்.<br/>கொடிமேல் முல்லைம ணக்கும் - நல்<br/>குளிர்ந்த தென்றல் வீசும்<br/>படிநீ மாலைப் போதைப்-பின்<br/>பரிவாய்ச் செய்வாய் வாழ்க.<br/><br/>
<h3><font color="red">2.18. நிலவு<br/></font></h3>சொக்க வெள்ளித் தட்டு - மிகத்<br/>தூய வெண்ணைய்ப் பிட்டு!<br/>தெற்கத்தியார் சுட்டு-நல்ல<br/>தேங்காய்ப் பாலும் விட்டு<br/>வைக்கச் சொன்ன தோசை-அது<br/>வயிர வட்ட மேசை!<br/>பக்க மீன்கள் பலவே-ஒரு<br/>பட்டத் தரசு நிலவே.<br/><br/>
<h3><font color="red">2.19. நிலவு<br/></font></h3>வட்ட நிலவே!<br/>வாடாப் பூவே!<br/>சட்டிநி லாவே!<br/>தாமரைப் பூவே!<br/>தொட்டிப் பாலே!<br/>சோற்றுத் திரளே!<br/>எட்டிஇ ருந்தாய்<br/>இனியவி ருந்தாய்.<br/><br/>வெள்ளித் தட்டே!<br/>விண்ணுக் கரசே!<br/>பிள்ளை முகமே!<br/>பேசுந் தமிழே!<br/>உள்ளக் களிப்பே!<br/>உலக விளக்கே!<br/>அள்ளிப் புரிந்தாய்<br/>அழகு விருந்தே.<br/><br/>
<h3><font color="red">2.20. நிலவு<br/></font></h3>பள்ளியை விட்டு வந்தேனா?<br/>பட்டப் பகலும் மங்கினதா?<br/>உள்ளே வீட்டில் நுழைந்தேனா?<br/>உள்ள சுவடியை வைத்தேனா?<br/>பிள்ளைகள் எல்லாம் வந்தாரா?<br/>பெரிய தெருவில் சேர்ந்தோமா?<br/>வெள்ளி நிலாவும் வந்ததே!<br/>விளையா டும்படி சொன்னதே!<br/><br/>ஓடித் தொட்டோம் ஓர் ஆளை!<br/>ஒளியும் ஆட்டம் ஆடினோம்!<br/>பாடி நடந்தோம் எல்லோரும்!<br/>பச்சைக் கொடிக்கு நீர்விட்டோம்!<br/>தேடிக் கள்ள னைப்பிடித் தோம்!<br/>சிட்டாய்ப் பறந்தோம் வீட்டுக்கே!<br/>ஆடச் செய்தது வெண்ணிலா<br/>அழகைச் செய்தது வெண்ணிலா.<br/><br/>
<h3><font color="red">2.21. நிலவு<br/></font></h3>வானத் தூரார் வந்தார்-அவர்<br/>மத்தாப் பைப்போல் நின்றார்.<br/>மீனுக் கெல்லாம் சொன்னார்-மேல்<br/>மினுக்க வேண்டும் என்றார்.<br/>நானும் அவரை பார்த்தேன் - அவர்<br/>தாமும் என்னைப் பார்த்தார்.<br/>ஏனோ வந்து குலவார்? - கீழ்<br/>இறங்கு வாரா நிலவார்?<br/><br/>
<h3><font color="red">2.22 . வெண்ணிலா<br/></font></h3>அல்லி மலர்ந்தது வெண்ணிலாவே!-நல்ல<br/>அழகு செய்தது நீ வந்ததால்.<br/>கொல்லை குளிர்ந்தது வெண்ணிலாவே!-கொடுங்<br/>கோடை தணிந்தது நீ வந்ததால்.<br/>சில்லென் றிருந்தது வெண்ணிலாவே!-எம்<br/>செந்தமிழ் நாடு நீ வந்ததால்.<br/>தொல்லை தணிந்தது வெண்ணிலாவே!-உடல்<br/>சூடு தணிந்தது நீ வந்ததால்.<br/><br/>ஒளி பிறந்தது வெண்ணிலாவே!-நல்ல<br/>உள்ளம் பிறந்தது நீ வந்ததால்.<br/>களி பிறந்தது வெண்ணிலாவே!-முக்<br/>கலை பிறந்தது நீ வந்ததால்.<br/>எளிமை போனது வெண்ணிலாவே!-நெஞ்சில்<br/>இன்பம் பிறந்தது நீ வந்ததால்.<br/>நௌியும் கடலும் வெண்ணிலாவே!-அலை<br/>நீள முழங்கிற்று  நீ வந்ததால்.<br/><br/>
<h3><font color="red">2.23. மூன்றாம் பிறை<br/></font></h3>முல்லைக் காட்டின் அடைசலில் - ஒரு<br/>முல்லை யரும்பு தெரிந்ததே.<br/>வில்லேதான் மூன் றாம்பிறை-அது<br/>விண்ணில் அதோதான் தெரிந்ததே.<br/>சொல்லிச் சொல்லிக் காட்டினேன்<br/>தொலையில் விரலை நீட்டினேன்.<br/>இல்லை இல்லை என்றாரே-பின்<br/>இதோ இதோ என் றுரைத்தாரே.<br/><br/>
<h3><font color="red">2.24. அவன் வந்தால் உனக்கென்ன?<br/></font></h3>அழகிய நிலவு வந்தா லென்ன?<br/>அதுதான் கண்டு சிரித்தா  லென்ன?<br/>பழகிட எண்ணிப் பார்த்தா  லென்ன?<br/>பால்போல் மேனி இருந்தா  லென்ன?<br/>முழுதும் குளிரைச் செய்தா  லென்ன?<br/>முத்துச் சுடரைப் பொழிந்தா  லென்ன?<br/>ஒழுகும் தேனிதழ்த் தாமரைப் பெண்ணே<br/>உன்முகம் கூம்பக் காரணம்  என்ன? <br/><br/>
<h3><font color="red">2.25. முகிலைக் கிழித்த நிலா<br/></font></h3>பகல்  இருண்டது கண் இருண்டது<br/>பழகிய என்னைத் தெரியவில்லை கிளிக்கே-உடன்<br/>பளபள வென்று வந்தது நிலா விளக்கே!<br/><br/>பகலைப் போல  இரவிருந்தது<br/>பார்த்த தெல்லாம் நன்குபுரிந்தது கண்ணில்-உடன்<br/>நிலவை வந்து முகில் மறைத்தது விண்ணில்!<br/><br/>முகத்துக்கு முகம் தெரியவில்லை<br/>மூலைமுடுக்குப் புரியவில்லை பின்பே-அந்த<br/>முகிலைக் கிழித்து நிலவு வந்தது முன்பே!<br/><br/> (முன்பே-கண்முன்பே)<br/><br/>தகத் தகஎன்று வௌிச்சம் வந்தது<br/>தகத் தகத் தகத் தகத் தகவென ஆடி-யாம்<br/>மகிழ்ந்தோமே சங்கத் தமிழ் பாடி!<br/><br/>
<h3><font color="red">2.26. நிலவு<br/></font></h3>வில்லடித்த பஞ்சு<br/>விட்டெறிந்த தட்டு<br/>முல்லைமலர்க் குவியல்<br/>முத்தொளியின் வட்டம்<br/>நல்வயிர வில்லை<br/>நானில விளக்கு<br/>மெல்ல இங்கு வாராய்!<br/>வெண்ணிலாவே நேராய்!<br/><br/>வீற்றிருக்கும் அன்னம்<br/>வெள்ளித்தா மரைப்பூ<br/>ஊற்றிய பசும் பால்<br/>உண்ண வைத்த சோறு<br/>ஆற்று நடுப் பரிசல்<br/>அழகுவைத்த தேக்கம்<br/>மாற்றமில்லை வாராய்!<br/>வானிலவே நேராய்!<br/><br/>
<h3><font color="red">2.27. கொய்யாப்பூ<br/></font></h3>கொல்லை யிலே கொய்யாப்பூ-அது<br/>கொண் டையிலே வையாப் பூ<br/>நல்ல வெள்ளைத் தாமரை -அது<br/>நன்றாய் மலர்ந்த தாமரை <br/>கல்லை யிலே தேங்காய்ப்பால்-அது<br/>காண இனிக்கும் கட்டிப்பால்<br/>எல்லாம் என்றன் கண்ணிலா!-மிக<br/>எழிலைத் தந்தது வெண்ணிலா!<br/><br/>(கல்லை - தொன்னை)<br/><br/>
<h3><font color="red">2.28. சிற்றூர்<br/></font></h3>சின்னப் பள்ளி ஒன்றுண்டு<br/>பெரிய கோயில் பல உண்டு.<br/>நன்செய் புன்செய் நாற்புறமும்<br/>நடவும் உழவும் இசைபாடும்<br/>தென்னையும் பனையும் பலமரமும்<br/>செடியும் கொடியும் அழகு தரும்<br/>நன்னீர் வாய்க்கால் ஏரிகுளம்<br/>நலம் கொழிப்பது சிற்றூராம்.<br/><br/>மச்சு வீடு ஏழெட்டு<br/>மாடி வீடு நாலைந்து<br/>குச்சு வீட்டு வாயில்கள்<br/>குனிந்து போகப் பலவுண்டு<br/>தச்சுப் பட்டறை ஒன்றுண்டு<br/>தட்டார் பட்டரை ஒன்றுண்டு<br/>அச்சுத் திரட்டும் கருமாரின்<br/>பட்டறை உண்டு சிற்றூரில்.<br/><br/>காக்கா ஒருபுறம் கா கா கா<br/>குருவி  ஒருபுறம் கீ கீ கீ<br/>மேய்க்கும் ஆடு மே மே மே<br/>மின்னும் கோழி கோ கோ கோ<br/>பாக்கும் பூனை மீ மீ மீ<br/>பசுங் கன்றும் மா மா மா<br/>ஆக்கும் இந்தக் கச்சேரி<br/>அங்கங் குண்டு சிற்றூரில்.<br/><br/>கம்பும் தினையும் கேழ்வரகும்<br/>கட்டித் தயிரும் சம்பாவும்<br/>கொம்பிற் பழுத்த கொய்யா மா<br/>குலையிற் பழுத்த வாழையுடன்<br/>வெம்பும் யானைத் தலைபோல<br/>வேரிற்  பழுத்த நல்லபலா<br/>நம்பிப் பெறலாம்  சிற்றூரில்<br/>நாயும் குதிரை போலிருக்கும்.<br/><br/>
<h3><font color="red">2.29. பேருர்<br/></font></h3>நிற்க வரும் புகை வண்டி<br/>நிலையம் உள்ள பேரூர்!<br/>விற்கத் தக்க விளைவை எல்லாம்<br/>வௌியில் ஏற்றும் பேரூர்!<br/>கற்கத் தக்க பள்ளிக்கூடம்<br/>கச்சித மாய் நடக்கும்.<br/>உற்றுப் பார்க்கக் கோயில் - மட்டும்<br/>ஊரிற் பாதி இருக்கும்!<br/><br/>பத்துத் தெருக்கள் மிதிவண்டிகள்<br/>பவனி வரும் எங்கும்.<br/>முத்து வெள்ளைச் சுவர்வீட்டின்<br/>முன்னால் பொறியியங்கி!<br/>கத்தும் இரிசு கட்டைவண்டி<br/>கடைச் சரக்கை ஏற்றி<br/>ஒத்து நகரை நோக்கி ஓடும்<br/>உள்ளூ ரைஏ மாற்றி!<br/><br/>(பொறியியங்கி-கார்)<br/><br/>செட்டுத் தனம் இல்லை பல<br/>தேவை யற்ற உடைகள்.<br/>பட்டணம் போகா தவர்கள்<br/>பழங்காலத்து மக்கள்.<br/>கட்டு டம்பு வற்றிப் போகக்<br/>கையில் வெண்சு ருட்டுப்<br/>பெட்டியோடும் உலவ வேண்டும்<br/>இதன் பேர்தான் பேரூர்.<br/><br/>
<h3><font color="red">2.30. பட்டணம்<br/></font></h3>பல்கலைக் கழகம்<br/>உயர்நிலைப் பள்ளி<br/>செல்வச் சிறுவர்<br/>செல்லும் பள்ளிகள்<br/>நல்ல நூல்கள்<br/>படிக்கப் படிப்பகம்<br/>எல்லாம் இருக்கும்<br/>அமைதி இராது!<br/><br/>பாட்டை நிறையப்<br/>பலவகை வண்டிகள்<br/>காட்டுக் கூச்சல்<br/>கடமுடா முழக்கம்<br/>கேட்டால் காதே<br/>கெட்டுப் போகும்<br/>ஈட்ட ஆலைகள்<br/>இருபது கூவும்.<br/><br/>தூய ஆடைத் <br/>தோகை மாரும்<br/>ஆய உணர்வின்<br/>ஆடவர் தாமும்<br/>ஓயா துழைக்கும்<br/>பலதுறை மக்களும்<br/>தேய வழிகள்<br/>செல்வார் வருவார்.<br/><br/>வெள்ளி மலையும்<br/>தங்க மலையுமாய்<br/>உள்ள வீடுகள்<br/>வானில் உயரும்<br/>அள்ளும் அழகுடை<br/>அலுவல் நிலையம்<br/>கொள்ளா வணிகம்<br/>கொண்டது பட்டணம்!<br/><br/>நாடக சாலைகள்,<br/>நற்படக் காட்சிகள்<br/>ஆடல் பாடல்<br/>அமையும் அவைகள்<br/>ஈடிலாப் புலவர்<br/>பேச்சுமன் றங்கள்,<br/>காடுகள் சோலைகள்<br/>கவிந்தது பட்டணம்.<br/><br/>
<h3><font color="red">2.31. பூச்செடி<br/></font></h3>மாடு குடிக்கும் தொட்டி அல்ல<br/>மண் நிறைந்த தொட்டி!<br/>வாடி மரத் தொட்டி அல்ல<br/>மண்ணாற் செய்த தொட்டி!<br/>வேடிக் கையாய்த் தொட்டி யிலே<br/>விதைகளை நான் நட்டேன்;<br/>ஆடிப் பாடிக் காலை மாலை<br/>அன்பாய்த் தண்ணீர் விட்டேன்.<br/><br/>ஒரு மாதம் சென்ற வுடன்<br/>நிற நிறமாய் அரும்பி<br/>விரை வாகப் பூத்த பூக்கள்<br/>பெரிய பெரிய பூக்கள்<br/>கரு நீலச் சா மந்தி<br/>வெண்ணிறச் சா மந்தி<br/>வரகு நிறம் சிவப்பு நிறம்<br/>மணத்தை அள்ளி வீசும்.<br/><br/>
<h3><font color="red">2.32 . முக்கனி<br/></font></h3>குண்டுபலா குலைவாழை<br/>மண்டுசுவை மாம்பழங்கள்<br/>கொண்டமூன்றும் "முக்கனி"யாம்<br/>உண்டு மகிழ்வர் தமிழர்!<br/><br/>
<h3><font color="red">2.3. வாழை<br/></font></h3>மலைவாழை செவ்வாழை<br/>வங்காளவா ழைபார்!<br/>வளர்ந்தநல்ல பேயன்வாழை<br/>பச்சைவாழை பார்பார்!<br/>பலவாழை மரங்களுண்டு<br/>பழம்பழுப்ப துண்டு.<br/>பலவாழைப் பழங்களுமே<br/>இனிக்கும்கற் கண்டு.<br/><br/>குலைகொடுக்கும் வாழைமரம்<br/>இனிக்கும்பழம் கொடுக்கும்.<br/>மலிவாக வாழைக்கச்சை<br/>வாழைத்தண்டு கொடுக்கும்.<br/>கலையாமல் வாழைப்பூவும்<br/>கறிசமைக்கக் கொடுக்கும்.<br/><br/>
<h3><font color="red">2.34. தென்னை<br/></font></h3>தென்னைமரம் கண்டேன்-பல<br/>தேங்காய்க்குலை கண்டேன்.<br/>தென்னை ஓலை நீட்டு-அதில்<br/>பின்னுவார்கள் கீற்று.<br/>தென்னம்பாளைச் சாறு-மிக்கத்<br/>தித்திக்குந்தே னாறு.<br/>தென்னைமரம் பிளந்து-செற்றி<br/>வாரை செய்வாய் அளந்து.<br/><br/>இளந்தேங்கா யின்பேர்- நல்ல<br/>இளநீர்க்காய் என்பார்.<br/>இளந்தேங்காய் முற்றும்-அதில்<br/>இருந்த நீரும் வற்றும்.<br/>பிளந்த தேங்காய் தன்னை-நல்ல<br/>செக்கில் ஆட்டிய பின்னை<br/>தௌிந்த எண்ணெய் எடுப்பார்-நல்ல<br/>தேங்காய் எண்ணெய் அதன் பேர்.<br/> 
--------------<br/>
<h3><center> <font color="blue">3. அறிவு</font></center></h3>
<h3><font color="red">3.1. நேர்பட ஒழுகு<br/></font></h3>தரையிலே உட்கார வேண்டாம்-ஒரு<br/>தடுக்குமா இல்லைஉன் வீட்டில்?<br/>கரியாகிப் போகுமுன் சட்டை-நீ<br/>கண்ட இடத்திலே புரண்டால்.<br/>சரியான வழியில் நடப்பாய்-நீ<br/>தண்ணீரில் ஆடக்கூ டாது.<br/>எரிந்திடும் நெருப்புமுன் னாலே-கேள்<br/>என்கண்ணே உனக்கென்ன வேலை?<br/><br/>
<h3><font color="red">3.2. நேர்பட ஒழுகு<br/></font></h3>சுண்ணாம்புக் கட்டியை நறுக்காதே-நல்ல<br/>சுவரிலும் கதவிலும் கிறுக்காதே.<br/>கண்ணாடி எடுத்தால் மெதுவாய்வை-அது<br/>கைதவறி விட்டால் உடைவதுமெய்.<br/>பண்ணோடு பாடநீ கூசாதே-உன்<br/>பள்ளியில் எவரையும் ஏசாதே.<br/>மண்,ஓடு,ஆணி, துணி கடிக்காதே-கேள்<br/>மற்றவர் பொருளை நீ எடுக்காதே.<br/><br/>
<h3><font color="red">3.3. நேர்பட ஒழுகு<br/></font></h3>கண்ட இடத்திலே துப்பாதே!<br/>காலிலே சேற்றை அப்பாதே!<br/>துண்டு துணிகளைக் கிழிக்காதே!<br/>துடுக்காய் எவரையும் பழிக்காதே!<br/>பண்டம்எ தையும்பா ழாக்காதே!<br/>பாலைத்த லையிலே வார்க்காதே!<br/>நொண்டியைக் கண்டு சிரிக்காதே!<br/>நொளநொளப் பழத்தை உரிக்காதே.<br/><br/>
<h3><font color="red">3.4. நேர்பட ஒழுகு<br/></font></h3>எழுதிமு டித்தபின் உன்பலப்பம்-அதை<br/>எடுத்துப்பை யில்வைப் பதுசுலபம்.<br/>புழுதியில் எறிவது சரியில்லை-இனிப்<br/>புதிதாய் வாங்கிடு வதுதொல்லை.<br/>அழகாய் இருந்தி டும் உன்சுவடி-அதை<br/>அழுக்கா காமல் எடுத்துப்படி.<br/>வழவழப் பான உன்இறகு-அது<br/>மண்ணில் விழுந்தால் கெடும்பிறகு.<br/><br/>(இறகு- பேனா)<br/><br/>
<h3><font color="red">3.5. நேர்பட ஒழுகு<br/></font></h3>நாயை அடித்தால் அது கடிக்கும்<br/>நல்லபூனை எலிபிடிக்கும்.<br/>தாயைப் பிரியா மல்செல்லும்-என்<br/>தங்கக் கோழிக் குஞ்செல்லாம்.<br/>ஓயா மற்பா டும்குருவி-மேல்<br/>உயரம் பறந்து வரும் காக்கை<br/>ஆயா கண்டால் சோறிடுவார்-பிறர்<br/>அடிப்பது கண்டால் சீறிடுவார்.<br/><br/>
<h3><font color="red">3.6. நேர்பட ஒழுகு<br/></font></h3>
படுக்கைவிட் டெழுந்தால்<br/>பாயைச் சுருட்டு-நீ<br/>பானையிலே பாலைக் கண்டால்<br/>நாயை வெருட்டு-சுவர்<br/>இடுக்கினிலே தேளைக் கண்டால்<br/>கொடுக்கை நசுக்கு-நீ<br/>இருட்டறையில் போகுமுன்னே<br/>விளக்கினை ஏற்று.<br/><br/>மடார் என்று வெடிவெடித்தால்<br/>வாய் திறந்து நில் -நீ<br/>மழைவரும் முன்  காயவைத்த<br/>வற்றலை எடுப் பாய்.<br/>கொடியவர்கள் தாக்க வந்தால்<br/>தடியினைத் தூக்கு-வெறும்<br/>கோழைகளை ஏழைகளை<br/>வாழவைப்பாய் நீ.<br/><br/>
<h3><font color="red">3.7. நேர்பட ஒழுகு<br/></font></h3>அலைகடலின் தண்ணீரிலே ஆடக் கூடாது-நீ<br/>அங்கும் இங்கும் தண்ணீரிலே ஓடக் கூடாது.<br/>தலைமேலே மண்ணை அள்ளிக் போடக் கூடாது-நல்ல<br/>தாய்தடுத்தால் மலர்ந்த முகம் வாடக் கூடாது.<br/><br/>ஆழக்கடல் மேலேகப்பல் அழகாயிருக்கும்-பார்<br/>அங்கே தோணி மிதப்பதுவும் அழகாயிருக்கும்.<br/>ஏழைமக்கள் இழுத்த வலையில் மீனாயிருக்கும்-அவர்<br/>இழுக்கும் போது பாடும்பாட்டுத் தேனாயிருக்கும்.<br/><br/>கடல் தண்ணீர் அதிகசிலு சிலுப்பாயிருக்கும்-அதைக்<br/>கையால் அள்ளி வாயில்வைத்தால் உப்பாயிருக்கும்.<br/>கடகடென்றே அலைபுரளும் கரைக டவாது-அந்தக்<br/>காற்றினிலே குளிரிருக்கும் புழுக்கம் இராது.<br/><br/>
<h3><font color="red">3.8. நேர்பட ஒழுகு<br/></font></h3>கடன்வாங்கக் கூடாது தம்பி-மிகக்<br/>கருத்தாய்ச் செலவிட வேண்டும்.<br/>உடம்பினைக் காப்பாற்ற வேண்டும்-நீ<br/>உணவினில் நல்லுணவை உண்பாய்.<br/>உடைந்திடக் கூடாது நெஞ்சம்-நீ<br/>உண்மைக்குப் பாடுபடும் போதில்!<br/>அடைந்ததைக் காப்பாற்ற வேண்டும்-நீ<br/>அயல்பொருள் பறிக்கஎண்ணாதே.<br/><br/>
<h3><font color="red">3.9. இயல்பலாதன செயேல்<br/></font></h3>அழுமூஞ்சி என்று சொல்வார்<br/>அழுது கொண்டே இருந்தால்;<br/>கழுதையே என்று சொல்வார்<br/>கத்திக் கொண்டே இருந்தால்;<br/>எழுதாமல் நீயி ருந்தால்<br/>இடக்குத் தனம்  என்பார்;<br/>கொழுத்துக் குறும்பு செய்தாலோ<br/>கொழுத்த தனம் என்பார்.<br/><br/>பள்ளி செல்லா விட்டாலோ<br/>பழித்துப் பேசு வார்கள்.<br/>துள்ளிப் பொருளை உடைத்தாலோ<br/>துடுக்குத் தனம் என்பார்.<br/>அள்ளி அரிசி தின்றாலோ<br/>அறிவில் லையா என்பார்.<br/>கொள்ளி அருகிற் போனாலோ<br/>குரங்கா நீ என்பார்.<br/><br/>
<h3><font color="red">3.10. நைவன நணுகேல்<br/></font></h3>இன்னது வேண்டும் என்றுகேள்<br/>எதற்கும் அழுவது சரியில்லை.<br/>சொன்னது கேட்டால் மகிழ்வார்கள்;<br/>தொல்லை கொடுத்தால் இகழ்வார்கள்.<br/>அன்னை தந்தை நல்லவர்கள்<br/>அன்பை உன்மேல் வைத்தவர்கள்.<br/>என்ன கேட்டா லும்தருவார்<br/>இன்னது வேண்டும் என்றுகேள்!<br/><br/>குளிக்க அழைத்தால் உடனேபோ<br/>கொட்டம் செய்வது சரியில்லை.<br/>விளக்கை எடுத்தால் தடுப்பார்கள்<br/>வீண் ஒட்டாரம் பண்ணாதே.<br/>வௌிக்கு வந்தால் உள்ளேபோ<br/>வௌியில் போவது சரியில்லை.<br/>கிளிக்குச் சொல்வது போற்சொல்வார்<br/>கெட்டுப் போக வாசொல்வார்?<br/><br/>
<h3><font color="red">3.11. ஏமாறாதே<br/></font></h3>ஆரஞ்சுப் பழத்தையும் தம்பி-நீ<br/>ஆராய்ந்து பார்த்தபின் வாங்கு.<br/>நீர்சுண்டி இருக்கவும் கூடும்-அது<br/>நிறையப் புளிக்கவும் கூடும்.<br/>ஓர்ஒன்றை உண்டுபார் தம்பி-உனக்கு<br/>உகந்ததென் றால் அதை வாங்கு.<br/>பாரெங்கும் ஏமாற்று வேலை-மிகப்<br/>பரவிக்கி டக்கிறது தம்பி!<br/><br/>அழுகிய பழத்தையும் தம்பி-அவர்<br/>அன்றைக்குப் பழுத்ததென் றுரைப்பார்.<br/>புழுக்கள் இருப்பதுண்டு தம்பி-உள்<br/>பூச்சி இருப்பதுண்டு தம்பி.<br/>கொழுத்த பலாப்பழத்தி னுள்ளே-வெறும்<br/>கோது நிறைந்திருக்கும் தம்பி.<br/>அழுத்தினா லும்தெரி யாது-அதை<br/>அறுத்துக் காட்டச் சொல் தம்பி.<br/><br/>நெய்யிற் கொழுப்பைச் சேர்த்திருப்பார்-அதை<br/>நேரில் காய்ச்சிப்பார் தம்பி.<br/>துய்ய பயறுகளில் எல்லாம்-கல்<br/>துணிக்கை மிகவும் சேர்ப்பார்கள்.<br/>மையற்ற வெண்ணெயென் றுரைப்பார்-அதில்<br/>மாவைக் கலப்பார்கள் தம்பி.<br/>ஐயப்பட வேண்டும் இவற்றில்-மிக<br/>ஆராய்ந்து பார்த்தபின் வாங்கு.<br/><br/>வகுத்து வகுத்துச் சொல் வார்கள்-அதன்<br/>வயணத்தை ஆராய வேண்டும்.<br/>பகுத்தறி வழியாச் சொத்தாம்-அதைப்<br/>பாழாக்கக் கூடாது தம்பி.<br/>நகைத்திட எதையும்செய் யாதே-மிக<br/>நல்லொழுக் கம்வேண்டும் தம்பி.<br/>தகத்தகப் புகழினைத் தேடு-நீ<br/>தமிழரின் வழியினில் வந்தாய்.<br/><br/>
<h3><font color="red">3.12 . களவு<br/></font></h3>கூழ்நிறைந்த குண்டான்-அதைக்<br/>குப்பன் கண்டு கொண்டான்.<br/>ஏழ் குவளை மொண்டான்-மிக<br/>இன்பமாக உண்டான்.<br/>வாழைத் தோட்ட முத்து-முன்<br/>வந்து நாலு வைத்து<br/>சூழ்ந்த நிழலில் படுத்தான் - அவன்<br/>பசியில் நெஞ்சு துடித்தான்.<br/><br/>
<h3><font color="red">3.13. வீண் வேலை<br/></font></h3>மாமரத்தின் கிளையி லொரு<br/>மாங்காய் தொங்கக் கண்டேன்;<br/>மாங்காயின்மேல் கல்லை விட்டேன்<br/>மண்டை உடை பட்டேன்.<br/><br/>பூமரத்தில் ஏறி ஒரு<br/>பூப்பறிக்கப் போனேன்;<br/>பூப்பறிக்கத் தாவுகையில்<br/>பொத்தென்றுவிழ லானேன்.<br/><br/>ஊமையைப்போல் இருந்த நாயை<br/>உதைக்கக் காலை எடுத்தேன்;<br/>உயரத் தூக்கிய வலதுகாலைக்<br/>கடித்து விட்டது மாலை.<br/><br/>தீமையான செய்கைகளைச்<br/>செய்யவுங்கூ டாது;<br/>செய்வோரிடம் எப்போதும்<br/>சேரவும்கூ டாது.<br/><br/>
<h3><font color="red">3.14. ஏமாற்றாதே<br/></font></h3>கடைக்காரரே கடைக்காரரே<br/>கற்கண்டு வேண்டும் என்றான்;<br/>கடைக்காரர் உள்ளே சென்றார்<br/>கடுகை அள்ளி மறைத்தான்.<br/><br/>கடைக்காரரே கடைக்காரரே<br/>கற்பூரம்  வேண்டும் என்றான்;<br/>கடைக்காரர் உள்ளே சென்றார்<br/>மிளகை அள்ளி மறைத்தான்.<br/><br/>கடைக்காரரே கடைக்காரரே<br/>வெல்லம் வேண்டும் என்றான்;<br/>கடைக்காரர் உள்ளே சென்றவர்<br/>கடியத் திரும்பிப் பார்த்தார்.<br/><br/>கடையில் மல்லி அள்ளும் குப்பன்<br/>கையோ டுபிடி பட்டான்;<br/>கடுகளவு களவாடல்<br/>மலையளவு குற்றம்!<br/><br/>
<h3><font color="red">3.15. மறதி கெடுதி<br/></font></h3>கண்ணாடிப் பெட்டியில் ஊசியிருக்கும்-அக்<br/>கண்ணாடிப் பெட்டியில் அதை எடுத்தால்<br/>எண்ணப்படி வேலை முடிந்த உடன்<br/>எடுத்த இடத்திலே ஊசியை வை.<br/><br/>எண்ணெய் இருக்கும் இருட்டறையில்-அந்த<br/>எண்ணெயை  அங்கிருந்தே எடுத்தால்<br/>எண்ணெய் இட்டுத் தலைவாரிக் கொண்டபின்<br/>எடுத்த இடத்திலே புட்டியைவை.<br/><br/>கண்ணாடிப் பெட்டியில் ஊசி கண்டான்<br/>கண்ணப்பன் அந்த ஊசி எடுத்தான்;<br/>எண்ணப்படி வேலை முடிந்தபின்-அவன்<br/>எங்கோ வைத்தான் அவ்வூசியை.<br/><br/>எண்ணெய் இருக்கும் இருட்டறையில்-அந்த<br/>எண்ணெயைக் கண்ணப்பனே எடுத்தான்;<br/>எண்ணெய் இட்டுத் தலைவாரிக் கொண்டபின்<br/>எங்கேயோ புட்டியை வைத்துவிட்டான்.<br/><br/>கண்ணாடிப் பெட்டியில் ஊசி இருப்பதாய்க்<br/>கண்ணப்பன் மறுநாள் தடவிப் பார்த்தான்;<br/>கண்ணாடிப் பெட்டியில் ஊசியே இல்லை<br/>கையிலே தேளொன்று கொட்டிவிட்டது!<br/><br/>எண்ணெய் இருந்த இருட்டறைக்குள்-அந்த<br/>எண்ணெயைத் தேடிடும் கண்ணப்பனைப்<br/>பிண்ணாக்குத் தின்னும் பெருச்சாளி-மிகப்<br/>புண்ணாக்கி விட்டது கைவிரலை!<br/><br/>
<h3><font color="red">3.16. நோய்<br/></font></h3>மருத்துவர் தருவார் மருந்து<br/>மகிழ்ச்சி யாக அருந்து.<br/>வருத்தப் படுதல் ஆகுமோ<br/>வந்த நோய்தான் போகுமா?<br/>திருத்த மாக நடப்பாய்<br/>தீண்டுமா சொல் ஒரு நோய்?<br/>கருத்தாய் நடப்போர் வாழ்வார்<br/>கருத்தில் லாதவர் வீழ்வார்.<br/><br/>
<h3><font color="red">3.17. எண்<br/></font></h3>வேலா எவர்க்கும் தலை ஒன்று<br/>மெய்யாய் எவர்க்கும் கண் இரண்டு<br/>சூலத் தின்முனை யோ மூன்று<br/>துடுக்கு நாயின் கால் நான்கு<br/>வேலா உன்கை விரல் ஐந்து<br/>மின்னும் வண்டின் கால் ஆறு<br/>வேலா ஒருகை விர லுக்கு<br/>மேலே இரண்டு விரல் ஏழு.<br/><br/>சிலந்திக் கெல்லாம் கால் எட்டே<br/>சிறுகை விரலும் நால் விரலும்<br/>கலந்தால் அதன்பேர் ஒன்பது<br/>காண்பாய் இருகை விரல் பத்தே<br/>பலபல என்றே உதிர்ந்த பூ<br/>பத்தும் ஒன்றும் பதினொன்று<br/>பலபல என்றே உதிர்ந்த பூ<br/>பத்தும் இரண்டும் பனிரண்டு.<br/><br/>பத்தும் மூன்றும் பதின்மூன்று<br/>பத்தும் நான்கும் பதினான்கு<br/>பத்தும்  ஐந்தும் பதினைந்து<br/>பத்தும்  ஆறும் பதினாறு<br/>பத்தும் ஏழும் பதினேழு<br/>பத்தும் எட்டும் பதினெட்டு<br/>பத்தும் ஒன்பதும் பத்தொன்பது<br/>பத்தும் பத்தும் இருபதே.<br/><br/>
<h3><font color="red">  3.18. வாரம்<br/></font></h3>வாரமுதல் நாள் ஞாயிறு<br/>மங்கா மறுநாள் திங்கள்<br/>சேரக் கௌவும் செவ்வாய்<br/>சேர்ந்து வருமாம் ஓர் புதன்<br/>பாராய் அதன்பின் வியாழன்<br/>பளிச்சென் றடிக்கும் வெள்ளி<br/>நேரில் மறுநாள் ஓர்சனி<br/>நிறைந்த வார நாள் ஏழாம்.<br/><br/>
<h3><font color="red">3.19. திங்கள் பனிரண்டு<br/></font></h3>சித்திரைவை காசிஆனி ஆடி ஆவணி<br/>புரட்டாசி ஐப்பசிகார்த் திகைமார்கழி<br/>ஒத்துவரும் தைமாசி பங்குனிஎல்லாம்-இவை<br/>ஓராண்டின் பனிரண்டு திங்களின் பெயர்.<br/><br/>கொத்துக் கொத்தாய்ப் பாவிருக்கும் சித்திரையிலே<br/>கூவும்குயில் மழை பெய்யும் கார்த்திகையிலே<br/>மெத்தக்குளி ராயிருக்கும் மார்கழியிலே-மிக<br/>வெப்பக்கதிர் காட்சிதரும் தைப்பிறப்பிலே.<br/><br/>
<h3><font color="red">3.20. திசை<br/></font></h3>கதிர் முளைப்பது கிழக்கு-அதன்<br/>எதிர் இருப்பது மேற்கு<br/>முதிர் இமையம் வடக்கு-அதன்<br/>எதிர் குமரி தெற்கு.<br/><br/>
<h3><font color="red">3.21. நிறம்<br/></font></h3>வானம் நீலம்<br/>மல்லிகை வெண்மை<br/>ஆனை கறுப்பே<br/>அலரி சிவப்பே<br/>ஏன் இதில் ஐயம்?<br/>இலைதான் பச்சை<br/>தேன்மா அரைக்கும்<br/>தினைதான் மஞ்சள்.<br/><br/>
<h3><font color="red">3.22 . கிழமை<br/></font></h3>ஞாயிறுதான் ஒன்று-பின்<br/>நல்ல திங்கள் இரண்டு<br/>வாயிற் செவ்வாய் மூன்று-பின்<br/>வந்த புதன் நான்கு<br/>தூய்வி யாழன் ஐந்து-பின்<br/>தோன்றும் வெள்ளி ஆறு<br/>சாயும்சனி ஏழு-இதைத்<br/>தவறாமற் கூறு.<br/><br/>
<h3><font color="red">3.23. விருந்து<br/></font></h3>விருந்து வருவது கண்டால்-மிக<br/>விரும்பி எதிர் கொண் டழைநீ.<br/>இருக்க இருக்கை காட்டி-அதில்<br/>இருக்க வேண்டிக் கொள்வாய்.<br/>அருந்தச் சுவைநீர் தருவாய்-நீ<br/>அடைகாய்த் தட்டும் வைப்பாய்.<br/>பரிந்து சிலசில பேசிப்-பின்<br/>பசியை நீக்க முயல்வாய்.<br/><br/>குளிக்கத் தனியறை காட்டு-அதில்<br/>குட்டை வேட்டி மாட்டு.<br/>குளிப்புத் தொட்டியின் அண்டை-ஒரு<br/>குளிப்புக் கட்டியும் வைப்பாய்.<br/>குளித்த பின்கண்ணாடி-நல்<br/>எண்ணெய் சீப்புவை தேடி.<br/>அளிப்பாய் கறியும் சோறும்-மிக<br/>அன்பாய் மிளகின் சாறும்.<br/><br/>(அடைகாய்த் தட்டு - வெற்றிலை பாக்குத் தட்டு<br/>குளிப்புக் கட்டி - சோப்)<br/><br/>
<h3><font color="red">3.24. உயிர் எழுத்துக்கள்<br/></font></h3>அணிலுக்கும் ஆட்டுக்கும் முதலெழுத்தே அ ஆ<br/>இலைக்கும் ஈக்களுக்கும் முதலெழுத்தே இ ஈ<br/>உரலுக்கும் ஊசிக்கும் முதலெழுத்தே உ ஊ<br/>எலிக்கும் ஏணிக்கும் முதலெழுத்தே எ ஏ<br/>ஐவருக்குச் சரியான முதலெழுத்தே ஐ தான்<br/>ஒட்டகம் ஓணானுக்கு முதலெழுத்தே ஒ ஓ<br/>ஒளவையார் முதலெழுத்தே ஒளவாகும் பாராய்.<br/><br/>
<h3><font color="red">3.25. மெய்யெழுத்துக்கள்<br/></font></h3>செக்குக்கு நடுவெழுத்தே க்<br/>சங்குக்கு நடுவெழுத்தே ங்<br/>உச்சிக்கு நடுவெழுத்தே ச்<br/>பஞ்சுக்கு நடுவெழுத்தே ஞ்<br/>தட்டுக்கு நடுவெழுத்தே ட்<br/>கண்ணுக்குப் பின்னெழுத்தே ண்<br/>சித்திக்கு நடுவெழுத்தே த்<br/>பந்துக்கு நடுவெழுத்தே ந்<br/>சீப்புக்கு நடுவெழுத்தே ப்<br/>பாம்புக்கு நடுவெழுத்தே ம்<br/>நாய் என்றால் பின்னெழுத்தே ய்<br/>தேர் என்றால்  பின்னெழுத்தே ர்<br/>வேல் என்றால்  பின்னெழுத்தே ல்<br/>செவ்வை என்றால்  நடுவெழுத்தே வ்<br/>யாழ் என்றால் பின்னெழுத்தே ழ்<br/>புள்ளி என்றால்  நடுவெழுத்தே ள்<br/>ஏற்றமென்றால் பின்னெழுத்தே ற்<br/>மான் என்றால்  பின்னெழுத்தே ன்.<br/><br/>
<h3><font color="red">3.26. உயிர்மெய்<br/></font></h3>க் மேலே அகரம் ஏற<br/>இரண்டும் மாறிக் க ஆகும்<br/>க் மேலே ஆ ஏற<br/>இரண்டும் மாறிக் கா ஆகும்<br/>க் மேலே இகரம் ஏற<br/>இரண்டும் மாறிக் கி ஆகும்<br/>க் மேலே ஈ ஏற<br/>இரண்டும் மாறிக் கீ ஆகும்<br/>க் மேலே உகரம் ஏற<br/>இரண்டும் மாறிக் கு ஆகும்<br/>க் மேலே ஊ ஏற<br/>இரண்டும் மாறிக் கூ ஆகும்<br/>க் மேலே எ ஏற<br/>இரண்டும் மாறிக் கெ ஆகும்<br/>க் மேலே ஏ ஏற<br/>இரண்டும் மாறிக் கே ஆகும்<br/>க் மேலே ஐ ஏற<br/>இரண்டும் மாறிக் கை ஆகும்<br/>க் மேலே ஒ ஏற<br/>இரண்டும் மாறிக் கொ ஆகும்<br/>க் மேலே ஓ ஏற<br/>இரண்டும் மாறிக் கோ ஆகும்<br/>க் மேலே ஒள ஏற<br/>இரண்டும் மாறிக் கௌ ஆகும்.<br/>--------------<br/>
<h3><center><font color="blue">4. ஊர்தி</font></center></h3>
<h3><font color="red">4.1. வண்டிகள்<br/></font></h3>
பெரிய கட்டை வண்டி-அதன்<br/>பின்னா லேவில் வண்டி!<br/>முருகன் மொட்டை வண்டி-பின்னும்<br/>முனியன் கூண்டு வண்டி!<br/>கரிய னின்கை வண்டி-அது<br/>காளை மாட்டு வண்டி.<br/>தெரியும் குதிரை வண்டி- அதோ<br/>சீனன் இழுப்பு வண்டி.<br/><br/>உள்ளி ருப்ப வர்கள்-எந்த<br/>ஊருக் குப்போ கின்றார்?<br/>உள்ளிருக்கும் பண்டம்-எந்த<br/>ஊரைச் சேர வேண்டும்?<br/>பிள்ளைத் தோட்டத் திற்கே-கேள்<br/>பிடிக்க வேண்டும் ஓட்டம்;<br/>வள்ளி திரு மணமே-ஒரு<br/>மணிநே ரத்தில் துவக்கம்.<br/><br/>
<h3><font color="red">4.2.  இரட்டை மாட்டு வண்டி<br/></font></h3>
எங்கள் வண்டி மாடு-கேள்<br/>இரண்டு வெள்ளை மாடு.<br/>தங்க வண்டியில் பூட்டி-நல்ல<br/>தருமன் சென்றான் ஓட்டி.<br/>எங்கே வண்டி போகும்?-அது<br/>இரிசன் பாளையம் போகும்.<br/>அங்கே என்ன வேலை?-எனில்<br/>ஆடல் பாடல் மாலை!<br/><br/>
<h3><font color="red">4.3. குதிரை வண்டி<br/></font></h3>ஓடும் நன்றாய் ஒரு குதிரை<br/>உதைக்கும் கடிக்கும் ஒருகுதிரை.<br/>ஓடையில் தள்ளும் வண்டியையே<br/>உயிரை வாங்கும் ஒருகுதிரை.<br/>சோடு தவறும் ஒருகுதிரை<br/>சும்மா படுக்கும் ஒருகுதிரை.<br/>வாடப் பின்னோ டேதள்ளும்<br/>வாலால் அடிக்கும் ஒருகுதிரை.<br/><br/>(சோடு து சுவடு)<br/><br/>நல்ல குதிரை பூட்டியதாய்<br/>நல்ல ஆளே ஓட்டுவதாய்<br/>எல்லா வண்டியும் இருக்குமா?<br/>இருந்தால் உலகம் சிரிக்குமா?<br/>பொல்லாங் கெல்லாம் நேருமா?<br/>போக்கில் மூலை வாருமா?<br/>நல்ல குதிரை வண்டியிலே<br/>நாம்உட் கார்ந்தால் நலிவில்லை.<br/><br/>
<h3><font color="red">4.4. மாட்டு வண்டி<br/></font></h3>
கலகலத்தது வண்டி- அந்தக்<br/>காளைமாடும் நொண்டி.<br/>பொலபொலத்தது கூரை-மட்கிப்<br/>பொடியைச் சிந்தும் ஆரை<br/>வலிய அதட்டும் சீனன் - அந்த<br/>வண்டிக் காரன் கூனன்<br/>குலைந டுங்கிட உள்ளே-வந்து<br/>குந்தி யவளும் நொள்ளை.<br/><br/>ஏரிக் கரை மேலே-அதை<br/>இழுத்துப் போன தாலே<br/>ஆரை ஓடிய பாரும்-அப்<br/>படியே உட்காரும்<br/>பாரும் எருதும் புரள-ஏரிப்<br/>பள்ளத்திலே உருள<br/>ஊரில் யாரும் இல்லை-அவர்<br/>உதிர்த்தனர் பல பல்லை!<br/><br/>
<h3><font color="red">4.5. ஒற்றைமாட்டு வண்டி<br/></font></h3>ஒற்றை மாடு கட்டி-அதோ<br/>ஓடினது வண்டி<br/>ஒற்றைமாட்டு வண்டி-அது<br/>உயர்ந்த கூட்டு வண்டி.<br/>ஒற்றைமாட்டு வண்டி-தனில்<br/>உள்ளே சிலர் குந்திச்<br/>சிற்றூருக்குப் போனார்-அவர்<br/>திரும்பி நாளை வருவார்.<br/><br/>
<h3><font color="red">4.6. மக்கள் இயங்கி   (பஸ்)<br/></font></h3>மக்கள் ஏறும் இயங்கு வண்டி<br/>வழியே போகும்-பின்<br/>வழியே மீளும்.<br/><br/>மக்கள் அதிலே நிறைந்திருப்பார்<br/>வழியே போகும்-பின்<br/>வழியே மீளும்.<br/><br/>மக்கள் இடையில் ஏறிக் கொள்வார்<br/>வழியே போகும்-தன்<br/>வழியே மீளும்.<br/><br/>மக்கள் இடையில் இறங்குவார்கள்<br/>வழியே போகும்-பின்<br/>வழியே மீளும்.<br/><br/>வண்டி யோட்டி சுக்கான் பிடிக்க<br/>வழியே போகும்-பின்<br/>வழியே மீளும்.<br/><br/>வண்டிக் கணக்கர் மேற்பார்வையில்<br/>வழியே போகும்-பின்<br/>வழியே மீளும்.<br/><br/>வண்டி கெட்டால் தள்ளிவிட்டால்<br/>வழியே போகும்-பின்<br/>வழியே மீளும்.<br/><br/>வண்டியிலே வசதி உண்டு<br/>வழியே போகும்-பின்<br/>வழியே மீளும்.<br/><br/>
<h3><font color="red">4.7. பொறிமிதி வண்டி   (மோட்டார் சைக்கிள்) <br/></font></h3>பொறிமிதி வண்டி<br/>படபட என்று<br/>போவதைப் பாருங்கள்.<br/><br/>குறுகிய இடத்தில்<br/>ஒருவர் உட்கார்ந்து<br/>போவதைப் பாருங்கள்.<br/><br/>பிறைபோல் வளைபிடி<br/>இருமுனை பிடித்துப்<br/>போவதைப் பாருங்கள்.<br/><br/>பொறிமேல் நினைவொடு<br/>மிதிமேல் காலொடு<br/>போவதைப் பாருங்கள்.<br/><br/>பொறிதான் இழுக்கச்<br/>சுக்கான் திருப்பப்<br/>போவதைப் பாருங்கள்.<br/><br/>பொறிபழு தானது<br/>சுக்கான் உடைந்தது<br/>விழுவதைப் பாருங்கள்.<br/><br/>நெறிதவ றிட்டார்<br/>நினைவு மறந்தார்<br/>விழுவதைப் பாருங்கள்.<br/><br/>முறையே கருவிகள்<br/>முற்றும் கெட்டன<br/>விழுவதைப் பாருங்கள்.<br/><br/>
<h3><font color="red">4.8. மிதிவண்டி   (சைக்கிள்)<br/></font></h3>மிதிவண்டியில் போகின்றார் கந்தசாமி-கடு<br/>வெய்யிலிலே நீந்துகின்றார் கந்தசாமி.<br/>மிதிவண்டியில் போவதற்கே கந்தசாமி-அந்த<br/>மிதிவண்டியில் போகின்றார் கந்தசாமி.<br/>மிதிவண்டியில் போகத்தக்க வேலையேயில்லை-அந்த<br/>வெய்யிலிலே நீந்துகின்றார் கந்தசாமி.<br/>மிதிவண்டியும் கல்லில்பட்டு வீழ்ந்துவிட்டதால்-அவர்<br/>மிதிவண்டிமேல் வீழ்ந்துவிட்டார் கந்தசாமி.<br/><br/>
<h3><font color="red">4.9. சரக்கேற்றும் பொறிஇயங்கி   (லாரி)<br/></font></h3>சரக்கேற்றும் பொறிஇயங்கி பார்பார்!<br/>தடதடென்றே ஓடுவதைப் பார்பார்!<br/>சரக்கெல்லாம் சத்தத்துக்கே ஏற்றுவார்<br/>தடதடென்றே ஓடுவதைப் பார்பார்!<br/>சரக்குக்கே உடையவரின் வீட்டில்<br/>சரக்குகளை இறக்குகின்றார் பார்பார்!<br/>சரக்கேற்றிப் போனதற்கே சத்தம்<br/>தருகின்றார் எண்ணிஎண்ணிப் பார்பார்.<br/><br/>
<h3><font color="red">4.10. பரிசல்<br/></font></h3>ஆற்றில் பரிசல் அழகாய் ஓடும்<br/>அக்கரை இருந்தும் இக்கரை சேரும்.<br/>நேற்றுப் பரிசலில் பத்துப் பேர்கள்<br/>நின்றிருந்தார் உட்கார்ந்திருந்தார்.<br/>காற்றைப் போலக் கரையை நோக்கிக்<br/>கையிற் றுடுப்பை இருபுறம் வலிக்க<br/>ஊற்றுக் கோலால் ஒருவன் உந்த<br/>ஒருநா ழிகையில் அக்கரை சேர்ந்தது.<br/><br/>பரிசல் ஓட்டும் மூன்று பேரும்<br/>பரிசலில் விழிப்பாய் இருக்க வேண்டும்.<br/>கிருகிரு வென்றே ஆற்று வெள்ளம்<br/>கிழக்கை நோக்கி இழுத்துப் போய்விடும்.<br/>ஒருகால் அந்த வட்டப் பரிசலை<br/>உருட்டிவிட்டுப் போகக் கூடும்;<br/>பரிசல் ஓட்டும் மூன்று பேரும்<br/>பரிசலில் விழிப்பாய் இருக்க வேண்டும்.<br/><br/>
<h3><font color="red">4.11. கப்பல்<br/></font></h3>சிங்கப் பூரின் கப்பல்-அது<br/>சிட்டாய்ப் பறக்கும் கப்பல்.<br/>எங்கள் ஊரிலிருந்தே-அங்<br/>கெட்டு நாளில் சேரும்.<br/>தங்கி யிருக்க அறையும்-அதில்<br/>சாப்பிட நல்ல அறையும்<br/>அங்கும்  இங்கும் சர்க்கரை-மிக<br/>அடுக்க இடமும் உண்டு.<br/><br/>கப்பல் ஓட்டும் அறிஞர்-அவர்<br/>கையாட்கள் பலர் உண்டு.<br/>கப்பல் மேலே நின்றால்-பெருங்<br/>கடலின் அழகு தெரியும்.<br/>எப்பக்கத்திலும் தண்ணீர்-அதை<br/>எடுத்துக் குலுக்கும் காற்றுத்<br/>தப்புவ ழிச்செல்லாமல்-அதைத்<br/>தடுப்பது தான்திசை காட்டி.<br/><br/>
<h3><font color="red">4.12 . புகைவண்டி<br/></font></h3>இழுப்பி வண்டி இழுத்தோடும்<br/>இருபது பெட்டிகள் இணைந்தோடும்<br/>வழியில் ஓடும் மரவட்டை<br/>மாதிரி ஓடும் புகைவிட்டே!<br/>இழுப்பி வண்டியை ஓட்டுபவர்<br/>இரண்டு மூன்று கையாட்கள்<br/>விழிப்போ டிருக்கத் தான் வேண்டும்<br/>இல்லா விட்டால் பழி நேரும்.<br/><br/>(இழுப்பி வண்டி - இஞ்சின்)<br/><br/>இணைந்த பெட்டி வண்டிகளில்<br/>இருப்பார் அவர்பேர் கண்காணி.<br/>மணியோ டும்சரி வகையோடும்<br/>வண்டி புறப்பட லாம்என்று<br/>அணையாய்ப் பச்சைக் கொடி அசைப்பார்;<br/>அழிவுக்குச் செங்கொடி அசைப்பார்.<br/>அணைந்து போகும் நல்வாழ்வே<br/>அறிவும் விழிப்பும் குறைவானால்!<br/><br/>(கண்காணி - கார்டு)<br/><br/>
<h3><font color="red">4.13. புகைவண்டி  போனது<br/></font></h3>புகைவண்டி  வரும்நேரம் ஆனதே!<br/>பொட்டுவைக்க எனக்கு மறந்து போனதே!<br/><br/>நகை எங்கே எனப் பதைத்தாள்<br/>நாராயணன் பெற்ற பெண்ணாள்!<br/>தகதகஎன் றாடு கின்றாள்<br/>சரிகைச் சேலை தடவுகின்றாள்.<br/>முகத்தின் எதிரில் இருக்கும் பெட்டியை<br/>முன்னறையில் தேடுகின்றாள்;<br/>மிகமிகமிகப் பரபரப்பாய்<br/>வேலைக்காரி யிடம்  சொல்வாள்:<br/><br/>"புகைவண்டி வரும் நேரம் ஆனதே!<br/>பொட்டுவைக்க எனக்கு மறந்து போனதே!"<br/><br/>கூசா எங்கே சீசா எங்கே?<br/>ுங்குமச் சிமிழ் போன தெங்கே?<br/>தோசை எங்கே நேற்றிடித்த<br/>தூளெங்கே தூக்கெங்கே?<br/>மேசையிலே பணமெங்கே?<br/>வெள்ளிப் பெட்டியிற் சீப்பெங்கே?<br/>ஆசை வண்டி ஓசையுடன்<br/>அடுத்த நிலையம் போன பின்பும்<br/><br/>"புகைவண்டி வரும் நேரம் ஆனதே<br/>பொட்டுவைக்க எனக்கு மறந்து போனதே!"<br/><br/>
<h3><font color="red">4.14. வானூர்தி<br/></font></h3>வான ஊர்தி வான ஊர்தி <br/>எங்கே போகின்றாய்?-நான்<br/>வாடிக்கையாய்ப் போவதே இ<br/>லங்கை மாநகர்.<br/><br/>பானை ஒன்று  குறுக்கில் கண்டால்<br/>என்ன செய்குவாய்?-"அட<br/>பானை ஏது சட்டி ஏது<br/>வான வௌியிலே!"<br/><br/>ஆனை  ஒன்று  குறுக்கில் வந்தால்<br/>என்ன செய்குவாய்?-"அட<br/>ஆனை  ஏது பூனை ஏது<br/>வான வௌியிலே!"<br/><br/>கானலுக்கே இளைப்பாற<br/>எங்கே தங்குவாய்?-"நான்<br/>போனவுடன் கீழிறங்கிப்<br/>பொழுது போக்குவேன்."<br/><br/>எத்தனைபேர் இருக்கின்றார்கள்<br/>வானவூர்தியே?-"ஆம்<br/>இருபதுபேர் இருக்கின்றார்கள்<br/>என் வயிற்றிலே."<br/><br/>மெத்தஉயரத் தேயிருந்து<br/>விழிந்திடுவாயோ?-"என்<br/>மேல் இருக்கும் பொறிகெட்டால்<br/>விழுந்திடுவேனே."<br/><br/>மொய்த்துப்புயல் வந்து விட்டால்<br/>என்ன செய்குவாய்?-"அந்த<br/>மொய்த்த புயல் தாண்டுவது<br/>ஓட்டுவார் திறம்!"<br/><br/>
<h3><font color="red">4.15. மின்னாற்றல்<br/></font></h3>மின்னாற்றல் ஆக்கும் நிலையம்-அது<br/>மிகமிகப் பெரியது பாராய்!<br/>சின்ன பல கம்பிகள் வழியாய்-அது<br/>செலுத்திடும் மின்னாற்றல் ஒளியை!<br/>என் வீட்டில் எரியும் விளக்கும்<br/>என் ஊரில்  எரியும் விளக்கும்<br/>மின்னாற்ற லால்எரியும் அந்த<br/>மின்னாற்றல் வராவிடில் அவியும்!<br/><br/>என்வீட்டில் ஒவ்வோர் விளக்கும்<br/>எரிவது மின்னாற்ற லாலே.<br/>என்வீட்டுச் சுவரிலோர் பெட்டி<br/>இருக்கும்அப் பெட்டியில் முளைகள்<br/>ஒன்றினைத் தாழ்த்தினால் எரியும்<br/>உடனே அழுத்தினால் அவியும்!<br/>முன்விளக் கின்வசதி குறைவே<br/>மின்விளக் கின்வசதி மிகுதி.<br/>---------------<br/>
<h3><center><font color="blue">5. தொழில் </font></center></h3>
<h3><font color="red">5.1. குயவர்<br/></font></h3>
தரையோடு தரையாய்ச்<br/>சுழலும் உருளை!<br/>அதிலே குயவர்<br/>செய்வார் பொருளை!<br/><br/>கரகர வென்று<br/>சுழலும் அதன்மேல்<br/>களிமண் வைத்துப்<br/>பிடிப்பார் விரலால்!<br/><br/>விரைவில் சட்டி<br/>பானைகள் முடியும்;<br/>விளக்கும் உழக்கும்<br/>தொட்டியும் முடியும்.<br/><br/>சுருக்காய்ச் செய்த<br/>பானை சட்டி<br/>சூளை போட்டுச்<br/>செய்வார் கெட்டி.<br/><br/>உரித்த மாம்பழத்<br/>தோலைப் போலே<br/>உருக்கள் மண்ணாற்<br/>செய்யும் வேலை<br/><br/>இருக்கும் வேலை<br/>எதிலும் பெரிதே!<br/>இப்படித் செய்தல்<br/>எவர்க்கும் அரிதே!<br/><br/>சிரிப்ப துண்டு<br/>மண் பாண்டத்தைச்<br/>சிறுமை என்று<br/>நினைப்ப துண்டு.<br/><br/>பெருத்த நன்மை<br/>மண்பாண்டத்தால்<br/>மையல் செய்து<br/>சாப்பிடு வதனால்!<br/><br/>
<h3><font color="red">5.2. தட்டார்<br/></font></h3>தோடி ழைப்பார் தட்டார்-புதுத்<br/>தொங்கல் செய்வார் தட்டார்;<br/>ஆடி அசைக்கும் கைக்கு-நல்ல<br/>அழகு வளையல் செய்வார்.<br/>போடப் போட ஆசை-தரும்<br/>புதிய சங்கிலி செய்வார்;<br/>ஓடைத்தா மரைபோல்-தலை<br/>உச்சி வில்லை செய்வார்.<br/> <br/>தங்க நகை செய்வார்-அவர்<br/>வெள்ளி நகை செய்வார்;<br/>வங்கி நல்ல மாலை-கெம்பு<br/>வயிரம் வைத்துச் செய்வார்.<br/>எங்கள் ஒட்டி யாணம்-அதை<br/>இன்னும் திருத்த வேணும்;<br/>எங்கும் புகழப் பட்டார்-நல்ல<br/>இழைப்பு வேலைத் தட்டார்.<br/><br/>
<h3><font color="red">5.3. கொத்தனார்<br/></font></h3>கடைக்கால் எடுத்துக் கல்லை அடுக்கி<br/>இடையிடைச் சேற்றை இட்டுப் பரப்பி<br/>நொடியில் லாமல் நூலைப் பிடித்து<br/>மடிவில்லாமல் மட்டம் பார்த்துத்<br/>தரையில் தொடங்கினார் சுவரை முன்பு<br/>பெரிய தாக வளர்ந்தது பின்பு.<br/>தெருவில் வீடுகள் கொத்தனார் வேலை<br/>தெருவும் ஊரும் கொத்தனார் வேலை.<br/><br/>
<h3><font color="red">5.4. கருமார்<br/></font></h3>கடமட என்று பட்டறை அதிரக்<br/>கருமார் வேலை செய்வார்.<br/>குடமும் குண்டானும் குண்டும் கெண்டியும்<br/>கூசா தவலை செய்வார்.<br/>நெடுவடி தட்டும் நிறமாய்ச் செம்பும்<br/>நீண்ட விளக்கும் செய்வார்.<br/>ஒடியாச் செம்பால் பித்தளை யாலே<br/>உயர்ந்த பொருள்கள் செய்வார்!<br/><br/>
<h3><font color="red">5.5. தச்சர்<br/></font></h3>மரத்தைச் செற்றுவார்<br/>மரத்தை அறுப்பார்<br/>மரத்தில் பெட்டி செய்வார்.<br/><br/>சரத்தைச் செய்வார்<br/>சன்னல் செய்வார்<br/>சாய்வுநாற் காலியும் செய்வார்.<br/><br/>அரத்தை எடுப்பார்<br/>வாள் அராவுவார்<br/>அலகைத் தீட்டி முடிப்பார்.<br/><br/>துரப்ப ணத்தைச்<br/>சுழற்றிப் பார்ப்பார்<br/>தூக்கி மரத்தைத் துளைப்பார்.<br/><br/>பாரும் செய்வார்<br/>படியும் செய்வார்<br/>தேரும் செய்வார் தச்சர்.<br/><br/>ஏரும் செய்வார்<br/>ஏற்றம் செய்வார்<br/>யாரும் விரும்பும் தச்சர்.<br/><br/>ஊருக் கெல்லாம்<br/>உலகுக் கெல்லாம்<br/>உயிராகிய தொழில் தச்சு.<br/><br/>சீருக் கெல்லாம்<br/>சிறப்புக்கெல்லாம்<br/>செம்மையில் உரியவர் தச்சர்.<br/><br/>
<h3><font color="red">5.6. கொல்லர்<br/></font></h3>நிலத்தை வெட்டி எடுப்பார்-அதில்<br/>நிறைய இரும்புத் தூளே<br/>கலந்திருக்கும் அதையே-பின்<br/>காய்ச்சிக் காய்ச்சி வார்ப்பார்.<br/>வலுத்த கம்பி வார்ப்பார்-அதில்<br/>வலுத்த தகடும் வார்ப்பார்<br/>மெலுக்கு வளையம் வார்ப்பார்-மிகு<br/>மிடுக்கு வளையம் வார்ப்பார்.<br/><br/>ஆணி வகைகள் செய்வார்-அதில்<br/>அரங்கள் எல்லாம் செய்வார்<br/>ஏணி வகைகள் செய்வார்-அதில்<br/>ஏரின் முனையும் செய்வார்.<br/>தோணி தூக்கும் கருவி-கப்பல்<br/>தூக்கும் கருவி செய்வார்<br/>வாணல் சட்டி வண்டி-பெரு<br/>ான ஊர்தி செய்வார்.<br/><br/>இரும்பே இல்லா விட்டால்-இங்<br/>கென்ன வேலை நடக்கும்?<br/>கரும்பு வெட்டும் கொடுவாள்-பெருங்<br/>காடு வெட்டும் கத்தி<br/>திரும்பு கின்ற பக்கம்-எங்கும்<br/>தெரியும் பொருள்கள் எல்லாம்<br/>இரும்பு கொண்ட பொருள்கள்-அவை<br/>விரும்பத் தக்க பொருள்கள்.<br/><br/>இரும்பு வேலை செய்வோர்-அவர்<br/>எல்லாம் "கொல்லர்" ஆவார்.<br/>இருந்து வேலை செய்யும்-அவர்<br/>இடமே "உலைக்கூடம்"<br/>திருந்திய தென் றால்ஊர்-அவர்<br/>செய்த தொண்டா லேதான்!<br/>வருந்தித் தொழில் செய்வார்-அவர்<br/>வாழ்க வாழ்க வாழ்க!<br/><br/>
<h3><font color="red">5.7. இலை தைத்தல்<br/></font></h3>வேலை யில்லா நேரம்<br/>வீட்டில் உள்ளோர்  யாரும் <br/>ஆலிலையைத் தைப்பார்<br/>அதைக் கடையில் விற்பார்.<br/>மூலை யிலே குந்தி<br/>இருப்பவ ளோர் மந்தி<br/>வேலை செய்யும் பெண்கள்<br/>வீட்டின் இரு கண்கள்.<br/><br/>
<h3><font color="red">5.8. கூடை முறம் கட்டுகின்ற குறத்தி<br/></font></h3>கூடே மொறே கட்டலியே என்று<br/>குளறிக் கொண்டு வருவாள்-அந்தக்<br/>குறத்தி யிடம் கூடை முறம்<br/>ொடுத்துக் கட்டச் சொல்வோம்.<br/><br/>கூடை களில் மூங்கிற் கூடை<br/>கசங்கு, பிரப்பங் கூடை-அவை<br/>கூட்டு விட்டால் கட்டு விட்டால்<br/>கொடுத்துத் திருத்தச் சொல்வோம்.<br/><br/>மாடு தவிடு தின்னுங் கூடை<br/>மற்ற இறை கூடை<br/>மாவு சலிக்கும் சல்லடைகள்<br/>வட்டத் தட்டும் உண்டு.<br/><br/>பாடு பட்டு வாங்கி வைத்த<br/>கூடை முறம் எல்லாம்<br/>பாணி கெடா திருக்க வேண்டும்<br/>சாணி மெழுக வேண்டும்.<br/><br/>
<h3><font color="red">5.9. குடை  பழுது பார்ப்பவர்<br/></font></h3>மழைக்கும் குடை வேண்டும்-நல்ல<br/>வெய்யி லுக்கும் வேண்டும்-குடை<br/>ஒழுக்கிருந்தால் உடைந்தி ருந்தால்<br/>என்ன செய்ய வேண்டும்?<br/><br/>அழைக்க வேண்டும் உடனே-குடை<br/>பழுது பார்க்கும் அவரை.<br/>கிழிந்த துணியை மாற்றா விட்டால்<br/>கேட்பது தான் எவரை?<br/><br/>கிழிந்த துணியைப் புதுக்கு-கம்பிக்<br/>கீல் உடைந்தால் பொருத்து.<br/>வழியில் போவார் கூவிக் கொண்டே<br/>வரவழைத்துத் திருத்து.<br/><br/>கழி உடைந்தால் மாற்று-தடி <br/>கழன் றிருந்தால் மாட்டு.<br/>பழுதில்  லாமல் அழுக்கில் லாமல்<br/>அதை நீகாப் பாற்று.<br/><br/>
<h3><font color="red">5.10. சாணை பிடிக்கவில்லையா?<br/></font></h3>சாணை பிடிக்க வில்லையா?<br/>  	சாணை பிடிக்க வில்லையா?<br/>சரசர என்று பொரி பறக்கச்<br/> 	சாணை பிடிக்க வில்லையா?<br/><br/>வீணாய்க் கிடக்க விடுவதா?<br/> 	வீணாய்க் கிடக்க விடுவதா?<br/>வீர வாளும் கூர் மழுங்கி<br/> 	வீணாய்க் கிடக்க விடுவதா?<br/><br/>ஆணி கெட்டுப் போனதா?<br/> 	அரிய முடிய வில்லையா?<br/>அரியும் கத்தி அரிவாள் மணை<br/> 	ஆணி கெட்டுப் போனதா?<br/><br/>ஏணி வைத்த சாணைக்கல்<br/> 	எடுத்துக் கொண்டு போகின்றார்.<br/>இட்டுக் கொண்டு வந்து நீங்கள்<br/> 	சாணை பிடிக்க வில்லையா?<br/><br/>
<h3><font color="red">5.11. பெட்டி பூட்டுச் சாவி<br/></font></h3>பூட்டுக்குச் சாவி போட வில்லையா?<br/>வீட்டுக்குப் பூட்டுத் தைக்க வில்லையா?<br/>கேட்டுக் கொண்டே போகின்றார் இப்படியே!<br/>நாட்டுக்கு நல்லஓர் பாட்டாளி அவர்!<br/><br/>கதவின் பூட்டைக் கழற்றிப் பார்த்தார்;<br/>அதை அராவிப் பழுது பார்த்தார்.<br/>புதிய சாவி காணாமற் போனதால்<br/>அதற்கும் ஒன்று செய்து கொடுத்தார்.<br/><br/>நாலு பணம் வேண்டும் கூலி என்றார்.<br/>நாலு பணம் இந்தா கூலி என்றோம்.<br/>வேலை முடிந்ததும் பெட்டி எடுத்தார்<br/>மேலும் அப்படியே கூவி நடந்தார்.<br/><br/>
<h3><font color="red">5.12 . வடை தோசை<br/></font></h3>அண்டை வீட்டு நடையில் <br/>அழகாய்ச் சுட்ட வடையில்<br/>துண்டாய் இரண்டு வாங்கித்<br/>தோசை நாலு வாங்கிக்<br/>குண்டா னுக்குள் வைத்துக்<br/>கொடுப்பேன் காசை எடுத்து.<br/>அண்டை வீட்டார் உதவி<br/>அடட! மிகவும் பெரிது.<br/><br/>
<h3><font color="red">5.13. எண்ணெய்<br/></font></h3>எள்ளை நன்றாய்க் கழுவி<br/>எடுத்து வெயிலில் துழவி<br/>அள்ளிப் புடைத்துச் செக்கில்<br/>ஆட்டி எண்ணெய் எடுப்பார்.<br/>தெள்ளத் தௌிந்த எண்ணெய்க்கே<br/>சேர்ந்த திப்பி பிண்ணாக்கே<br/>உள்ள எண்ணெய் வீட்டுக்கு!<br/>பிண்ணாக் கெல்லாம் மாட்டுக்கு!<br/><br/>
<h3><font color="red">5.14. அப்பளம்<br/></font></h3>சப்பளம் போட்டுக் குந்தி அம்மா<br/>அப்பளம் போட்டார் சும்மா சும்மா.<br/>கொப்பளம் காணப் பொரித் தெடுத்தார்<br/>கொம்மாளம் போட்டுத் தின்னக் கொடுத்தார்.<br/>ஒப்பனை யாக உளுத்த மாவை<br/>உருட்டி  உருட்டி வைப்பது தேவை<br/>அப்பள மணையில் எண்ணெய் தடவி<br/>அதில் உருட்ட உருளும் குழவி.<br/>
------------------<br/>
<h3><center> <font color="blue">6. உயிர்கள்</font></center></h3>
<h3><font color="red">6.1. உயிர்கள்<br/></font></h3>
பிளவு பட்ட குளம்புடையது மாடு!<br/>பிளவு படாக் குளம்புடையது குதிரை!<br/>முளைக்கும் இருகொம் புடையது மாடு!<br/>முழுதுமே கொம்பில் லாதது குதிரை!<br/><br/>பளபளென்று முட்டையிடும் பறவை!<br/>பட்டுப் போலக் குட்டிபோடும் விலங்கு!<br/>வௌியில் வராக் காதுடையது பறவை!<br/>வௌியில் நீண்ட  காதுடையது விலங்கு!<br/><br/>நீர் நிலையில் வாழ்ந்திருக்கும் முதலை<br/>நீளச்சுறா, திமிங்கிலங்கள் எல்லாம்<br/>நீர்நிலையில் குட்டிபோடும் விலங்கு.<br/>நிறை மீன்கள் முட்டைஇடும் நீரில்.<br/><br/>நீரிலுமே பாம் பிருப்பதுண்டு<br/>நிலத்திலும் பாம் பிருப்பதுண்டு.<br/>ஊரிலுள்ள பாம்போடும் நீரில்<br/>உள்ள பாம்பும் இடுவதுண்டு முட்டை.<br/><br/>
<h3><font color="red">6.2. உயிர்கள்<br/></font></h3>காகா என்று கத்தும் காக்கா<br/>கோ கோ என்று கூவும்  கோழி.<br/><br/>வள்வள் என்று குரைக்கும் நாய்தான்<br/>உள்ளூர் பன்றி உர் உர் என்னும்.<br/><br/>குக்கூ என்று கூவும் குயில்தான்<br/>தக்தக் தாஎன ஆடும் மயில்தான்.<br/><br/>கறுகுறு என்று  கொஞ்சும் புறாவே<br/>கிறுகீர் என்று சுற்றும் செக்கு.<br/><br/>தளபள என்று கொதிக்கும் சோறு<br/>மளமளா என்று வருமே மழைதான்.<br/><br/>தடதடா என்றே இடிக்கும் இடிதான்<br/>கடபடா என்று கதறும் கடலே.<br/><br/>அம்மா என்றே அழைக்கும் கறவை<br/>தும்தும் என்று தும்முவர் மக்கள்.<br/><br/>ஒய்ஒய் என்றே ஊதும் வண்டே<br/>ஞைஞை என்று நவிலும் பூனை.<br/><br/>அக்கக் காஎன அழைக்கும் கிளிகள்<br/>தெற்குத் தமிழ்தான் யாழின் துளிகள்.<br/><br/>
<h3><font color="red">6.3. நாய் வளர்த்தல்<br/></font></h3>நாயும் நல்ல நாய்தான்அது<br/>நன்றி யுள்ள நாய்தான்<br/>வாயும் தூய்மை இல்லை-அது<br/>வள்வள் என்று குரைக்கும்.<br/>பாயில் கழிவு கழிக்கும்-அது<br/>பல்லால் வேட்டியைக் கிழிக்கும்<br/>நாய் வளர்ப்பதை விட்டு-மிக<br/>நலமடைந்தான் கிட்டு.<br/><br/>
<h3><font color="red">6.4. பசுப் பயன்<br/></font></h3>பசுவே கறக்கும் பாலை-அந்த<br/>பாலைத் துவைத்தால் தயிராம்.<br/>விசையாய்த் தயிரைக் கடைந்தால்-நல்ல<br/>வெண்ணெயும் மோரும் கிடைக்கும்.<br/>கசக்கா வெண்ணெயைக் காய்ச்சி-மணம்<br/>கமழும் நெய்யை எடுப்பார்.<br/>பசுவின் பால்தயிர் வெண்ணெய்-மோர்<br/>பசுநெய் எல்லாம் உணவே.<br/><br/>
<h3><font color="red">6.5. வண்டு<br/></font></h3>பாடிக் கொண்டே பறக்கும் வண்டு!<br/>பறந்துக் கொண்டே பாடும் வண்டு!<br/>தேடிக்கொண்டே திரியும் வண்டு!<br/>தேனைக் குடிக்கப் பறக்கும் வண்டு!<br/>ாடிக் குள்ளே நுழைவது போல்<br/>தாமரையில் நுழையும் வண்டு!<br/>மாடிக் குள்ளே விருந்து போல<br/>மலரில் தேனை உண்ணும் வண்டு!<br/><br/>தங்கப் பொடியில் ஆடும் வண்டு!<br/>சங்கத் தமிழைப் பாடும் வண்டு!<br/>செங்குத் தாகப் பறக்கும் வண்டு!<br/>செந்தூர் எங்கும் சிதறும் வண்டு!<br/>எங்கும் மணத்தைப் பரவச் செய்யும்<br/>இனிய தொண்டு புரியும் வண்டு!<br/>மங்குவ தில்லை வண்டும் தேனும்<br/>மணமும் பாட்டும் அந்தக் குளத்தில்!<br/><br/>
<h3><font color="red">6.6. பறவைகள்<br/></font></h3>மாடத்தில் தங்குவது மாடப் புறா-நல்ல<br/>மரத்தினில் தங்குவது மணிப்புறா.<br/>கூடத்தில் உலவிடும் சிட்டுக் குருவி-ஏரி<br/>குளத்தில் முழுகிவரும் பட்டுச் சிரவி.<br/>கூடு துலங்க வைக்கும் கொஞ்சும் கிளி-வீட்டுக்<br/>கொல்லையில் காக்கைகருங் கொட்டாப்புளி.<br/>ஆடப் பிறந்ததொரு சோலைமயில்-பண்<br/>பாடப் பிறந்ததொரு நீலக் குயில்!<br/><br/>கரிய படம்விரிக்கும் வான்கோழி-அதி<br/>காலை இசைத்திடும் தேன் கோழி.<br/>கரையிலும் நீரிலும் உள்ள வாத்து-நாம்<br/>கண்டால் சிரிப்புவரும் குள்ள வாத்து.<br/>ஒருவெண் தாழம்பூ வுக்கு-நிகர்<br/>ரைத்திடத் தக்கதொரு வெண்கொக்கே.<br/>தெருவிலும் வீட்டிலும் காட்டிலுமாய்-அவை<br/>திரிந்திடும் பலபல அழகழ காய்.<br/><br/>
<h3><font color="red">	6.7. சிச்சிலி<br/></font></h3>நேரில் சிச்சிலி பறக்கும்-குள<br/>நீரில் மீன் சிறக்கும்.<br/>நீரில் மீனை விழுங்கிப்-பின்<br/>நேரில் சிச்சிலி பறக்கும்.<br/>ஈயும் வந்து மேயும்-அதை<br/>மாயப் பல்லி பாயும்<br/>வாயின் ஈரம் காயும்-முன்ஓர்<br/>ஈயும் வந்து மேயும்.<br/><br/>(சிச்சிலி - மீன் கொத்தி)<br/><br/>
<h3><font color="red">6.8. கோழி வளைர்த்தல்<br/></font></h3>பண்ணையிலே கோழி-மிகப்<br/>பரிந்து வளர்க்க வேண்டும்<br/>திண்ணையிலே கோழி-வந்து<br/>திரிந்தாலும் ஓட்டு.<br/><br/>கண்ணுக்கும் பிடிக்காது-அது<br/>கழிக்கும் கழிவைக் கண்டால்-அது<br/>மண்ணும் குப்பையும் சீய்க்கும்-எங்கும்<br/>மட்டத் தூசி ஆக்கும்.<br/><br/>
<h3><font color="red">6.9. கிளி வளர்த்தல்<br/></font></h3>பச்சை கிளியை வளர்த்து வந்தான்<br/>பழங்கள் எல்லாம் கொடுத்து வந்தான்;<br/>குச்சிக் கூட்டைத் திறந்து விட்டான்<br/>கூட்டில் அடைக்க மறந்து விட்டான்.<br/><br/>நச்சுப் பூனை பிடித்துத் தின்றது<br/>நாயும் அங்கே குரைத்து நின்றது;<br/>பிச்சை முத்து பட்டான் தொல்லை<br/>பிறகு கிளிகள் வளர்ப்ப தில்லை.<br/><br/>
<h3><font color="red">6.10. சிட்டுக் குருவி<br/></font></h3>கெட்டிக் காரச்<br/>சிட்டுக் குருவி<br/>நெட்டைத் துடைப்பக்<br/>கட்டை உருவிப்<br/>பட்டுச் சேலை<br/>இழையைச் சேர்த்தும்<br/>கொட்டிய பஞ்சில்<br/>கொஞ்சம் கோத்தும்<br/>எட்டாச் சுவரை<br/>ஒட்டிய வாரையின்<br/>முட்டு முடுக்கின்<br/>நட்ட நடுவில்<br/>கட்டிய கூட்டில்<br/>முட்டையும் இட்டது<br/>ஒட்டிக் காத்துக்<br/>குஞ்சும் பொறித்தது!<br/><br/>
<h3><font color="red">6.11. காக்கை<br/></font></h3><table border="0"><tr><td width="100">ஓயாத		<td>	நாக்கா!</td></td></tr><tr><td>ஓய்ந்திருப்பாய்	   <td>காக்கா!</td></td></tr><tr><td>வாயில் என்ன	<td>	பாக்கா?</td></td></tr><tr><td>வாழைக் கச்சை<td>	மூக்கா!</td></td></tr><tr><td>ஆயாவைத்த          <td> தட்டை</td></td></tr><tr><td>அதிலி ருக்கும்    <td>    பிட்டை</td></td></tr><tr><td>நீபண்ணாதே       <td>   சட்டை</td></td></tr><tr><td>நினைக்காதே       <td>  திருட்டை.</td></td></tr><tr><td></td></tr></table><p>
<h3><font color="red">6.12 . ஆட்டப் புறா<br/></font></h3>ஆடும் புறா-பார்	<br/>ஆடும் புறா-தன்<br/>அழகு சிறகுவிரித்<br/>தாடும் புறா.<br/><br/>வேடிக்கை பார்-நல்ல<br/>வேடிக்கை பார்-முத்து<br/>வெள்ளை புறாக் காட்டும்<br/>வேடிக்கை பார்.<br/><br/>தேடாச் செல்வம்-அது<br/>தேடாச் செல்வம்-அதன்<br/>சின்னக் காலும் மின்அடகும்<br/>தேடாச் செல்வம்.<br/>br&gt;மேடைப் புறா-மணி<br/>மேடைப் புறா-படம்<br/>விரித்துக் களித்தாடும்<br/>மேடைப் புறா!<br/><br/>
<h3><font color="red">6.13. எலிப்பொறி<br/></font></h3>எலிப்பொறியில் போளி-அதை<br/>இழுத்தது பெருச் சாளி.<br/>எலிப் பொறியின் கதவு-தான்<br/>சாற்றிக் கொண்டது பிறகு.<br/><br/>ஒளிந்தது பார் உள்ளே-அது<br/>வரப் பார்த்தது வௌியே.<br/>வலியக் கோணியில் பிடித்தார்-அதை<br/>மாண்டு போக அடித்தார்.<br/><br/>
<h3><font color="red">6.14. வேப்பமரத்திற்குக் குடிக்கூலி<br/></font></h3>வீட்டுக் கொல்லையில் ஒரு காக்கா<br/>வேப்ப மரத்தில் தன் மூக்கால்<br/>கூட்டைக் கட்டித் தீர்த்தவுடன்<br/>குப்பன் அதையே பார்த்தவுடன்<br/>கூட்டைக் கலைக்க வேண்டினான்<br/>குடியைக் கெடுக்கத் தூண்டினான்<br/>வீட்டுக் காரர் சீறினார்<br/>வேண்டாம் என்று கூறினார்.<br/><br/>அரிதாய் முட்டை இட்டது<br/>அப்புறம் குஞ்சு பொறித்தது<br/>பெரிதாய்க் குஞ்சு பறந்தது<br/>பிறந்த இடத்தை மறந்தது.<br/>சுருக்காய்க் க்கூட்டைக் கலைத்தார்கள்<br/>சுள்ளிகள் பஞ்சுகள் எடுத்தார்கள்<br/>சரியாய் நூறு ரூபாயின்<br/>தாளும் கண்டு மகிழ்ந்தார்கள்!<br/>
--------------<br/>
<h3><center><font color="blue">7. தாலாட்டும் துயிலெழுப்பும்</font></center></h3>
<h3><font color="red">7.1. தாலாட்டு   (ஆண்)<br/></font></h3>யானைக் கன்றே தூங்கு-நீ<br/>யாதும் பெற்றாய் தூங்கு!<br/>தேனே தமிழே தூங்கு-என்<br/>செங்குட்டு வனே தூங்கு!<br/>வானவ ரம்பா நீயே-மிக<br/>வளைத்துப் பார்க்கின் றாயே.<br/>ஆனஉன் விழியை வைத்தே-உன்<br/>அழகிய இமையால் சாத்து.<br/><br/>
<h3><font color="red">7.2. தாலாட்டு   (பெண்)<br/></font></h3>பட்டுப் பாப்பா தூங்கு!-நீ<br/>பாலும் குடித்தாய் தூங்கு!<br/>மொட்டில் மணக்கும் முல்லை!-என்<br/>முத்தே என்ன தொல்லை?<br/>சிட்டாய் ஆடிப் பறந்தாய்-உன்<br/>சிரிப்பால் எங்கும் நிறைந்தாய்.<br/>பிட்டும் தருவேன் தூங்கு!-என்<br/>பெண்ணே கண்ணே தூங்கு!<br/><br/>
<h3><font color="red">7.3. தாலாட்டு   (பொது)<br/></font></h3>தொட்டிலில் ஆடும் கிளியே!-என்<br/>தூய தமிழின் ஒளியே!<br/>கட்டிக்கரும்பே தூங்கு!-முக்<br/>கனியின் சாறே தூங்கு!<br/>தட்டிற் பாலும் சோறும்-நான்<br/>தந்தே னேநாள் தோறும்;<br/>சுட்டப் பத்துடன் வருவேன்-நீ<br/>தூங்கி எழுந்தால் தருவேன்.<br/><br/>
<h3><font color="red">7.4. பள்ளி எழுச்சி   (பெண்)<br/></font></h3> 	 இன்னந் தூக்கமா? பாப்பா<br/> இன்னந் தூக்கமா?<br/>பொன்னைப் போல வெய்யிலும் வந்தது<br/>
பூத்த பூவும் நிறம்கு றைந்தது.<br/>உன்னால் தோசை ஆறிப் போனதே!<br/>
ஒழுங்கெல் லாமே மாறிப் போனதே!<br/>இன்னந் தூக்கமா? பாப்பா<br/>	
இன்னந் தூக்கமா?<br/>காலைக் கடனை முடிக்க வேண்டும்.<br/>கடியக் கொஞ்சம் படிக்க வேண்டும்.<br/>நீலக் கூந்தல் வார வேண்டும்.<br/>
நினைத்தது போல் உடுத்த வேண்டும்.<br/> 
  இன்னந் தூக்கமா? பாப்பா<br/> இன்னந் தூக்கமா?<br/>
நேரத் தோடு போகின்றார்<br/>நிறையப் பெண்கள் தெருவில் பார்!<br/>
காரியத்தில் கண்ணாயிரு!<br/>கைகாரப் பெண்ணாயிரு!<br/>  
இன்னந் தூக்கமா? பாப்பா<br/> இன்னந் தூக்கமா?<br/><br/>
<h3><font color="red">7.5. கை வீசல்<br/></font></h3>
கைவீ சம்மா கைவீசு!<br/>கடலை வாங்கலாம் கைவீசு!<br/>நெய் உருண்டை  கைவீசு!<br/>நிறைய வாங்கலாம்  கைவீசு!<br/>பொய்யா சொல்வேன்  கைவீசு!<br/>போளி வாங்கலாம்  கைவீசு!<br/>வெய்யில் போகும்  கைவீசு!<br/>வௌியில் போகலாம்  கைவீசு!<br/><br/>
<h3><font color="red">7.6. தட்டாங்கி<br/></font></h3>
தட்டாங்கி          	தட்டாங்கி<br/>
தலைமேலே	         தாழம்பூ<br/>
பட்டாலே	           சட்டை<br/>
பஞ்சாலே	           சல்லடம்<br/>
செட்டாக           	அணிந்து<br/>
சீராக	           முந்தி<br/>
தட்டுநீ	          தட்டு<br/>
தட்டாங்கி         	தட்டாங்கி.<br/>
<br/>
<h3><font color="red">7.7. பள்ளி எழுச்சி   (ஆண்)<br/></font></h3>இன்னந் தூங்கு தம்பி!-நீட்டி<br/>இழுத்த இரும்புக் கம்பி!<br/><br/>சின்னக் குளத்தில் மட்டை போல<br/>செற்றிப் போட்ட கட்டை போலத்<br/>தன்னை மறந்து தலைய ணைமேல்<br/>ஓட்டிக் கொண்ட அட்டைபோல<br/><br/>இன்னந் தூங்கு தம்பி!-நீட்டி<br/>இழுத்த இரும்பு கம்பி!<br/><br/>எழுந்த வெய்யிலை எண்ண வேண்டாம்<br/>என்னைச் சட்டை பண்ண வேண்டாம்<br/>பழந்த மிழ்த்தேன் குடிக்க வேண்டாம்<br/>பள்ளிப் படிப்பை முடிக்க வேண்டாம்<br/><br/>இன்னந் தூங்கு தம்பி!-நீட்டி<br/>இழத்த இரும்புக் கம்பி!<br/>
-------------<br/>
<h3><center><font color="blue">8. சிரிப்பு</font></center><h3>
<h3><font color="red">8.1. மின்விளக்கு நின்றது<br/></font></h3>சாப்பிடும் போது விளக்கு நின்றது<br/>சட்டிப் பொரியலைப் பூனை தின்றது.<br/>கூப்பிடக்கேட்ட அம்மாவ ரும்போது<br/>கொம்பினில் மோதக் காதுகி ழிந்தது.<br/>காப்பைக் கழற்றினான் ஐயோ என்று<br/>கதறினான் தம்பி தெருவில் நின்று.<br/>கோப்பை உடைந்தது பானை உருண்டது<br/>கொட்டாப் புளிஎலி மேலேபு ரண்டது!<br/><br/>அறைவிட்டு வந்த அப்பாவின் பல்லை<br/>அக்கா தலைஉடைத் திட்டது தொல்லை.<br/>குறைநீக்க வந்த என் கூனிப் பாட்டி<br/>குந்தாணி மேல்உருண் டாள்தலை மாட்டி.<br/>உறைவிட்டு நீங்கிய கத்தியைப் போலே<br/>ஒளிமின்விளக்குமுன் போல்வந்த தாலே<br/>நிறைவீட்டில் எல்லார்மு கத்திலும் மகிழ்ச்சி<br/>நிறைந்தது நிறைந்தது பறந்ததே இகழ்ச்சி.<br/><br/>
<h3><font color="red">8.2. நெருப்புக்குச்சிப் பெட்டி<br/></font></h3>நெருப்புக் குச்சிப் பெட்டி-அதில்<br/>நெருப்புக் குச்சியைத் தட்டி<br/>இருக்கும்விழல் தட்டி-மேல்<br/>எறிந்தான் ஒரு மட்டி.<br/><br/>இருக்கும்விழல் தட்டி-பற்றி<br/>எரிந்தனால் தொட்டி<br/>இரட்டைப்பூனைக் குட்டி-எல்லாம்<br/>எரிய என்ன அட்டி?<br/><br/>(தொட்டி - மரத்தொட்டி)<br/><br/>
<h3><font color="red">8.3. சிரித்த பொம்மைகள்<br/></font></h3>அம்மா முறுக்குச் சுடும் போதே<br/>அழகன் ஒன்றைத் தெரியாமல்<br/>கைமேல் வைத்து மறைவினில்<br/>கடித் திருந்தான் அறையினிலே.<br/>சும்மா இருந்த அவன் அக்கா<br/>சுட்டதில் ஒன்றை மிகு சுருக்கா<br/>கைம்மேல் வைத்தே எடுத்தோடி<br/>அதேஅறை புகுந்தாள் இடந்தேடி.<br/><br/>சொல்லா தேஎன் றான் அழகன்<br/>சொல்லா தேஎன் றாள் அக்கா.<br/>தில்லு முல்லுக் காரர்கள்<br/>தின்று முடித்து விட்டவுடன்<br/>எல்லா முறுக்கை யும்சுட்டே<br/>எடுத்து வந்தம் மா வைத்தார்.<br/>கொல்லென்று சிரித்தனர் இரு பொம்மை<br/>கொட்ட மறிந்தார் அவர் அம்மா.<br/><br/>
<h3><font color="red">8.4. பெருமாள் மாடு<br/></font></h3>
தவிடா வேண்டும்?<br/> புரும் புரும் புரும் புரும்<br/> தலை அசைத்தது<br/> 	பெருமாள் மாடு-<br/><br/>அவலா வேண்டும்?<br/> 	புரும் புரும் புரும் புரும்<br/> 	தலையை அசைத்தது<br/> 	பெருமாள் மாடு-<br/><br/>சுவரா வேண்டும்?<br/> 	புரும் புரும் புரும் புரும்<br/> 	துரத்தி வந்தது<br/> 	பெருமாள் மாடு-<br/><br/>துவரை வேண்டுமா?<br/> 	புரும் புரும் புரும் புரும்<br/> 	தலையை அசைத்தது<br/> 	பெருமாள் மாடு-<br/><br/>சல்லி வேண்டுமா?<br/> 	புரும் புரும் புரும் புரும்<br/> 	தலையை அசைத்தது<br/> 	பெருமாள் மாடு-<br/><br/>வெல்லம் வேண்டுமா?<br/> 	புரும் புரும் புரும் புரும்<br/> 	தலையை அசைத்தது<br/> 	பெருமாள் மாடு-<br/><br/>புல்லா வேண்டும்?<br/> 	புரும் புரும் புரும் புரும்<br/> 	தலையை அசைத்தது<br/> 	பெருமாள் மாடு-<br/><br/>பல்லாக்கு வேண்டுமா?<br/> 	புரும் புரும் புரும் புரும்<br/> 	பாய வந்தது<br/> 	பெருமாள் மாடு-<br/><br/>மாப்பிளை போலப்<br/> 	புதிய வேட்டி<br/> 	கேட்பாயா நீ?<br/> 	புரும் புரும் புரும் புரும்<br/><br/>கீழே குனிந்தது<br/> 	பெருமாள் மாடு-<br/> 	சோப்ப ளாங்கியா?<br/> 	புரும் புரும் புரும் புரும்<br/><br/>துரத்தி வந்தது<br/> 	பெருமாள் மாடு-<br/> 	பாப்பா போட்டுக்<br/> 	கிழித்த சட்டை<br/><br/> 	கேட்பாயா நீ?<br/> 	புரும் புரும் புரும் புரும்<br/> 	தலை அசைத்தது<br/> 	பெருமாள் மாடு!<br/><br/>
<h3><font color="red">8.5. குடுகுடுப்பைக்காரன்<br/></font></h3>குடுகுடு குடுகுடு குடுகுடு குடுகுடு!<br/>நல்ல காலம் பிறக்கும் குடுகுடு<br/>எல்லா நலமும் ஏற்படும் குடுகுடு<br/>பொல்லாங் கெல்லாம் போனது குடுகுடு<br/>தொல்லை கொடுத்தவர் தொலைந்தார் குடுகுடு!<br/><br/>குடுகுடு குடுகுடு குடுகுடு குடுகுடு!<br/>காணி விளைச்சல் காணும் குடுகுடு<br/>தோணியில் சரக்கு துறையில் குடுகுடு<br/>மாணிக்கம் போல் வாழ்வீர் குடுகுடு<br/>நாணித் தொலைவர் எதிரிகள் குடுகுடு!<br/><br/>குடுகுடு குடுகுடு குடுகுடு குடுகுடு!<br/>கிழிந்த சட்டை கொடுப்பீர் குடுகுடு<br/>குழந்தை பிறக்கும் குண்டாய்க் குடுகுடு<br/>பழஞ்சிற் றாடை போடுவீர் குடுகுடு<br/>தழைந்து தழைந்து வாழ்வீர் குடுகுடு<br/>குடுகுடு குடுகுடு குடுகுடு குடுகுடு!<br/>-------------<br/>
<h3><center><font color="blue">9. சிறுகதைப் பாட்டு</font></center></h3>
<h3><font color="red">9.1. சிறுகதைப் பாட்டு<br/></font></h3>பால்கறந்தான் முத்தன் - அந்தப்<br/>பாலை அங்கே வைத்தான்.<br/>மூலையிலே தானே - ஒரு<br/>முழுத்திருட்டுப் பூனை<br/>பாலையெல்லாம் நெட்டி-அந்தப்<br/>பாற்செம்பை உருட்டிக்<br/>கோலெடுத்த கைம்மேல்- அது<br/>குதித்தேறிடும் சுவர்மேல்.<br/><br/>
<h3><font color="red">9.2. காக்கை எறும்பு<br/></font></h3>எருமைக் கொம்பில் ஒருகாக்கா<br/>ஏறிக் கொண்டதாம்.<br/>எறும்பை அது கூவிப் பெருமை<br/>காட்டிச் சிரித்ததாம்.<br/><br/>எருமைக் காதில் அந்த எறும்பு<br/>புகுந்து கொண்டதாம்.<br/>எருமை காது வலியால் தன்<br/>தலையை அசைத்ததாம்.<br/><br/>இருந்த காக்கா விரைவாகப்<br/>பறந்து விட்டதாம்.<br/>எறும்பதனைக் கண்டு விழுந்து<br/>விழுந்து சிரித்ததாம்.<br/><br/>பெருமை பேசித் திரிந்திடுவார்<br/>அது சரியில்லை.<br/>பின்னால் சிறுமை யடையக் கூடும்<br/>அது பெருந் தொல்லை.<br/><br/>
<h3><font color="red">9.3. ஏழ்மை<br/></font></h3>
தென்னந் தோப்புக் குள்ளே-அதில்<br/>சிறிய குடிசைக் குள்ளே<br/>ஒன்றல் லஇரண் டல்ல-மிக<br/>ஒழுங்காய் ஏழு பிள்ளை.<br/>அன்னை யோநோ யாளி-நல்<br/>அப்பன் தொழி லாளி;<br/>இன்றைக் கெல்லாம் தொல்லை-அவர்<br/>எவரும் சாப்பிட வைல்லை.<br/><br/>வேலை கிடைக்க வில்லை-தம்<br/>வீட்டில் அரிசியும் இல்லை;<br/>பாலுக் கழும்ஓர் பிள்ளை-நல்ல<br/>பருக்கைக் கழும்ஓர் பிள்ளை.<br/>ஓலைக் குடிசையில் எங்கும்-வாய் <br/>ஓயா அழுகை பொங்கும்;<br/>காலை கிடைத்தது வேலை-பின்<br/>கண்டார் கூழை மாலை.<br/><br/>
<h3><font color="red">9.4. நல்ல பாட்டி<br/></font></h3>சின்னஞ் சிறிய தங்கை<br/>தெருவில் போன நுங்கை<br/>அன்னையிடம் கேட்டாள்<br/>அன்னை மறுத்துத் தீர்த்தாள்.<br/><br/>சின்னஞ் சிறிய தங்கை<br/>தெருவில் ஓடி நுங்கை<br/>என்னிடத்தில் வாவா<br/>என்று கூவி அழைத்தாள்.<br/><br/>எட்டிச் சென்ற பாட்டி<br/>கிட்டச் சுமந்து வந்தார்<br/>பொட்டும் வேண்டாம் நுங்கே<br/>போபோ என்றாள் தங்கை.<br/><br/>எட்டச்  சென்ற என்னை<br/>இதற்கா அழைத்தாய் என்று<br/>கொட்டிக் கொண்டே போனார்<br/>குலுங்கும் சிரிப்பைப் பாட்டி.<br/><br/>
<h3><font color="red">9.5. குரங்காட்டி<br/></font></h3>

கோலை வைத்துக் குதிரை ஏறும் குரங்கு-நல்ல<br/>குல்லாப் போட்டு வில்லாய் வளையும் குரங்கு.<br/>தாலி கட்டிய பெண்ணாய் வரும் குரங்கு-தன்<br/>தலை கீழாய் மேல் சுழலும் குரங்கு.<br/>நீலச் சட்டை போட்டு வரும் குரங்கு -அது<br/>நிறையக் காசு கேட்டு வரும் குரங்கு.<br/>சோலிவிட்டுக் குந்திவிடும் குரங்கு -அவன்<br/>கோல்எடுத்தால் பின்னும் ஆடும் குரங்கு!<br/><br/>
<h3><font color="red">9.6. பாம்பாட்டி<br/></font></h3>
பட்டுச் சட்டைக் காரன்-ஒரு<br/>பாம்பாட்டி வந்தான்.<br/>பெட்டியைத் திறந்தான்-அவன்<br/>பெரிய மகுடி எடுத்தான்.<br/>பட்டி மாட்டுத் தாம்பு-தன்<br/>படமெடுத்தது பாம்பு;<br/>எட்டிக்காசு கொடுத்தேன் -பாம்பைப்<br/>பெட்டிக்குள்ளே அடைத்தான்.<br/><br/>(தாம்பு - கயிறு)<br/><br/>
<h3><font color="red">9.7. நைவன நணுகேல்<br/></font></h3>கண்ணன் திண்ணன் என்றே<br/>அண்ணன் தம்பி இருவர்!<br/>திண்ணன் ஏணி ஏறிச்<br/>சின்னப் பரணில் உள்ள<br/>உண்ணும் பண்டம் எடுத்தே<br/>உண்டு வேலை முடித்தே<br/>எண்ணிக் கீழே இறங்க<br/>ஏணி பார்த்தான் இல்லை.<br/><br/>திண்ணன்மனம் நலிந்தான்;<br/>அண்ணன் அங்கே ஒளிந்தான்.<br/>திண்ணன் அண்ணே என்றான்.<br/>கண்ணன் மறைந்து நின்றான்.<br/>கண்ணெதிர் வந்தார் அம்மா<br/>திண்ணன் அழுதான் சும்மா.<br/>அண்ணன் கண்டு சிரித்தான்<br/>அம்மா கண்டு முறைத்தார்.<br/><br/>
<h3><font color="red">9. 8. பூதம்<br/></font></h3>
பூதம் பூதம் பூதம்-அதோ<br/>போவது பார் பூதம்.<br/>பூதம் என்றால் பூதம்-அது<br/>புதுமையான பூதம்.<br/>காத மிருந்து வந்தார்- அவர்<br/>கையாற் செய்த பூதம்.<br/>தோது பட்ட கொம்பைக்-கொண்டு<br/>தொகுத்துக் கட்டிய தொம்பை.<br/><br/>மாடிக் குமேல் உயரம்-அது<br/>மலை யைவிட உப்பல்.<br/>ஆடி வரும் பூதம்-உள்<br/>ஆளிருப்ப தாலே.<br/>ஓடி வரும் பூதம் -ஆள்<br/>உள் இருப்பதாலே.<br/>வேடிக்கையாய் நடக்கும்-அது<br/>வேறொருவன் காலால்.<br/><br/>கோழி முட்டைக் கண்கள்-பெருங்<br/>குந்தாணிபோல் கழுத்தே<br/>ஏழுமுழம் கைகள்-ஓர்<br/>எருமுட்டை போல் காது<br/>கூழைமட்டை மூக்கு-நீள்<br/>கொல்லூறுபோல் நாக்கு<br/>போழ்தெலாம் இவற்றால்-இங்கு<br/>பூச்சி காட்டும் பூதம்.<br/><br/>கூடாய்ச் செய்த பூதம்-அந்தக்<br/>கூட்டிற் புகுந்த ஒருவன்<br/>மாடாய்ச் சுமக்கும் பூதம்-அவன்<br/>வந்தால் வரும் பூதம். <br/>ஆட ஆடும் பூதம்-அவன்<br/>ஆட்டி வைக்கும் பூதம்.<br/>சோடித்த ஓர் பொம்மை-வந்து<br/>தொடுவ துண்டா நம்மை.<br/><br/>
<h3><font color="red">9. 9. கெட்ட பொன்னன்<br/></font></h3>ஆட்டி விட்ட ஏணையில்<br/>அழகுக் குழந்தை தூங்கையில்<br/>பாட்டுப் பாடிக் கதவையே<br/>படபட என்று குலுக்கினான்.<br/>போட்டு டைத்தான் பெட்டியை<br/>பொத்த லிட்டான் சட்டியை.<br/>நீட்டுக்கழி தூக்கியே<br/>நின்றடித்தான் தகரத்தை.<br/>
<br/>ஆட்டி விட்ட ஏணையில்<br/>அழகுக் குழந்தை அலறியே<br/>நீட்டி நீட்டி அழுததே <br/>நிறையக் கண்ணீர் வடித்ததே.<br/>கேட்டு வந்தார் அம்மாவும்<br/>கிளம்பி வந்தார் அப்பாவும்.<br/>போட்ட ஓசை யார் என்றார்<br/>பொன்ன னைத்தான் சீ என்றார்.<br/><br/>
<h3><font color="red">வாழ்க!<br/></font></h3>
தமிழ் மொழி வாழ்க!<br/>தமிழர் வாழ்க!<br/>நமது தாய் நாடு<br/>நற்றமிழ் நாடு!<br/>தமிழரின் கலைகள்<br/>தமிழர்நா கரிகம்<br/>தமிழர் பண் பாடு<br/>தழைந்துவா ழியவே!<br/></h3></h3></p></ul>
<strong><center>முற்றும்.</center></strong><br/><br/>

<hr/>
This page was first put up on April 25, 2001<br/>
<br/>
Please send your comments and corrections to the Webmaster <br/>
<br/></body>
</html>