<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2018 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>cULAmaNi, part 2, verses 827-1554 (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">சூளாமணி - பாகம் 2 <br/>
(கல்யாணச் சருக்கம், <br/> அரசியற் சருக்கம்)<br/>
ஆசிரியர் : தோலாமொழித் தேவர்</font></h2>
<h2>cULAmaNi - part 2 <br/>
(kalyANac carukkam, araciyaR carukkam )<br/>
author: tOlAmozittEvar <br/>
carukkam 8 &amp; 9, verses 827 - 1554 <br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to the Tamil Virtual Academy for providing a soft copy of this work. <br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2018.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.

</ul>
<hr noshade=""/>
<center> <h3> <font color="blue">சூளாமணி - பாகம் 2 <br/>
ஆசிரியர் - தோலாமொழித் தேவர்</font></h3></center>
<ul>
<strong> உள்ளடக்கம்  </strong><br/>
<ul>
0. பாயிரம்  (1- 6)<br/>
1.  நாட்டுச் சருக்கம்  (7- 35)<br/>
2.  நகரச் சருக்கம்  (36- 69)<br/>
3.  குமாரகாலச் சருக்கம் (70-118)<br/>
4.  இரதநூபுரச் சருக்கம் (119-238)<br/>
5.  மந்திரசாலைச் சருக்கம் (239- 430)<br/>
6.  தூதுவிடு சருக்கம்  (431- 572)<br/>
7.  சீயவதைச் சருக்கம்  (573- 826)<br/>
8.  கல்யாணச் சருக்கம்  (827 - 1130)<br/>
9.  அரசியற் சருக்கம்  (1131- 1554)<br/>
10.  சுயம்வரச் சருக்கம் (1555 - 1839)<br/>
11.  துறவுச் சருக்கம்  (1840- 2068)<br/>
12.  முத்திச் சருக்கம் (2069 - 2130)<br/>
<br/>
(சருக்கங்கள் 1-7 அடங்கிய பாகம்-1 மின்பதிப்பு #0035-ஆக முன்பு வெளியிடப்பட்டுள்ளது).<br/>
</ul>------------<br/>
<br/>
<center><h3>8.  கல்யாணச் சருக்கம்  (827- 1130) </h3></center>
கவிக்கூற்று<br/>
<br/>
செங்கண்மால் சிங்கம் வென்று செழுமலர்த் திலகக் கண்ணித்<br/>
திங்கள்வாள் வண்ண னோடுந் திருநகர் பெர்ந்த பின்னை<br/>
அங்கண்மாற் குரிய நங்கை யரும்பெற லவட்குத் தாதை <br/>
வெங்கண்மாற் களிறன் னான்றன் றிறமினி விளம்ப லுற்றேன்.         827      <br/>
<br/>
உற்றவான் குழவித் திங்க ளொளிமுழை யகட்டுப் போந்து<br/>
முற்றுவான் முளைத்த போலு மெயிறுடை மூரிச் சிங்கம்<br/>
மற்றம்மா லழித்த தல்லாம் வானமா றாகச் சென்ற<br/>
ஒற்றனா லுணர்ந்து வேந்த னுவகையங் கடலு ளாழ்ந்தான்.       828<br/>
<br/>
சடிவேந்தன் மணவினைக்கு ஏற்பாடு செய்தல்<br/>
<br/>
கரியவாய் விலங்கி நீண்டு களிக்கய லிரண்டு தம்முட்<br/>
பொரியபோ கின்ற போலும் பொங்கரித் தடங்கட் பேதைக்<br/>
குரியமா லவற்குச் சென்று கொடுப்பனென் றுலகங் காக்கும்<br/>
பெரியவன் றமரோ டெண்ணிக் கடிவினை பெருக்க லுற்றான்.       829<br/>
<br/>
சடிவேந்தன் மணவினையின் மேல் போதனபுரம் செல்லும் சமயம் தன் நகருக்குக் <br/>
காவலாக வைத்த எண்மரின் விவரம்<br/>
<br/>
கிளரொளி மாடக் கோயிற் கின்னரர் கெழுவ லோவா<br/>
வளரொளி வயங்கு தோன்றல் வருத்தமா னத்து மன்னன்<br/>
உளரொளி யுமிழும் பூணான் பிரீதிதிமா வர்த்த தனனென் றோதும்<br/>
தளரொளி தயங்கு மேனித் தாமரைச் செங்க ணானே.            830<br/>
<br/>
மண்ணலங் கனியுஞ் சாதி மணிமுழா வதிரு மாடக்<br/>
கண்ணலங் கனியுந் தோன்றல் கந்தருவ நகரங் காப்பான்<br/>
விண்ணலங் கனியுஞ் சீர்த்தி விருகவெல் கடிகொள் பேரான்<br/>
பெண்ணலங் கனியு நீர்மை பெருகிய வுருவத் தோளான்.            831<br/>
<br/>
பூமரு பொலங்கொள் சோலைப் பொன்னணி புரிசை வேலிக்<br/>
காமரு கபாட வாயிற் கந்தமா தனத்தைக் காப்பான்<br/>
தேமரு திலதக் கண்ணித் திவாகர தேவ னென்பான்<br/>
தாமரை தயங்கு சோதித் தாரணி துரகத் தேரான்.            832<br/>
<br/>
சுந்தரப் பொடியும் பூவுஞ் சுரும்பொடு துதைந்து வீசிச்<br/>
சந்திரன் றவழு மாடச் சக்கிர வாள மன்னன்<br/>
மந்தர மலைக்கும் யானை வச்சிர தாட னென்பான்	<br/>
அந்தரத் தமரர் கோமா னணிந்துபோந் தனைய நீரான்.            833<br/>
<br/>
காரணங் குருவ மேகங் கருவு கொண் டதிர்ந்து வெய்யோன்<br/>
தேரணங் குறுக்கு மாடத் தேவர வனத்துச் செல்வன்<br/>
ஏரணங் குறுக்கும் பைந்தா ரிரமிய தரனென் றேங்கும்<br/>
சீரணங் குறுக்குஞ் செய்கைச் செஞ்சுடர்த் திலகப் பூணான்.            834<br/>
<br/>
கண்ணிலாங் கனக மாடக் கதலிகை முகிலோ டாடி<br/>
விண்ணிலா விருண்டு தோன்றும் விசய கூடத்து மன்னன்<br/>
வெண்ணிலா விரிந்த பூணான் வேகமா ரதனீண் முந்நீ்ர்<br/>
மண்ணெலாம் வணங்க நின்ற மழகளிற் றரசோ டொப்பான்.            835<br/>
<br/>
மென்னரம் பனுக்குந் தீஞ்சொன் மெல்லிய லவர்கள் பாடல்<br/>
கின்னரம் பிணிக்குஞ் செய்கைக் கிருதமா தனத்தைக் காப்பான்<br/>
கைந்நவின் றிலங்குஞ் செவ்வேற் காவலன் கருடன் சேர்ந்த<br/>
மெய்நவின் றிலங்குஞ் செம்பொ னங்கதம் விளைந்த பேரான்.            836<br/>
<br/>
ஓங்குநீர்ப் புரிசை வேலி யொண்டுறைக் குவளை வேய்ந்த<br/>
தூங்குநீ ருடுத்த பாங்கிற் சோபன முடைய தோன்றல்<br/>
தேங்குநீர்க் கடலந் தானைச் சித்திர தரனிவ் வையம்<br/>
தாங்குநீ ரொளியோ டொன்றித் தண்ணளி தயங்க நின்றான்.            837<br/>
<br/>
என்றிவ ரெண்மர் தம்மை யிரதநூ புரத்து ளானா<br/>
நின்றுநீர் காமி னென்று நிறீஇயபின் னீதி மன்னன்<br/>
ஒன்றிய வுலக மெல்லா மொருங்குடன் விழுங்க லுற்றுச்<br/>
சென்றுயர் கடலோ டொக்குஞ் சேனைபண் ணமைக்க வென்றான்.            838<br/>
<br/>
யானை<br/>
<br/>
வெண்ணிலாக் குழவித் திங்கண் மேகத்துப் பதித்த போலும்<br/>
ஒண்ணிலா வுருவக் கோட்ட வோடைமால் களிற்றின் மேலோர்<br/>
பண்ணெலா மணிந்து தோன்றப் பருமித்துக் கருவி யேற்றிக்<br/>
கண்ணிலாம் பதாகை சேர்த்திக் காழகில் கழும விட்டார்.            839<br/>
<br/>
குதிரை<br/>
<br/>
கட்டிய கம்மச் செய்கைக் கதிர்மணிக் கனகச் சூலம்<br/>
பட்டமொ டிலங்கப் பண்ணிப் பக்கரை பதைப்ப யாத்து<br/>
மட்டவி ழலங்கல் வீரர் சேர்தலும் வலத்து முன்னாற்<br/>
கொட்டிய குரத வாலித் தெழுந்தன குதிரைச் சேனை.            840<br/>
<br/>
தேர்<br/>
<br/>
மணித் தொழில் வளைந்த சூட்டின் மறுப்பறுத் தியற்றப் பட்ட<br/>
அணித் தொழி லாரக் கோவை யாடகக் கொடிஞ்சி யம்பொன்<br/>
துணித்திடை பதித்த தட்டிற் சுடர்மணித் துரகத் திண்டேர்<br/>
கணித்தளப் பரிய நீர கல்லெனக் கலந்த வன்றே.            841<br/>
<br/>
காலாட்கள்<br/>
<br/>
ஒட்டிய கலிங்கந் தாண்மேற் றிரைத்துடுத் துருவக் கோடிப்<br/>
பட்டிகை பதைப்ப யாத்துப் பரட்டைய நரல வீக்கிக்<br/>
கட்டிய கழலர் தாரர் கதிரொடு கனலும் வாளர்<br/>
மட்டுய ரலங்கல் சூடி மறங்கிளர் மள்ளர் சூழ்ந்தார்.            842<br/>
<br/>
சடிமன்னன் தம்பியின் புறப்பாடு<br/>
<br/>
இன்னிசை யமரர் பேகொண் டியன்றமா நகரங் காக்கும்<br/>
பொன்னவில் கடகப் பைம்பூட் புரந்தர னனைய மாண்பின்<br/>
மன்னவற் கிளைய வேந்தன் வயங்கெரிப் பெயர்கொ டேரான்<br/>
கன்னியைக் காக்கு நீர்மைக் கடற்படை பரப்பிச் சென்றான்.            843<br/>
<br/>
சடிமன்னனுடைய மருகன் புறப்படுதல்<br/>
<br/>
அங்கல மலர்ந்த தோன்ற லரிபுரத் தவர்கள் கோமான்<br/>
பொங்கல ரணிந்த பைந்தார்ப் புலிப்பெயர்ப் பொலங் கொ டேரான்<br/>
மங்கலக் களிற்றி னான்றன் மருமகன் மகர முந்நீர்த்<br/>
தங்கொலி மிகுத்த தானை யொடுகதி ரெறிப்பச் சார்ந்தான்.            844<br/>
<br/>
சடிவேந்தன் மகன் அருக்ககீர்த்தியின் புறப்பாடு<br/>
<br/>
வாரணி முரச மார்ப்ப வரிவளை வயிரொ டேங்கத்<br/>
தாரணி மறவர் சூழத் தமனியக் கலங்க டாங்கி<br/>
ஆரணி யுருவத் திண்டே ரானைமே லருக்க கீர்த்தி<br/>
நீரணி கடலந் தானை நிலநெளி பரப்ப நின்றான்.             845<br/>
<br/>
சடிமன்னன் ஒரு விமானத்தை நிருமித்தல்<br/>
<br/>
சேனைபண் ணமைத்துச் சென்று திருக்கடை செறிந்த போழ்திற்<br/>
றானையுள் படுநர் மாண்பிற் றாரவற் றொழுது கூற <br/>
வேனவிற் றடக்கை வேந்தன் விண்ணியல் விமான மொன்று<br/>
வானவில் லுமிழ்ந்து மின்ன மனத்தினா னிருமித் திட்டான்.            846<br/>
<br/>
விமான வருணனை<br/>
<br/>
மற்றதன் வடிவு கேட்பின் மரகத மணிக்க றன்மேல்<br/>
பெற்றதன் னிலையிற் றாகிப் பெருகிய வளமை தோன்றிச்<br/>
சுற்றிய பசும்பொற் சோதி சொரிந்துபோய்த் துறக்கங் காண<br/>
முற்றிய முகட்டு நீலக் குவட்டிடை முடிந்த தன்றே.            847<br/>
<br/>
பாரித்த பவழத் திண்காற் பளிங்குபோழ் பலகை தன்மேற்<br/>
பூரித்த சுடரின் செம்பொற் போதிகைப் புடங்க டோறு<br/>
மூரித்தண் சுடர்வெண் முத்தின் பரூஉத்திரண் முயங்கி ஞான்ல<br/>
வேரித்தண் டுவலை கால மாலைகள் விசித்த வன்றே.            848<br/>
<br/>
தடுத்துவில் லுமிழுஞ் செம்பொற் றண்டிகைத் திரள்க டாங்க<br/>
மடுத்தன வயிரத் தம்ப மாடநீண் மதலை தோறும்<br/>
தொடுத்தன சுரும்பு பாயுந் துணரணி தயங்கு மாலை<br/>
அடுத்தன நிறத்த வாக வழுத்தின மணிக ளெல்லாம்.            849<br/>
<br/>
ஊன்றிய மகரப் பேழ்வா யொளிமுகந் தெளிப்ப வீழ்ந்து<br/>
நான்றன மணிசெய் தாம நகைமுக நிறைந்த சோதி<br/>
கான்றன கனக சாலங் கலந்தன கங்க ணீகம்<br/>
தோன்றின பதாகை சூழ்ந்து சுடர்ந்தன சூல நாயில்.            850<br/>
<br/>
அஞ்சிறைப் பறவைச் சாதி யாவிப்ப வணிந்து மேலால்<br/>
விஞ்சையர் மிதுனத் தேவர் விண்ணியங் குருவ மெல்லாம்<br/>
செஞ்சுட ரெறிப்பச் சேர்ந்து செங்கதிர்ப் பரவை சிந்தி<br/>
வெஞ்சுடர் விலங்க நீண்டு விண்ணிடை விரிந்த தன்றே..            851<br/>
<br/>
வாரணி பசும்பொன் வாழை மரகதக் கமுகொ டோங்கித்<br/>
தோரணத் தூண்க டோறுஞ் சுடர்மணி சிலம்ப நான்று<br/>
நீரணி நிழல்கொண் முத்த மணன்மிசை நிரந்து தோன்றிப்<br/>
பூரண குடங்கள் செம்பொற் கொழுங்கதிர் புதைந்த கீழால்..            852<br/>
<br/>
கொழுந்திரள் வயிரக் கோடிக் கூர்முளை செறித்துச் செம்பொற்<br/>
செழுந்திரட் புடகஞ் சேர்ந்த திருவளர் கபாட வாயிற்<br/>
பொழிந்ததண் சுடர வாகிப் பொலந்தொடர் புலம்பத் தூங்கி<br/>
எழுந்தொலி சிலம்ப விம்மி யிணர்கொண்ட மணிக ளெல்லாம்..            853<br/>
<br/>
பாய்கதிர்ப் பளிங்கிற் கோத்துப் பருமணி வயிரஞ் சூழ்ந்த<br/>
வாய்கதிர்ச் சால வாயி லகிலயா வுயிர்த்த வாவி<br/>
மாயிரு விசும்பின் மான்று மழைதவழ் குன்றம் போலச்<br/>
சேயவர்க் குருவங் காட்டித் தேநிரை கொண்ட வன்றே..            854<br/>
<br/>
செம்பொனங் களியிற் செய்து சித்திரந் தெளிப்பத் தீட்டி<br/>
வம்பவெண் முத்தச் சாந்தின் மட்டித்து மணிக ளெல்லாம்<br/>
நம்பிய வொளிய வாகத் தெளித்துநன் கெழுதப்பட்டுத்<br/>
தம்புலந் தெரிந்து தோன்றுந் தடத்தின தலங்க ளெல்லாம்..            855<br/>
<br/>
பாடக மிலங்கச் செங்கேழ்ச் சீறடிப் பரவை யல்குல்<br/>
நாடக மகளி ராடு நாடக வரங்கு நன்பொன்<br/>
மாடகந் தெளிப்ப வேய்ந்த மண்டபத் தலமும் வண்ண<br/>
ஆடக மணிந்த கூட நிலைகளு மயல வெல்லாம்..            856<br/>
<br/>
மரகத மணிக ளீன்ற கதிரெனுந் தளிர்கள் வார்ந்து<br/>
சொரிகதிர் வயிரங்கான்ற சுடரெனுங் கொழுந்து தோன்றிப்<br/>
புரிகதிர் முத்த மென்னும் புதுநகை யரும்பு பம்பி<br/>
விரிகதிர்ச் செம்பொன் பூத்து விண்ணணங் குறுப்ப வீங்கி..            857<br/>
<br/>
சயம்பவையை அழைத்துவர மன்னன் பணித்தல்<br/>
<br/>
கதிர்நகைக் கனபொற் சோதிக் கனகசா லங்க ளென்னு<br/>
மதுநகப் பருகி மான்ற மணிவண்டு மயங்கி வானோர்<br/>
விதிநகு விமான மென்னுங் கற்பகம் விரிந்த போழ்திற்<br/>
பதிநகர்க் கிறைவன் பாவை சயம்பவை வருக வென்றான்..            858<br/>
<br/>
வேறு <br/>
சயம்பவையின் செயல்<br/>
<br/>
இன்ன தருண் மன்னவன் தென்றுகடை காக்குங்<br/>
கன்னிய ருணர்த்தலி னிணர்க்கொடி கடுப்பாள்<br/>
பன்னிய பளிக்கறையொர் பஞ்சணையின் மேலாள்<br/>
மன்னுமணி மாடமிசை மஞ்ஞையி னிழிந்தாள்..            859<br/>
<br/>
மாகமலை யன்னமணி மாடநிலை யுள்ளாற்<br/>
போகமிகு பூந்தவிசின் மீதுபுதை வுற்ற<br/>
வாகைவன மாலைபுனை மன்னன்மகள் செல்வாள்<br/>
மேகபட லத்திடை மினற்கொடியொ டொத்தாள்..            860<br/>
<br/>
அங்கையி னயிற்படைய ராணுடையர் பூணர்<br/>
கொங்கைவள ராதகுழ லார்கள்புடை காப்பப்<br/>
பங்கயமு கத்தவர்ப லாண்டுபல கூறி<br/>
நங்கையடி போற்றியென நங்கைநடை கற்றாள்.           861<br/>
<br/>
காவன்மிகு கன்னிநகர் கன்னியர்கள் காக்கும்<br/>
வாவியகி னாறுமணி வாயிலவை நீங்கி்<br/>
நாவிகமழ் கொம்பனைய நங்கைநகை வேலான்<br/>
தேவியமர் கோயிலது செவ்வன மடைந்தாள்.           862<br/>
<br/>
மௌவன்மலர் வேய்ந்துமது நாறுமணி யைம்பாற்<br/>
கொவ்வைதுயில் கொண்டதுவர் வாய்க்கொடியொ டொப்பா<br/>
டெய்வமண நாறுதிரு மேனிபுறங் காக்கும்<br/>
அவ்வையரொ டெய்திமுத லவ்வையடி சேர்ந்தாள்.           863<br/>
<br/>
வாயு வேகையின் செயல்<br/>
<br/>
வணங்கிய கணங்குழையை வாங்கிமுலை நோவக்<br/>
குணங்கெழு குலத்தலைவி கொண்டுமிசை புல்லி<br/>
மணங்கமழ் குழற்சிகையுள் வண்டிரிய மோந்தாங்<br/>
கணங்கினனை யாளுவகை யாழ்கடலு ளாழ்ந்தாள்.           864<br/>
<br/>
செம்பொனணி சீரியன சேரினிடை நோமென்<br/>
றம்பொனணி நொய்யன வணிந்தலர் மிலைச்சி<br/>
வம்பினணி வாட்கணிடை மைபிறழ வைத்துக்<br/>
கொம்பினனை யாள்குளிரு மாறுகுயில் வித்தாள்.           865<br/>
<br/>
சயம்பவை விமானமேற் கொள்ளல்<br/>
<br/>
அன்னவகை தேவிமக ளோடமரு மெல்லை<br/>
முன்னுமுக வோரையொடு மூர்த்தநல நோக்கி<br/>
மன்னுபுல வோர்கள்சொல மன்னன்மக டன்னை<br/>
இன்னகைவி மானதல மேறுகினி தென்றான்.           866<br/>
<br/>
தொண்டைதொலை வித்ததுவர் வாய்மகளிர் சூழக்<br/>
கண்டுவளர் தாயரொடு கஞ்சுகியர் காப்பா<br/>
விண்டுவளர் சோதிகொள் விமானமது சேர்வாள்<br/>
வண்டுவளர் கற்பமுறை வான்மகெளா டொத்தாள்.           867<br/>
<br/>
முன்னிமுடி வித்தமிகு விஞ்சையின் முதிர்ந்தார்<br/>
அன்னநடை யாட்கடிமை யார்வமொ டடைந்தார்<br/>
பின்னிவிடு கூந்தலர் பிடித்தவயில் வாளர்<br/>
கன்னியரி ராயிரவர் கன்னிபுடை காத்தார்.           868<br/>
<br/>
அஞ்சுடர் மணிக்குழவி யாடுகழன் மாடம்<br/>
பஞ்சுடைய பந்துகிளி பாவையொடு பூவை<br/>
மஞ்சுடைய மின்னினனை யாண்மகிழு நீர<br/>
செஞ்சுடர் விமானமது சேர்ந்தன செறிந்தே.           869<br/>
<br/>
கற்பக மலர்ப்பிணையல் சேர்ந்துகமழ் கின்ற<br/>
பொற்பமைசெங் கோடிகமொ டாடைபுதை வுற்ற<br/>
நற்புடைய பேழை நறுஞ் சாந்துநனி பெய்த<br/>
செப்பொடு கடப்பக மடுத்தன செறிந்தே.           870<br/>
<br/>
பெருங்கல நிறைந்தமிகு பெட்டகமோ டெல்லா<br/>
அருங்கலமு மார்ந்தவறை யாயினக ளாய்பொன்<br/>
நெருங்கொளி நிறைந்தமிகு சோதிநிழல் சூழப்<br/>
பெருங்கலி விமானமது சென்றது பெயர்ந்தே.           871<br/>
<br/>
வேறு <br/>
பலவகைச் சம்பிரமங்கள்<br/>
<br/>
முரச மார்த்தன முரன்றன முரிவளை<br/>
                   முகிலிடை வயிரேங்க<br/>
அரியொ டாகுளி யாலித்த வதிர்ந்தன<br/>
                   யணிமுழ வரு கெல்லாம்<br/>
விரைசென் மாவொடு விரவின களிறும்தண்<br/>
                   மிடைந்தன கடுமான் றேர்<br/>
புரைசை யானையி னெருத்திடை யரசனும்<br/>
                   புகழொடு பொலிவுற்றான்.           872<br/>
<br/>
சிகர யானையின் கவிழ்மணி சிலம்பின<br/>
                   சிலம்பின பணிலங்கள்<br/>
முகர வாயின பணவங்கண் முரன்றன<br/>
                   முரன்றன முகிலெல்லா<br/>
மகர மால்கடல் வரைமிசை யெழுந்தனெ<br/>
                  வெழுந்தது படைமாற்ற<br/>
நகர வாயிலின் புறம்பணை நடந்தது<br/>
                   நடுங்கின கொடியெல்லாம்.           873<br/>
<br/>
ஒளிறு வாட்படை யுளர்ந்தது கிளர்ந்தன<br/>
                   ருழைக்கல வுழையோர்கள்<br/>
களிறு காத்திர முறுத்தலி னெறித்தலை<br/>
                   கருமுகி னெரிவுற்ற<br/>
குளிறு மின்னியங் குழுமலிற் செழுமலைக்<br/>
                   கொடுமுடி யுடனார்த்த<br/>
வெளிறில் கேள்வியான் பெரும்படை விசும்பிடை<br/>
                   நிரந்தொளி விரிந்தன்றே           874<br/>
<br/>
சயம்பவைக்கு அவள்தோழி நாட்டுவளங் காட்டல்<br/>
<br/>
அமித மாகிய பெரும்படை யகன்கட லகல்விசும் பழகெய்த<br/>
அமித மாகிய பெருவரை நிமிர்சிகை யதனய லமர்ந்தேக<br/>
அமித மாகிய நிலைத்தலை மலையணி யருவிக ளவையெல்லாம்<br/>
அமித மாபவை சயம்பவைக் கடிதொழு தவையவை யறிவித்தாள்.           875<br/>
<br/>
நங்கை காணிது நம்மலைக் கும்பரப் பொன்மலைப் புடைவீழுங்<br/>
கங்கை யாறிதன் கரையன கற்பகக் காவுகளிவை கண்டாய்<br/>
இங்கு நாமிரு விசும்பிடை யியங்கலிற் சிறியவொத் துளவேனும்<br/>
அங்க ணார்க்குநம் முலகினை யளப்பவொத் துளவவை யறியுங்கால்.           876<br/>
<br/>
இரைக்கு மஞ்சிறைப் பறவைக ளெனப்பெய<br/>
                   ரினவண்டு புடைசூழ<br/>
நுரைக்க னென்னுமக் குழம்பு கொண்டெதிர்ந்தழெ<br/>
                   நுடங்கிய விலையத்தாற்<br/>
றிறைக்க ரங்களிற் செழுமலைச் சந்தனத்<br/>
                   திரள்களைக் கரைமேல்வைத்<br/>
தரைக்கு மற்றிது குணகடற் றிரையொடும்<br/>
                   பொருதல தவியாதே.           877<br/>
<br/>
முந்து மற்றிதன் முதன்மலைப் பிறந்துநம்<br/>
                   மலையது முழைப் பேருஞ்<br/>
சிந்து வென்பது வலத்தது செழுங்கலஞ்<br/>
                   சிதர்கின்ற திகழ்யாறு<br/>
நுந்து பொன்னொளித் திரையெனுங் கரதலப்<br/>
                   புடங்களி னுரையென்னும்<br/>
பந்து பொங்கநின் றடித்திடத் திளைப்பதொத்<br/>
                   துளததுப கருங்கால்.           878<br/>
<br/>
உயருஞ் சந்தனப் பொழிலலைத் தொளிர்மணிக்<br/>
                   கலங்களை யுமிழ்ந் திட்டுப்<br/>
பெயருந் தெண்டிரைப் பிறங்கலுட் பிணங்கிய<br/>
                   பெருவரை யகிறேக்கி<br/>
வயிர வேதிகை மலைவது கோபுர<br/>
                   வாய்தலின் படிதீண்டி<br/>
அயிரை வார்கரைக் குடகடற் றிரையொடு<br/>
                   பொருதல தவியாதே.           879<br/>
<br/>
தேனெய் பாலொடு கலந்தன சின்மொழிச்<br/>
                   சிறுநுதற் றிருவேநஞ்<br/>
சேனை மாமுகிற் படலங்கண் மிசைச்செலச்<br/>
                   சினைமுகில் முரலக் கேட்<br/>
டேனை யானைக ளிணையென விருந்திட<br/>
                   விருங்கைமா வினங்காக்கும்<br/>
கான யானைகள் கருவரை யனையன<br/>
                   கனல்வன விவை காணாய்.           880<br/>
<br/>
பேய்மை யானங்கொண் டிருந்தன்ன பெருவரை<br/>
                   நெரிதரத் திரைசிந்தித்<br/>
தீமை யானைகள் செவிபுகு செறிகடாந்<br/>
                   திளைத்தலிற் றிசைநாறிப்<br/>
போய்மை யானங்கொண் டிழிதரும் பெருந்திசைப்<br/>
                   புடையன புனல்யாறு<br/>
சேய்மையா னமக்கொளிர் முத்தின் பருவடந்<br/>
                   தெளிப்பவொத் துளபாவாய்.          881<br/>
<br/>
கருவிவா னத்தி னகடுதொட் டனவென<br/>
                   நிலத்திடைக் கவின் செய்ய<br/>
மருவிநங் கட்கு மணிவட்டுச் சிதர்ப்ப வொத்<br/>
                   துளசில மலை யெல்லாம்<br/>
அருவி வெண்டிரை சொரிகின்ற வருவரைக்<br/>
                   குவடுக ளவை முன்னாற்<br/>
பரவை வெண்கொடி யெடுத்துநம் படைக்கெதி<br/>
                   ரெழுவதொத் துளபாவாய்.          882<br/>
<br/>
அலங்கல் வார்குழ லிமிர்தன்ன சின்மொழி<br/>
                   யரிவைநம் மருங்கெல்லாம்<br/>
விலங்கல் போல்வன வெண்மருப் பிரட்டைய<br/>
                   வேழங்கள் விளையாடி<br/>
இலங்கு மால்வரை யிறுவரைத் தடங்குத்தி<br/>
                   யிடந்திட விருபாலும்<br/>
கலங்கொள் பேழைகள் கவிழ்ந்தனெக் கதிர்மணி<br/>
                   சொரிகின்ற வவை காணாய்.          883<br/>
<br/>
அங்கண் மால்வரை யருவிதந் தடக்கையிற்<br/>
                   புடைத்துநின் றமர்ந் தாடிப்<br/>
பைங்கட் செம்முகப் பரூஉக்கையம் பகடுதம்<br/>
                   பிடிக்கணம் புடை சூழச்<br/>
செங்கற் றூளிதஞ் செவிப்புறத் தெறிதலிற்<br/>
                   சிகரங்க ளிடையெல்லாம்<br/>
பொங்கிக் குங்குமப் பொடியொத்துப் பொலிகின்ற<br/>
                   பொலங்கொடி புடைநோக்காய்.          884<br/>
<br/>
துளங்கு வார்குழைத் துவரிதழ்த் துடியிடைச்<br/>
                   சுடர்நுதற் சுரிகோதாய்<br/>
விளங்கு வெங்கதிர் விலங்கிய விசும்பிடை<br/>
                   யியங்குதல் புலன்கொள்ளாப்<br/>
பளிங்கி னொள்ளறைப் பரப்பிடைப் பாய்வித்த<br/>
                   பருமணி நெடுமான்றேர்<br/>
வலங்கொ ணம்படைக் கடலிடை மறித்தவை<br/>
                   சுழல்கின்ற வகை நோக்காய்.          885<br/>
<br/>
எடுத்த மாருத மெறிதலி னெகிழ்ந்தன<br/>
                   சிகழிகை யிணரோடும்<br/>
தொடுத்த மாலைகள் துணர்கொளப் புனைவன<br/>
                   துகிலிடை புடைசோர<br/>
உடுத்த காஞ்சியி னொளிமணிக் கதிர்நகைப்<br/>
                   பட்டங்க ளுடையாக<br/>
அடுத்து வீழுமொ ரணியிழை யிளையவள்<br/>
                   படுகின்ற ததுகாணாய்.          886<br/>
<br/>
மல்கு மும்மத மதகளி றுழக்கலின்<br/>
                   மயங்கிய மழைமேகம்<br/>
பில்கு நுண்டுளி யுறைத்தலிற் பனித்தநம்<br/>
                   பெரும்படை மடவார்கள்<br/>
நல்கு காதல ரகலத்து ளொடுங்குதல்<br/>
                   பலர்முன்னை நனிநாணி<br/>
மெல்கு பூந்துகில் விரித்தவா வருகின்ற<br/>
                   விதலைகண் மிகநோக்காய்.          887<br/>
<br/>
இலைய நாடகத் தெழில்கெழு விமானமஃ<br/>
                   தியல்கின்ற விசைதன்னான்<br/>
மலையி னம்மொடு வருவவொத் துளவவை<br/>
                   வரவில மடனோக்கி<br/>
உலைவில் வையகத் தொளிசெயும் பகலவ<br/>
                   னுறுசுடர் சொரிகின்ற<br/>
வலையங் கையல வருவது மற்றிதன்<br/>
                   சலத்தது வலிகண்டாய்.          888<br/>
<br/>
யாவரும் போதன புரத்தை அடைதல்<br/>
<br/>
இன்ன போல்வன விளையவட் குழையவ ளினியன பலகாட்டிப்<br/>
பன்னு மாயிடைப் பழனங்கள் வளாவிய படுகலி நெடுநீத்தம்<br/>
துன்னு நீர்வயற் சுரமியத் தகணியுட் சுடரணி நகர்சார்ந்து<br/>
தென்னென் றேனிமிர் திருநிலை யகமெனுஞ் செறிபொழி லதுசேர்ந்தார்.          889<br/>
<br/>
வேறு <br/>
<br/>
ஒரு சோலையில் யாவரும் தங்கிய வருணனை<br/>
<br/>
மோடு விட்டலர் மொய்ம்மலர்க் காவினுள்<br/>
பாடி விட்டது பாவைதன் கோன்படை<br/>
கூடி யிட்டிடை யாரன கோதைமேல்<br/>
மூடி விட்டமர் தேன்முரி வித்தவே.          890<br/>
<br/>
ஆர்ந்த வெங்களி யானைக் கவுட்புடை<br/>
வார்ந்து வீழ்மத மூசிய வண்டினம்<br/>
சோர்ந்து வீங்கெருத் திற்றொடர் கண்ணிடைப்<br/>
பேர்ந்து வீழ்வன போலப் பிறழ்ந்தவே.          891<br/>
<br/>
முந்தி நின்றிமிர் தேன்முரன் றாக்கிய<br/>
மந்த வின்னிசை வாங்க வனத்திடைச்<br/>
சந்த னத்தடந் தாளொடு சார்ந்தன<br/>
கந்தெ னக்கன லுங்களி யானையே.          892<br/>
<br/>
குங்கு மக்குளிர் பூநெரி தூளிமேற்<br/>
பொங்கு ளைக்கலி மாக்கள் புரண்டுவிற்<br/>
றங்கொ ளிப்பல கைத்தலம் பாவிய<br/>
மங்க லப்பெரும் பந்தியின் வந்தவே.          893<br/>
<br/>
பட்ட மார்நெடுந் தேர்பைம் பொனான்மிடை<br/>
கொட்டில் சேர்ந்தன கோனுறை கோயிலும்<br/>
வட்ட மாக வகுத்தனர் வானுல<br/>
கிட்ட மாய்வந் திழிந்தது போலுமே.          894<br/>
<br/>
செம்பொன் மாளிகை யும்வயி ரத்திரட்<br/>
டம்ப முற்ற தமனியக் கூடமும்<br/>
அம்பொன் னாடரங் கும்மகிற் சேக்கையும்<br/>
வம்பு நீர்மைய வாய்வளங் கொண்டவே.          895<br/>
<br/>
தெள்ளி வெண்பவ ழத்திர ளூன்றிய<br/>
வெள்ளி மண்டப மும்விரை நாறுப<br/>
பள்ளி யம்பல மும்பகற் கோயிலும்<br/>
வள்ள றன்னகர் வாய்மலி வுற்றவே.          896<br/>
<br/>
வௌவு நீரென்ன வாவியு மாடெலாம்<br/>
தெய்வ நாறுவ தேங்கொள்செய் குன்றமு<br/>
மௌவன் மண்டப மும்மணற் றாழ்வரும்<br/>
எவ்வ பாலு மிசைந்துள வென்பவே.          897<br/>
<br/>
கொற்ற வன்கொடிக் கோயிற் புறம்பணை<br/>
சுற்றி விட்டது சுற்றும் பெரும்படை<br/>
மற்றை மன்னரெல் லாம்வனத் தின்புடை<br/>
முற்ற முன்னினர் முத்தணி மாலையார்.          898<br/>
<br/>
கன்னி மூதெயில் சூழ்கடி காவினுட்<br/>
கன்னி தாதைகண் ணார்நக ரிஞ்சியுட்<br/>
கன்னி மார்பலர் காக்குங் கடையதோர்<br/>
கன்னி மாநகர் கன்னிக் கியற்றினார்.          899<br/>
<br/>
மின்னி னார்ந்த விமானத் தலத்திடைப்<br/>
பொன்ன னார்பலர் போற்ற விழிந்துதன்<br/>
மன்ன னாரரு ளான்மணி மாளிகைக்<br/>
கன்னி மாநக ரெய்தினள் கன்னியே.            900<br/>
<br/>
வேறு <br/>
<br/>
சடிமன்னனுடைய வரவு கேட்ட பயாபதி செயல்<br/>
<br/>
மற்றவ ரிருத்தலு மருசி சென்றுபின்<br/>
சுற்றுநீர் வளவயற் சுரமை நாடுடைக்<br/>
கொற்றவன் கழலடி தொழுது கூறலும்<br/>
வெற்றிவே லவனொளி துளும்ப வீங்கினான்.            901<br/>
<br/>
அயலிலுள்ளார்க்கு இட்ட கட்டளை<br/>
<br/>
ஏரணி மணிக்கல மணிக யாருமென்<br/>
றாரணி வளநக ரறைக கோடணை<br/>
தோரணந் திசைதொறுஞ் சுடர நாட்டுக<br/>
பூரண பொற்குடம் பொலிய வைக்கவே.            902<br/>
<br/>
இரவல ரிருநெதி கவர்க வீண்டயற்<br/>
புரவலர் வருகெனப் போக தூதுவர்<br/>
திருவலர் சினகரன் செல்வப் பொன்னகர்<br/>
விரவலர் மழையொடு விழவு செய்கவே.             903<br/>
<br/>
904.	எரிமணிச் சுடரணி யிலங்கு நங்கைதன்<br/>
திருமணிக் காவினுட் செல்லுஞ் செய்கையாற்<br/>
புரிமணிப் பொலங்குழைப் பொம்மல் வெம்முலைக்<br/>
குருமணிக் கொம்பனார் கோலஞ் செய்கவே.            904<br/>
<br/>
905.	உழைக்கல மகளிரொ டுவந்து செல்வன<br/>
புழைக்கைய விளம்பிடி புகுந்து பண்ணுக<br/>
தழற்புகை நவின்றகைத் தானை வீரர்தம்<br/>
அழற்படை யொடுபுகுந் தமைக காவலே.            905<br/>
<br/>
பயாபதி மருசிக்கு மரியாதை செய்தல்<br/>
<br/>
இன்னன வுழையவர்க் கருளி யேந்துதோண்<br/>
மன்னவன் மருசியை மருளக் கட்டுரைத்<br/>
தென்னொடும் பெயர்திநும் பாடிக் கென்றொரு<br/>
பொன்னகர் மாளிகை புகுகென் றேயினான்.            906<br/>
<br/>
மந்திரக் கிழவருடன் ஆலோசித்தல்<br/>
<br/>
வேண்டுப வவன்றிறத் தருளி வேந்தர்கோன்<br/>
ஈண்டிய மந்திரக் கிழவர்க் கென்னையாங்<br/>
காண்டகு திறலவற் காணு மாறென<br/>
ஆண்டகைக் கவர்களு மறியச் செப்பினார்.            907<br/>
<br/>
விண்ணியல் விஞ்சையர்க் கிறைவன் வேந்தராற் <br/>
கண்ணிய பெருங்குலக் கடலுட் டோன்றினான் <br/>
நண்ணிய தொடர்ச்சியு நமிக்கணண்ணுமால் <br/>
எண்ணுவ வவன்றிறத் திறைவ வில்லையே.            908<br/>
<br/>
குலத்தினுங் குணத்தினுங் கொண்ட கோலமா<br/>
நலத்தினு நின்னொடு நிகர்க்கு நன்மையன்<br/>
மலைத்தலில் வயத்தினும் பெரியன் மல்லினும்<br/>
உலத்தினும் பெருகிய வுருவத் தோளினான்.            909<br/>
<br/>
ஆதலா லவன்றிறத் தியாது செய்யினும்<br/>
ஏதமாங் கில்லைகோ லிறைவ வென்றனர்<br/>
கோதிலாக் குணம்புரி குன்ற னாற்கொரு<br/>
நீதிநூற் கடலினின் றனைய நீர்மையார்.            910<br/>
<br/>
வேறு <br/>
<br/>
பயாபதி தன் அரண்மனையை அடைதல்<br/>
<br/>
ஆங்கவர் மொழியக் கேட்டே யறிவினுக் கரச ரென்று<br/>
வாங்கிருங் கடலந் தானை மன்னவன் மகிழ்ந்து மற்றப்<br/>
பூங்குழை மகளிர் காக்கும் பொன்னணி வாயில் போகித்<br/>
தேங்கம ழலங்கன் மார்பன் றிருநகர் முற்றஞ் சேர்ந்தான்.            911<br/>
<br/>
மருசியை அனுப்ப அவன் செய்த ஏற்பாடுகள்<br/>
<br/>
அடுகடா மாவி நாறு மழிமதங் கருவி வீழத்<br/>
தொடுகடா வயிரத் தோட்டி யுடையன தொடர்க ணூன்ற<br/>
விடுகொடா வியாள நிற்ப மெல்லவன் பணிகள் செய்யும்<br/>
படுகடாக் களிறுந் தேரும் புரவியும் பண்ணு கென்றான்.            912<br/>
<br/>
யானையின் வருகை<br/>
<br/>
பணித்தசொல் லதனைக் கேட்டே பகைநிலைக் கந்தி னோடும்<br/>
பிணித்தபொற் றொடர்கண் விட்டுப் பெயர்ந்தகா னிகள நீக்கி<br/>
மணித்தொடர் மருங்கின் வீழ்த்து வரிபுரிக் கச்சை வீக்கி<br/>
அணித்தகைப் பாகர் பண்ணிக் கொடியெடுத் தருகு சேர்ந்தார்            913<br/>
<br/>
தேர்களின் வருகை<br/>
<br/>
செம்பொன்செய் கிடுகு கோத்துத்<br/>
                   திகிரிவாய்ப் புளகஞ் சேர்த்திப்<br/>
பைம்பொன்செய் பரவைத் தட்டிற்<br/>
                   பருமணி பதித்த திண்டேர்<br/>
கம்பஞ்செய் துலக மெல்லாங்<br/>
                   கைவளைக் கொள்வ போல<br/>
அம்பொன்செய் கொடுஞ்சி நெற்றி<br/>
                   கொடியெடுத் தணைந்த வன்றே.            914<br/>
<br/>
புரவிகள் வருகை<br/>
<br/>
முற்றத்தா னெரியுஞ் செம்பொன் முகனனி கருவி சேர்த்திச்<br/>
சுற்றத்தா தணிந்து காமர் சூழ்மணிக் கோவை சூழ்ந்து<br/>
மற்றுத்தாம் வகுக்கற் பால மங்கல மரபிற் பண்ணிப்<br/>
பொற்றத்தார்க் கவரி வேய்ந்து பொருகின்ற புரவி யெல்லாம்.            915<br/>
<br/>
காலாட்கள் வருகை<br/>
<br/>
ஒட்டிய வூழி னன்றி யுயிர்கொள லொழிக வென்று<br/>
சுட்டினர் மொழிப வாயிற் கூற்றமுந் துளங்கு நீரார்<br/>
கட்டிய கழலர் தாழ்ந்த கச்சையர் கனலும் வாளர்<br/>
மட்டுய ரலங்கல் சூடி வயவரும் வந்து சூழ்ந்தார்.            916<br/>
<br/>
வரிசைகளுடன் மருசியை அனுப்புதல்<br/>
<br/>
அன்னணந் தானை பண்ணி யணைந்தபின் னமைச்சரோடு<br/>
மன்னவன் மருங்கி னின்ற மருசியை வருக வென்று<br/>
பொன்னுதல் வேழ மொன்று பொலங்கலம் புலம்ப வேற்றி<br/>
முன்னுற நின்று காதன் முறுவலோ டருளிச் செய்தான்.            917<br/>
<br/>
பயாபதி சித்திரதரனுக்கு இட்டகட்டளை<br/>
<br/>
தேங்கம ழலங்கன் மார்பன் சித்திர தரனைக் கூவிப்<br/>
பாங்கமை பஞ்சு பட்டுந் துகில்களும் பரப்பி மேலால்<br/>
வீங்கிய சுடர வாய மிடைமணிக் கலன்கள் விஞ்சை<br/>
நீங்கருந் திறலி னான்றன் னெடுநகர் நிறைக்க வென்றான்.            918<br/>
<br/>
பொன்னணி கலத்தின் குப்பை புரிமணிக் கோவைப் போர்வை<br/>
மன்னிய வயிரக் குன்றம் வலம்புரி மணியின் கோவை<br/>
பின்னிய பவழ வல்லிப் பிறங்கலோ டனைய வெல்லாம்<br/>
கொன்னவில் வேலி னான்றன் கோயின்முன் குவிக்க வென்றான்.            919<br/>
<br/>
ஆண்டுற வணைந்து வேகித் தழல்கின்ற மதுவின் றண்டோ<br/>
டீண்டிநின் றினவண் டார்க்கு மின்சுவை நறவின் சாதி<br/>
வேண்டுநர் வேண்டு மாறு விருந்தயர்ந் துயரும் வண்ணம்<br/>
தீண்டரும் விஞ்சை வேந்தன் றிருநகர்ச் செறிக்க வென்றான்.            920<br/>
<br/>
தேங்கனி குழவித் தீநீர் செம்பழத் திரளின் கண்ணி<br/>
பாங்கமை பளிதச் சாதி பாசிலைத் தழையின் கற்றை<br/>
தீங்கழைக் கரும்பின் கட்டி திரணறைக் கடிகை யின்ன<br/>
தோங்கலந் திலாத சொல்லான் றொன்னகர்ச் சொரிக வென்றான்.            921<br/>
<br/>
கண்ணியுங் கமழுஞ் சூட்டுங் கற்றையாக் கட்டப் பட்ட<br/>
தண்ணிய மலருந் தாம மாலையுஞ் சதங்கை தம்மோ<br/>
டெண்ணிய வண்ண மாலை யெழினக ரெல்லை யெல்லாம்<br/>
விண்ணியல் விமான வீதி வெறிகொள மிடைவி வேலோய்.            922<br/>
<br/>
குங்குமக் குழம்பு கொட்டிச் சந்தனத் தொளிகண் கூட்டி<br/>
அங்கலுழ் விரையின் சேற்றோ டகநக ரளறு செய்து<br/>
மங்குலாய் விசும்பு மூட வகிற்புகை மயங்க மாட்டிப்<br/>
பொங்குபொற் சுண்ணம் வீசி மணவினை புனைவி யென்றான்.             923<br/>
<br/>
பயாபதி தன் மக்களை வரும்படி ஏவுதல்<br/>
<br/>
அனையன வவனை யேவி யரசிளங் குமரர் தம்மைப்<br/>
புனைமலர்க் கண்ணி சூடிப் பொன்னெழி லாரந் தாங்கி்<br/>
நனைகவுள் வேழ மேறி நம்மொடு வருக வென்றான்<br/>
கனைகுரன் முரச மார்க்கும் கடிபடைக் கால வேலான்.             924<br/>
<br/>
தன் பட்டத்து யானையை வருவித்தல்<br/>
<br/>
திங்களை யிரண்டு கூறாச் செய்துமுன் செறித்த போல<br/>
மங்கல வடிவின் வந்த வலனுயர் வயிரக் கோட்டுச்<br/>
செங்களி விதிர்த்த போலுஞ் செம்பொறிச் சிறுகண் வேழம்<br/>
வெங்களி வியாளம் வல்ல விறலது வருக வென்றான்.            925<br/>
<br/>
பட்டத்து யானையின் வருணனை<br/>
<br/>
அருளறிந் துழைய ரோடி யரசுவா வருக வென்ன<br/>
மருளிவண் டுழலுந் தாரை மழகளி றதனை மேய்ப்பான்<br/>
இருளிருங் குன்ற மேய்க்கு மிரும்பிண ரெருத்த மேறி<br/>
வெருவரு மொழியிற் றேறி மேன்முறைத் தொழில னானான்.            926<br/>
<br/>
அரசுவா வதனோ டாடி யியலறிந் தணைந்த பாகன்<br/>
புரைசைதா னெகிழ்த்து மற்றோர் புதுவடம் புரள வீக்கி<br/>
உரைசெய்காற் சுவடு நுங்கச் செறித்தொன்று புறத்த தாக்கி<br/>
நிரைசெய்கா னிகளம் விட்டு நிலத்தவ ரேறு கென்றான்.            927<br/>
<br/>
பின்னவ னேறித் தூசப்<br/>
                   பெருவடம் பிடித்த பின்னைப்<br/>
பொன்னவிர் தொடர்கண் விட்டுப்<br/>
                   புறத்துக்காற் புரோசை கோத்து<br/>
மன்னவ னருளு மாறு<br/>
                   மங்கலக் கோலஞ் செய்வான்<br/>
துன்னருங் கவைமுட் கோலோர்<br/>
                   சூழ்ந்துவந் தணைக வென்றான்.            928<br/>
<br/>
கரும்பொடு முடித்த காய்நெற் கதிரணிக் கவளக் கற்றை<br/>
இரும்புடை வயிரக் கோட்டி னிடையன பயிரி நீக்கிச்<br/>
சுரும்பொடு மலர்கள் வாய்ந்த துகளையு மகல வாரி<br/>
அரும்புடை யலங்கன் மார்ப னரத்தநீ ரெறிவித் தானே.            929<br/>
<br/>
குங்குமக் குழம்பு கொட்டிச் சந்தன வெள்ளை கொண்டு<br/>
மங்கல வயிரக் கோட்டு வலங்கொள வரைந்து மற்றுச்<br/>
சங்கின துருவி னாலும் வலம்புரிச் சவியி னாலும்<br/>
அங்கதன் பாகத் தீரத் தருகெலா மணிவித் திட்டான்.            930<br/>
<br/>
பொற்றிரட் கடிகை பூட்டிப் புரிமணி யோடை சேர்த்தி<br/>
முற்றிய புளகச் சூழி முகம்புதைத் திலங்க வீழ்த்துச்<br/>
சுற்றிநின் றெரியுஞ் செம்பொற் சுடர்நிலைப் பட்டஞ் சேர்த்திக்<br/>
கற்றையங் கவரிக் கண்ணி கருணமூ லத்து வைத்தான்.            931<br/>
<br/>
தாரணி தயங்கச் சாத்தித் தவிசின்மேல் விரித்து மஞ்சில்<br/>
ஏரணி திருவில் லேய்ப்ப விருவடம் விலங்க வீக்கிச்<br/>
சீரணி மணிகள் வீழ்த்துச் செம்பொன்செய் சுண்ணஞ் சிந்திக்<br/>
காரணி மின்னிற் றோன்றக் கதலிகை நடுவித் தானால்.            932<br/>
<br/>
பயாபதி யானையின்மேல் ஏறுதல்<br/>
<br/>
வேழமாங் கணிந்த பின்னை வேந்தர்போற் றிசைப்ப வேறி்ச்<br/>
சூழொளி யார மின்னச் சுடர்க்குழை திருவில் வீச<br/>
ஏழையர் கவரி யேந்த வெரிகதிர் விரிவ தொத்தான்<br/>
ஊழிநீ ருலகங் காக்கு முழவுத்தோ ளுருவத் தாரான்.            933<br/>
<br/>
ஒத்துநின் றுலக மெல்லா மொருங்குடன் குளிர வோம்பி<br/>
வித்தகர் புகழு மேரார் வெள்ளிவெண் குடையொன் றோங்கி<br/>
முத்தவெண் மாலை நான்று முடிமிசை நிழற்ற மூரி<br/>
மத்தமால் களிறு நுந்தி வளநகர் மருளச் சென்றான்.            934<br/>
<br/>
பயாபதி சடிமன்னனைச் சந்திக்கப்புறப்பட்ட வருணனை<br/>
<br/>
அரசிறை யரசரொ டெழுதலு மதிர்தரு<br/>
முரசெறி யிமிழிசை முழவொடு கழுமின<br/>
திரைசெறி நெடுவரை கடைதொறு திசைதிசை<br/>
கரைசெறி கடலொலி கடுகிய தனெவே.            935<br/>
<br/>
துளைபடு குழலிசை துடியொடு சிறுபறை<br/>
கிளையொடு படலிகை கிளையொடு கிளர்தர<br/>
வளையொடு வயிரிசை மருவின மழையென<br/>
வளைபடு மணியர வறிவயர் வுறவே.            936<br/>
<br/>
சொரிவன மலர்மழை சுழல்வன வெழுபுகை<br/>
இரிவன மதுகர மிருள்வன திசைமுகம்<br/>
எரிவன சுடர்மணி யெழுவன கதலிகை<br/>
தெரிவன வரியன தெருவொடு திசையே.            937<br/>
<br/>
கொடியொடு குடையிடை மிடைவன விருள்செய<br/>
முடியொடு சுடர்குழை முளைவெயி லொளிசெய<br/>
அடியொடு புனைகழ லரசிறை படையெழ<br/>
இடையிடை யிரவொடு பகலிசை வனவே.            938<br/>
<br/>
புரவிய குரமுக மிடுதொறு பொடியெழு <br/>
மருவிகொண் மதமழை பொழிதொறு மளறெழு <br/>
மருவிய மனிதரு மனநனி யயர்வுறு<br/>
தெருவுகள் படுவது சிலரிடை தெரிவார்.            939<br/>
<br/>
செருவியல் களிறுகள் செவிபுடை யரவமும்<br/>
உருவிய லிவுளிக ளொலிகலி யரவமும்<br/>
கருவிகொள் வயவர்கள் கழனர லரவமும்<br/>
விரவிய செவிபிற விளிகொள லிலவே.            940<br/>
<br/>
வளையவர் மனநிறை யழிதரு வடிவுடை<br/>
இளையவ ரிருபுற வுரைகளி னிடையிடை<br/>
திளையொடு நகைநனி சிலபல கனிவன<br/>
விளைவுடை யவர்களும் விழைவுறு தகவே.            941<br/>
<br/>
குயிலுவ ரொலியொடு குடமுழ வதிர்வொடு<br/>
மயிலின மகளிர்த மவிநய மடநடை<br/>
அயிலிய லரசர்த மருகவை பெருகலின்<br/>
இயலிய வளநக ரிடமிட மிலவே.            942<br/>
<br/>
சடிமன்னன் எதிர்கொள வருதல்<br/>
<br/>
சுரமைய ரதிபதி வருமென மருசிசென்<br/>
றருமைகொள் புகழற் கறைதலி னெதிர்கொள<br/>
வரமிகு நெடுவரை மணிமுடி நெடியவன்<br/>
உரமிகு படையெழு வுரைநனி யரிதே.            943<br/>
<br/>
கருவரை வருவன வெனவுள களிறுகள்<br/>
பெருவரை யருவிக ளெனவுள பெயர்கொடி<br/>
அருவரை யடுபுலி யெனவுள ரிளையவர்<br/>
பருவரை யிறையுடை யெழுவதோர் படையே.            944<br/>
<br/>
இருபடைகளின் வருணனை<br/>
<br/>
நிலமிசை யவர்படை நிலநெளி வுறவரும்<br/>
மலைமிசை யவர்படை மலைநெரி வுறவரும்<br/>
அலைதிரை யொலிகட லவைபுடை பெயர்தரு<br/>
நிலைபெரி தரிதிப நெடுவரை நிரைய.              945<br/>
<br/>
முகிலிடை புகுவன புரவிக ளெனினவை<br/>
முகிலிடை புகுவதொர் முறைமையை யுடையன<br/>
அகிலிடு நுழைபுகை யவைகமழ் வனவெனின்<br/>
அகிலிடு நுழைபுகை யவர்புக ழதுவே.            946<br/>
<br/>
வனமலர் பொழிவன மழைமுகின் மழைமுகில்<br/>
இனமல ரிடையிடை விரைமழை சொரிவன<br/>
கனமலி மணிவரை யுடையவ னுழையவர்<br/>
இனமலி யமரரி னிழிவது சிறிதே.            947<br/>
<br/>
அலர்மிசை யிளையவ ரடியிட வடியிடம்<br/>
மலர்மிசை யியல்பவ ரியல்புக ளெனினல<br/>
நிலமிசை யவரொடு நிலநடை படர்கென<br/>
மலைமிசை யவரிறை யருளிய வகையே.            948<br/>
<br/>
வேறு<br/>
<br/>
சங்குபோ லொளியவன் றாதை தன்படை<br/>
கங்கைபோற் படர்ந்தது கலக்குங் காதலால்<br/>
இங்குநீர் யமுனையி னிழிவ தொத்தது<br/>
மங்குல்சேர் மணிவரை மன்னன் றானையே.            949<br/>
<br/>
மாவியல் கடற்படை மயங்கி வானிடைப்<br/>
பூவிய லிணரொடு கவரி பொங்கலாற்<br/>
பாவிய பனித்திரைப் பரவை பாற்கடல்<br/>
மேவிய விசும்பிடை விரிந்த தொத்ததே.            950<br/>
<br/>
கழுமிய முகிலொடு களிறு கான்மிடைந்<br/>
தொழுகிய வருவிநீ ருகுக்கு மாதலால்<br/>
மழைமுகின் மழகளி றென்னும் வேற்றுமை<br/>
உழையவ ருழையவர்க் குணர்த்தல் வேண்டுமே.            951<br/>
<br/>
புண்ணிய மணிநிரை பரந்து பூவுதிர்ந்<br/>
தெண்ணியல் கொடிமிடைந் திருண்டு பாங்கெலாம்<br/>
கண்ணியல் கவரிமாக் கலந்து கானக<br/>
மண்ணியல் பரவையாய் வருவ தொக்குமே.            952<br/>
<br/>
நந்திய சுடர்மணி நாக மீமிசைப்<br/>
பைந்துகிற் கதலிகை பரந்து தோன்றுவ<br/>
நந்திய சுடர்மணி நாக மீமிசைப்<br/>
பைந்துகிற் கதலிகை பரந்த போலுமே.            953<br/>
<br/>
கணங்கெழு கவரிகள் கலந்து காழகில்<br/>
அணங்கிவர் நாவிகா லளைந்து நாறலால்<br/>
இணங்கிய கடற்படைப் பரவை யிவ்வழி<br/>
மணங்கம ழிமகிரி வருவ தொக்குமே.            954<br/>
<br/>
காமரு பூங்குழைக் காம வல்லிகட்<br/>
டாமரி யனையவர் தயங்கி யுண்மையாற்<br/>
காமரு பூங்குழைக் காம வல்லிகட்<br/>
டாமரி யனையதத் தானை வண்ணமே.            955<br/>
<br/>
மணிமருங் குடையன வயிரக் கோட்டின<br/>
அணிமருங் கருவிய வரைக ளன்னவான்<br/>
மணிமருங் குடையன வயிரக் கோட்டின<br/>
அணிமருங் கருவிய வரச வேழமே.            956<br/>
<br/>
மஞ்சிவர் மணிவரை மகளிர் சீறடி<br/>
விஞ்சையந் தொழிலிய விடுத்த மெல்லியற்<br/>
பஞ்சின்மேன் மிதிப்பினும் பதைத்துப் பையவே<br/>
அஞ்சிமே லிவர்வதற் கார்வஞ் செய்யுமே.            957<br/>
<br/>
மன்னர் இருவரும் சந்தித்தல்<br/>
<br/>
மணிவரை யரசனு மகர மால்கடல்<br/>
அணிவரை நிலமுடை யாணை வேந்தனும் <br/>
கணிவரை பொழுதினாற் கண்ணுற் றாரரோ<br/>
பணிவரை யிலாத்தொழிற் பரவைத் தானையார்.            958<br/>
<br/>
வரவேற்பு<br/>
<br/>
அம்மல ரலங்கலான் றடக்கை யென்னுமம்<br/>
பொய்ம்மலர்த் தாமரை முகிழ்க்கு மெல்லையுண்<br/>
மைம்மலர் நெடுவரை மன்னன் மற்றவன்<br/>
செம்மல ரங்கையிற் செறியப் புல்லினான்.            959<br/>
<br/>
வலம்புரி வண்ணனு மகர மால்கடல்<br/>
நலம்புரி நல்லொளி நம்பி தானுமவ்<br/>
வுலம்புரி தோளினா னொளிகொள் பைங்கழல்<br/>
கலம்புரி தடக்கையாற் கதழக் கூப்பினார்.            960<br/>
<br/>
காமரு கவினொளிக் காளை மார்களைத்<br/>
தாமரைச் செங்கணாற் றழுவிப் பின்னவர்<br/>
பூமரு பொன்வரை யகலம் புல்லினான்<br/>
சாமரை நன்னுதற் றடக்கை யானையான்.            961<br/>
<br/>
எழில்விரி நெடுவரை யிறைவன் றன்மகன்<br/>
அழல்விரி சுடரொளி யருக்க கீர்த்தியும்<br/>
பொழிலணி போதனத் திறைவன் பொன்னணிக்<br/>
கழலவ னடியிணை கையிற் கூப்பினான்.            962<br/>
<br/>
ஆங்கவ னழகுகண் பருக மற்றவன்<br/>
றாங்கெழு வனையதோ டழுவித் தன்னொடும்<br/>
ஓங்கிய மழகளி றெருத்த மேற்றினான்<br/>
வீங்கிய கனைகழல் வேந்தர் வேந்தனே.            963<br/>
<br/>
வேறு<br/>
<br/>
மன்னிய விஞ்சை வேந்தன் றம்பியு மருகன் றானுந்<br/>
துன்னிய சுரமை நாடன் றொடுகழ றொழுத லோடும்<br/>
பின்னிய காதல் வெள்ளம் பெருகிய விரிவிற் றாகிப்<br/>
பொன்னியல் கழலி னாற்கோர் பொங்கொளி புணர்ந்த தன்றே.            964<br/>
<br/>
வெஞ்சுட ராழி யாளும் விறலவற் கிளைய தாதை<br/>
மஞ்சுடை விஞ்சை நாடன் மலரடி வணங்கி மற்ற<br/>
வஞ்சமில் புகழி னான்றன் மனத்தையும் வணக்கி யிட்டான்<br/>
செஞ்சுட ரிலங்கு பூணான் றிறற் சிறீ பால னென்பான்.            965<br/>
<br/>
ஆய்ந்தசீ ரரச ராங்குக் கலந்தபின் னமிழ்த வெள்ளம்<br/>
பாய்ந்தது பரவை நன்னீர்ப் பாற்கடல் பரந்த தேபோல்<br/>
ஏந்திய காதல் கூர வெழினகர் பெயர்ந்து புக்கார்<br/>
காந்திய கனகப் பைம்பூட் கருவரை யனைய தோளார்.            966<br/>
<br/>
எழில்கொள்கந் தனைய திண்டோ ளிளைய ரோடரசரீண்டிப்<br/>
பொழிலகந் தழீஇய சோலைப் பொன்னர்க் கோயில் புக்குத்<br/>
தழுமலர்க் கோதை நல்லார் பலாண்டிசை ததும்ப வாழ்த்தச்<br/>
செழுமலர்த் திரள்க டாழுஞ் சித்திர கூடஞ் சேர்ந்தார்.            967<br/>
<br/>
இருவேந்தரும் குமரரோடு ஆசனத்தில் அமர்தல்<br/>
<br/>
வெள்ளொளி யெயிற்றுப் பேழ்வாய் விரியுளை யரச சீயம்<br/>
ஒள்ளொளி தவழ வேந்து மொளிமணி யணையின் மேலோர்<br/>
கள்ளொளி கமழுங் கோதை மகளிர்கள் கவரி வீசத்<br/>
தெள்ளொளிக் குமர ரோடு மிருந்தனர் திருந்து வேலோர்.            968<br/>
<br/>
சடிமன்னன் வந்த காரியத்தைப் பயாபதி வினவல்<br/>
<br/>
காமரு மகளிர் வீசுங் கனமணிப் பவழத் திண்காற்<br/>
சாமரை பயந்த தென்ற கைமுடித் தாது சிந்தப்<br/>
பூமரு பொறிவண் டார்ப்பப் பொலிந்தவ ரிருந்த போழ்தின்<br/>
ஏமரு கடலந் தானை யிருநிலக் கிழவன் சொன்னான்.            969<br/>
<br/>
வரவேற்பு<br/>
<br/>
விண்ணிடை யிழிந்து வந்த விண்ணவர் கிழவ னொப்பாய்<br/>
மண்ணிடை யென்னை யிங்கோர் பொருளென மதித்து வந்த<br/>
தெண்ணிடை யுணரு மாந்தர்க் கிடைதெரி வரிய தொன்றாற்<br/>
கண்ணிடை யுமிழுஞ் செந்தீக் கடாக்களிற் றுழவ வென்றான்.            970<br/>
<br/>
சடிமன்னன் மறுமொழி<br/>
<br/>
ஏங்குநீர் வளாகங் காக்கு மிக்குவா மன்ன ரேறே<br/>
தூங்குநீர் மருத வேலிச் சுரமைநா டுடைய தோன்றால்<br/>
ஏங்குநீ ரமிழ்தின் றீர்த்தஞ் சென்றனர் தெளித்த லன்றே. <br/>
ஓங்குநீ ருலகந் தன்னு ளுயர்ந்தவர்க் குரிய தென்றான்.            971<br/>
<br/>
வருதற்கு முதலு முன்பே மருசிவந் துணர்த்தக் கேட்டேன்<br/>
பொருதற்கண் ணரிய வேலோய் புராணநூற் புலவர் யாரும்<br/>
கருதற்கண் ணரிய கண்ணி கடல்வண்ணற் குரிய ளென்னத்<br/>
தருதற்கு மகிழ்ந்து வந்தேன் றாழமீங் கொழிக வென்றான்.            972<br/>
<br/>
விசயதிவிட்டர் அருக்ககீர்த்தியுடன் புறப்படல்<br/>
<br/>
அன்னண மரசர் பேசி யிருந்தபின் னருக்க னோடும்<br/>
பொன்னணி புரிசை வேலிப் புதுநகர் புகுக வென்று<br/>
மன்னவ குமரர் தம்மை மணிவரை யரச னேவப்<br/>
பின்னவர் வேழ மேறிப் பெயர்ந்தனர் போது கின்றார்.            973<br/>
<br/>
சயம்பவை திவிட்டனைக் காணல்<br/>
<br/>
ஆயிடை யரச சீய மனையவர் பெயரும் போழ்தின்<br/>
வேயுடை யருவிச் சாரல் வெள்ளிவேய் விலங்க னாடன்<br/>
தீயுடை யிலங்கு வேலான் றிருமக ளமிர்தின் சாயல்<br/>
வீயுடை யலங்கன் ஞான்ற மிடைமணி விமானஞ் சேர்ந்தான்.            974<br/>
<br/>
பொலங்கலம் புலம்ப வாயம் புடைநின்று போற்றுக் கூவ<br/>
அலங்கலுங் குழலுந் தாழ வணிஞிமி றரவஞ் செய்ய<br/>
இலங்கலங் கனக மாடத் தெழுனிலை யேறி னாளே,<br/>
விலங்கலின் குவடு சேரு மெல்லியற் றோகை போல்வாள்.            975<br/>
<br/>
அமிர்தப் பிரபை<br/>
<br/>
ஆயத்து ளலர்கொம் பன்னா ளமிர்தமா பிரபை யென்ற<br/>
வேயொத்த பணைமென் றோளி மிடைமணிக் கபாட நீக்கி<br/>
வாயிற்கண் வருக நங்கை வளநகர் காண்க வென்று<br/>
கோயிற்க ணருகு செல்லுங் குமரரைக் காட்டினாளே.            976<br/>
<br/>
விண்ணதிர்த் தனைய வாகித் திசைமுகஞ் சிலம்ப வீங்கிக்<br/>
கண்ணதிர் முரசுஞ் சங்கும் கடற்பெயர் முழக்க மாக<br/>
மண்ணதிர் கொள்ளச் செல்லு மைந்தர்கள் யார்கொ லென்னும்<br/>
எண்ணதிர் மனத்தி னாட்குத் தோழிமற் றிதனைச் சொன்னாள்.            977<br/>
<br/>
முன்னவ னம்பி வெய்யோன் பெயரவன் முழவுத் தோளான்<br/>
பின்னவன் சுரமை வேந்தன் பெருமக னவற்குத் தம்பி<br/>
கன்னவில் வயிரத் தோளான் கருமுகி லுருவக் காளை<br/>
இன்னவ னென்ன லோடு மிலங்கொளி முறுவல் கொண்டாள்.            978<br/>
<br/>
சயம்பிரபை<br/>
<br/>
நீலமா மணிக்குன் றேய்ப்ப நிழலெழுந் திலங்கு மேனிக்<br/>
கோலவா யரச காளை குங்குமக் குவவுத் தோளான்<br/>
மேலவா நெடுங்க ணோட மீட்டவை விலக்க மாட்டாள்<br/>
மாலைவாய்க் குழலி சால மம்மர்கொண் மனத்த ளானாள்.            979<br/>
<br/>
தாமரை யனைய கண்ணுந் தடக்கையும் பவழ வாயும்<br/>
பூமரு பூவைக் கண்ணிப் புதுமல ரொளியுங் காட்டித்<br/>
தூமரு நீல மென்னு மணிதுணர்ந் தனைய குஞ்சிக்<br/>
காமரு காளை கன்னி கண்களைச் சிறைகொண் டிட்டான்.            980<br/>
<br/>
சிறையென்ப தில்லைச் செவ்வே செம்புனல் சிறக்கு மாயி்ன்<br/>
நிறையென்ப தில்லைக் காம நேர்நின்று பெருகு மாயின்<br/>
நிறைநின்ற துளதென் பார்க்கின் றரும்பெற லிவள துள்ள<br/>
நறைநின்று கமழுங் குஞ்சி நம்பிபாற் பட்ட தன்றே.            981<br/>
<br/>
கோணின்ற மதியம் போலக் குழைமுகஞ் சுடரக் கோட்டித்<br/>
தாணின்ற குவளைப் போதிற் றாதகங் குழைய மோந்து<br/>
வாணின்ற நெடுங்கண் காளை வடிவினுக் கிவர மற்றை<br/>
நாணின்று விலக்க நங்கை நடுவுநின் றுருகு கின்றாள்.            982<br/>
<br/>
அவ்வழி யமுதம் பூத்த அருங்கலக் கொம்பைத் தன்கோன்<br/>
இவ்வழி வருக வென்ற தவடம ரிசைப்பக் கேட்டு்<br/>
மைவழி நெடுங்க ணாளு மனம்புக்க குரிசி றன்னைச்<br/>
செவ்வழி மழலை நாணே யெழினியா மறைத்துச் சென்றாள்.            983<br/>
<br/>
சடிமன்னன் சயம்பவையைப் பயாபதிக்குக் காட்டலும் அவன் பாராட்டலும்<br/>
<br/>
ஆயிரங் கண்ணி லாதார்க் கழகுகாண் பரிய நங்கை<br/>
வேயிரும் பணைமென் றோளார் மெல்லடி பரவச் சென்று<br/>
மாயிருஞ் செல்வத் தாதை மலரடி வணங்கி நின்றாள்<br/>
சேயிருங் குன்ற மீன்ற செழுமணிச் சலாகை போல்வாள்.            984<br/>
<br/>
மங்கையை வலத்துக் கொண்டு மாலையுங் குழலுந் தோடும்<br/>
அங்கையாற் றிருத்தி மாம னடிகளைப் பணிக வென்று<br/>
செங்கயற் கண்ணி தாதை செவ்விரல் குவியப் பற்றிப்<br/>
பங்கயப் பழன நாடன் பாதமூ லத்து வைத்தான்.            985<br/>
<br/>
மருமகள் வணங்க முன்னே வலப்புடைக் குறங்கி னேற்றிக்<br/>
கருமைகொள் குவளைக் கண்ணி கழிநலக் கதிர்ப்பு நோக்கித்<br/>
திருமக ளிவளைச் சேருஞ் செய்தவ முடைய காளை<br/>
அருமைகொ டிகிரி யாள்தற் கையமொன் றில்லை யென்றான்.            986<br/>
<br/>
அருங்கல மகளிர்க் கேற்ற வழகெலாந் தொகுத்து மற்றோர்<br/>
இருங்கலி யுலகங் காணப் படைத்தவ னியற்றி னான்கொல<br/>
ஒருங்கல துலகின் மிக்க மகளிர துருவ மெல்லாம்<br/>
பெருங்கல வல்கு றன்பாற் புகுந்துகொல் பெயர்ந்த தென்றான்.            987<br/>
<br/>
அருந்தவ முடையன் யானு மன்றெனி லணங்கு போலும்<br/>
பெருந்தகை நங்கை தன்னைப் பெற்றவன் றாதை யென்னும்<br/>
திருந்திய மொழியுந் தெய்வச் செல்வமுந் தெய்வ மன்னீர்<br/>
பொருந்திய தொடர்பு மெய்தப் புணருமோ புவியி னென்றான்.            988<br/>
<br/>
சயம்பவை தன் இருப்பிடம் சேறல<br/>
<br/>
ஆங்கமர்ந் தரசர் பேசி யலர்மிசை யணங்கன் னாளைப்<br/>
பூங்கமழ் சோலை வேலிப் பொன்னகர் புகுக வென்னத்<br/>
தேங்கமழ் குழலி னாருந் தாயருஞ் செவ்வி காப்ப<br/>
வீங்கொளி விமானத் துச்சி வெண்ணிலா முற்றஞ் சேர்ந்தாள்.            989<br/>
<br/>
சயம்பவையின் காதல் நோய்<br/>
<br/>
மதுநனைந் தலர்ந்த தாரான்<br/>
                   திறத்தையான் மறப்ப னென்னின்<br/>
விதிநனி துரப்ப மீட்டு<br/>
                   நினைப்பதே விளைக்கு முள்ளம்<br/>
இதுநனி யறியு மோவிவ்<br/>
                   வுலகமென் றிதயத் தோடும்<br/>
புதுநனை விரிந்த கோதைப்<br/>
                   பொன்னனாள் புலம்ப கொண்டாள்.            990<br/>
<br/>
காதலார் திறத்துக் காத லாக்கிய காத லாரை<br/>
ஏதிலார் போல நோக்கி னிருமடங் காக வெய்தும்<br/>
போதுலாஞ் சிலையி னான்றன் பொருகணைக் கிலக்கஞ் செய்யும்<br/>
ஆதலாற் காம நோய்க்கோ ரருமருந் தில்லை யன்றே.           991<br/>
<br/>
தேமிடை கானல் வேலிச் செழுமணற் குவாலுங் குன்றும்<br/>
பூமிடை தடமுங் காவும் புக்கவர்க் கரண மாகா<br/>
தாமுடை மனமுங் கண்ணு நிறைவுந்தம் பால வாகா<br/>
காமுடை மனத்தி னார்கட் கியாருளர் களைக ணாவார்.           992<br/>
<br/>
திவிட்டனைச் சேர்ந்தோர் சயம்பவையைக் காணவருதல்<br/>
<br/>
அனையவ ளரச கன்னி யாகிய பொழுதி னிப்பாற்<br/>
புனைமல ரலங்கன் மார்பிற் பூமியங் கிழவன் றேவி்<br/>
வனமல ருருவக் கண்ணி மணிவண்ணன் மார்பு தோயும்<br/>
கனமணிப் பூணி னாளைக் காண்கென விடுக்கப் பட்டார்.           993<br/>
<br/>
மதுகரி வயந்த சேனை யெனவிவ ராதி யாகப்<br/>
புதுமலர்க் கொடியும் பூவுந் துணர்களும் புணர்ந்த பேரார்<br/>
கதிரன கலங்க டாங்கிக் காப்புமங் கலங்க ளேந்தி<br/>
எதிர்தரு மிளமை யாரோ ராயிரத் தெண்மர் சூழ்ந்தார்.           994<br/>
<br/>
மாதவக் குலத்து ளார்கண் மாதவ சேனை யுள்ளிட்<br/>
டோதியபெயரின் மிக்கா ருலகறி கலையின் வல்லார்<br/>
கோதையுங் குழையுந் தோடுங் குளிர்முத்த வடமுந் தாங்கிப்<br/>
போதிவர் குழலி தாதை பொன்னகர் முன்னி னாரே           995<br/>
<br/>
நன்னுத லவரு நம்பி தாயரு நடக்க வல்ல<br/>
பொன்னுதற் பிடியுந் தேரும் வையமு மிழிந்து புக்கு<br/>
மன்னனை வணங்கி யன்னோன் பணிகொண்டு மடந்தை கோயில்<br/>
இன்னிசை மகளிர் முன்சென் றெதிர்கொள வெய்தி னாரே.           996<br/>
<br/>
பொன்னிய லமளி மேலாள் பூவணை மருங்கு தீண்டக்<br/>
கன்னியர் கவரிக் கற்றை கைவல னசைப்பக் காய்பொன்<br/>
னின்னிசைக் குழைவில் வீச வினிதினங் கிருந்த நங்கை<br/>
துன்னிய மகளிர் தம்மைத் தமர்தொழு துணர்த்தக் கண்டாள்.           997<br/>
<br/>
சயம்பவையின் புன்னகை<br/>
<br/>
வலங்கொண்டு தொழுது வாழ்த்தி<br/>
                   மற்றவ ரடைந்த போதின்<br/>
உலங்கொண்ட வயிரத் தோளா<br/>
                   னுழைக்கல மகளி ரென்று<br/>
நலங்கொண்டோ ரார்வங் கூர<br/>
                   நகைமுக முறுவ றோன்றிப்<br/>
புலங்கொண்ட ததனைக் காப்பான்<br/>
                   பூவொன்று நெரித்து மோந்தாள்.           998<br/>
<br/>
கண்கொள்ளாக்காட்சி<br/>
<br/>
விண்விளக் குறுக்குந் திங்கட் சுடர்நுதல் விளக்கி னாலும்<br/>
பெண்விளக் குறுக்கு மேனி பெருகிய வொளியி னாலும்<br/>
பண்விளக் குறுக்கு மின்சொற் பாவையைப் பாவை மாரைக்<br/>
கண்விளக் குறுக்கு மாற்றாற் காண்டலுக் கரிய ளானாள்.           999<br/>
<br/>
செஞ்சிலம் பொலிக்குஞ் செல்வச் சீறடித் தெய்வப் பாவை<br/>
பஞ்சிலங் கணையின் மேலாள் பரந்தொளி திருவில் வீச<br/>
மஞ்சிலங் குருவ வானின் மழையிடை நுடங்கு மின்போல்<br/>
அஞ்சிலம் படியி னார்த மறிவினை யயர்வித் திட்டாள்.           1000<br/>
<br/>
மாதவ சேனை சயம்பவையின் உருவத்தைத் தீட்டல்<br/>
<br/>
மற்றவர் காணும் போழ்தின் மாதவ சேனை யென்பாள்<br/>
சுற்றிய பளிங்கிற் சோதிச் சுவர்மிசை யெரித்துத் தோன்ற<br/>
இற்றிவ ளுருவ மென்றாங் கிதயத்து ளெழுதி வைத்துப்<br/>
பிற்றையோர் பலகை தன்மேற் பெய்வளை யெழுத லுற்றாள்.           1001<br/>
<br/>
மாதவ சேனையின் கூற்று<br/>
<br/>
பண்களை மருட்டு மின்சொற் பாவையைப் பருக லுற்ற<br/>
கண்களை மருள நீருங் கண்களெங் கண்க ளாகப்<br/>
பெண்களை மருட்டுஞ் சாயற் பேதையைக் காண்மி னென்று<br/>
மண்களை மருட்டுஞ் சீர்நும் மாமியா ரடிகள் சொன்னார்.           1002<br/>
<br/>
ஆதலா லவர்க்குச் சொல்லு மாற்றமொன் றருளிச் செய்மின்<br/>
மாதுலாஞ் சாய லென்ன மாதவ சேனை யென்பாள்<br/>
ஏதமாங் கில்லை யன்றே யெங்கண்முன் மொழிய வென்றாள்<br/>
கோதிலாக் குணக்கொம் பன்னாள் குறுநகை முறுவல் கொண்டாள்.           1003<br/>
<br/>
அமிர்தமா பிரபையின் கூற்று<br/>
<br/>
அங்கவள் குறிப்பு நோக்கி யமிமுதமா பிரபை யென்னு<br/>
மங்கலத் தோழி கூறு மாமியா ரடிக டம்மை<br/>
எங்களின் செய்கை யதாக விணையடி பணிமி னென்றாள்<br/>
செங்கனி கனிந்த செவ்வாய்ச் சிறுநுதற் பெரிய கண்ணாள்.           1004<br/>
<br/>
மாதவசேனை திரும்புதல்<br/>
<br/>
ஆங்கவண் மொழிந்த போழ்தி னணங்கினை வணங்கி மற்றத்<br/>
தீங்கனி யமிர்த மன்ன திருமொழிப் பண்ணி காரம்<br/>
வாங்குநீ ருலகங் காக்கு மன்னவன் பட்டத் தேவி<br/>
ஓங்கிருங் கற்பி னாளுக் குய்ப்பளென் றுணர்த்திப் போந்தாள்.           1005<br/>
<br/>
பளிங்கியல் பலகை தன்மேற் பாவைய துருவந் தான்முன்<br/>
றெளிந்தவா றெழுதிக் கொண்டு செந்துகி லுறையின் மூடி<br/>
வளந்தரு கோயின் முன்னி மணிவண்ணற் பயந்த தேவி்<br/>
அளந்தறி வரிய கற்பி னமிர்தனா ளருகு சேர்ந்தாள்.           1006<br/>
<br/>
மாதவசேனை தான் வரைந்த ஓவியத்தைக் காட்டலும் திவிட்டன்தாயின் மகிழ்ச்சியும்<br/>
<br/>
மையகத் தலர்ந்த வாட்கண் மாதவ சேனை சென்று<br/>
வையகத் தரசன் றேவி மலரடி வணங்க லோடும்<br/>
மெய்யகத் துவகை கூர விரும்பித்தன் னருகு கூவிக்<br/>
கையகத் திதுவென் னென்னக் கன்னிய துருவ மென்றாள்.           1007<br/>
<br/>
அணிகலம் பரிந்து நங்கை யணிமரு ளுருவந் தந்த<br/>
மணிமருண் முறுவற் செவ்வாய் மாதவ சேனைக் கீந்து<br/>
பணிவரும் பலகை தன்மேற் பாவையைக் காண்டு மென்றாள்<br/>
துணிவரும் பவழத் துண்டந் துடிக்கின்ற தனைய வாயாள்.           1008<br/>
<br/>
மணிதெளித் தமைக்கப் பட்ட வண்ணமே வண்ண மாகத்<br/>
துணியமுன் கலந்து செய்த துகிலிகைத் தொழில்க ணோக்கி<br/>
அணியின தொளிக ளோவிவ் வணங்கின துருவ மோவிக்<br/>
கணிநலங் கருத லாகாக் கண்கவர் சோதி யென்றாள்.           1009<br/>
<br/>
பழுதிய லிலாத பாவை யுருவமோர் படியி னாலும்<br/>
எழுதுதற் கரிதி யார்க்கு மிலங்கொளி யுருவ மேனி<br/>
மொழிதலுக் கரிதா லத்தை முருகுவேய் குழலி மற்றுன்<br/>
றொழுதகை யருளி னன்றே துணிந்தியா னெழுதிற் றென்றாள்.           1010<br/>
<br/>
சயம்பவையின் குறிப்பை மாதவசேனை தெரிவிக்கத் திவிட்டன் தாய் மகிழ்தல்<br/>
<br/>
அல்லது மடந்தை தோழி யவளது முகத்தி னாலோர்<br/>
சில்லணி மழலைச் செவ்வாய்த் திருமொழி பிறந்த துண்டு<br/>
வல்லிதன் மொழிபோய் நீரெம் மாமியா ரடிகட் கெம்வாய்<br/>
எல்லையில் கிழமை தன்னா லிறைஞ்சுக வென்ப தென்றாள்.           1011<br/>
<br/>
என்றவண் மொழிந்த போழ்தி னிலங்கொளிப் பலகை தன்மேல்<br/>
மின்றவழ் மேனி யாளை மென்பணைத் தோளிற் புல்லி<br/>
இன்றினி தாகு மன்றே யிருந்தவப் பயங்க ணம்பால்<br/>
ஒன்றின விளைந்த வென்றாங் கொளியினாற் புதிய ளானாள்.           1012<br/>
<br/>
திவிட்டன் தாய் அவ்வோவியத்தைத் தன்மகனுக்குக் காட்டும்படி 
மாதவசேனையை ஏவலும் அவள் செயலும்<br/>
<br/>
போதவி ழலரி நாறும் புரிகுழ லுருவப் பாவை<br/>
சோதிசூழ் வடிவு நம்பி சுடர்மணி வண்ணண் காண<br/>
மாதவ சேனை காட்ட வல்லையோ வென்ன வையற்<br/>
கோதுவ திவணை யன்றே யடிகள்யா முணரி னென்றாள்.           1013<br/>
<br/>
மற்றவ டொழுது போகி மணிவண்ணன் மகிழ்ந்த கோயிற்<br/>
சுற்றிநின் றெரியுஞ் செம்பொற் சுடர்மணி வாயி னண்ணி<br/>
இற்றென விசைத்துப் புக்காங் கிளையவன் கழல்கை கூப்ப<br/>
எற்றுநீ வந்த தென்றாற் கிதுவெனா வெடுத்துச் சொன்னாள்.           1014<br/>
<br/>
அருங்கல முலகின் மிக்க வரசர்க்கே யுரிய வன்றிப்<br/>
பெருங்கல முடைய ரேனும் பிறர்க்கவை பேச லாகா<br/>
இருங்கலி முழவுத் தோளா யெரிமணிப் பலகை மேலோர்<br/>
நெருங்கொளி யுருவங் கொண்டு நின்னையா னினைந்து வந்தேன்.           1015<br/>
<br/>
ஓவியத்தைக் கண்ணுற்ற திவிட்டன் செயல்<br/>
<br/>
அப்படித் தாயிற் காண்பா மென்றன னரச நம்பி<br/>
மைப்புடை நெடுங்க ணாளு மருங்குநின் றவரை நீக்கிக்<br/>
கைப்புடைப் பலகை மேலாற் கன்னிய துருவங் காட்ட<br/>
மெய்ப்புடை தெரிய மாட்டான் விருந்துகொண் மனத்த னானான்.           1016<br/>
<br/>
திவிட்டன் வினாவும் மாதவ சேனையின் மறுமொழியும்<br/>
<br/>
வானவர் மகள்கொல் விஞ்சை மாதுகொள் மண்ணு ளாள்கொல்<br/>
தேனிவர் குழலி மற்றித் திருநுதன் மடந்தை யென்ன<br/>
மானிவர் நோக்கி யன்னோர் மகளல்லண் மற்று நின்ற<br/>
ஊனிவ ரலங்கல் வேலோ யுய்த்துணர்ந் தருளு கென்றாள்.           1017<br/>
<br/>
திவிட்டன் சயம்பவை என அறிதல்<br/>
<br/>
மண்மிசை மகளி ரின்ன வடிவுடை யவர்க் ளில்லை<br/>
விண்மிசை மடந்தை யல்ல ளாய்விடின் விஞ்சை வேந்தன்<br/>
கண்மிசை நவிலுங் காதற் கன்னிய துருவ மாமென்<br/>
றெண்மிசை யிவரும் போழ்தி னிதுவென வவளுஞ் சொன்னாள்.           1018<br/>
<br/>
திவிட்டன் காதல் நோயுற்றமை<br/>
<br/>
கன்னிய துருவங் காளை காண்டலுங் கேடில் காமன் <br/>
பொன்னியல் கழலன் றாரன் பூட்டிய சிலைய னாகி<br/>
மன்னிய விற்கை நோக்கி மலரணி கணையு நோக்கித்<br/>
துன்னிய பொழுது நோக்கிச் சுடுசரந் தொடுக்க லுற்றான்.           1019<br/>
<br/>
மண்ணியல் வளாக மெல்லா<br/>
                   மகிழ்ந்துடன் வணங்கும் போழ்தும்<br/>
உண்ணனி மகிழ்தல் செல்லா<br/>
                   வொளியுடை யுருவக் காளை<br/>
கண்ணியற் காத லாடன்<br/>
                   கண்ணின் னுருவங் கண்டே<br/>
வெண்ணெயின் குன்றந் தீயால்<br/>
                   வெதும்புகின் றதனோ டொத்தான்.           1020<br/>
<br/>
மாகத்து மதிய மன்ன வாணுதன் மடந்தை தன்னை<br/>
ஆகத்து ளடக்கிப் பின்னு மணிநுத லழகு நோக்கி<br/>
நாகத்தை நடுக்கு மல்கு னங்கைதன் றிறத்துக் காம<br/>
வேகத்தை மெல்ல மெல்ல வில்வலான் பெருக்கி யிட்டான்.           1021<br/>
<br/>
குழலையான் றிருத்திக் கோதை சூட்டுவன் குறிப்புண் டாயின்<br/>
மழலைவாய் திறந்தோர் மாற்ற மருளுக மடந்தை யென்னும்<br/>
நிழலவாம் பகழி போலு நெடுங்கணோக் கென்னும் வெய்ய<br/>
அழலினா லளிய னாவி யடுவதோ வழகி தென்னும்.           1022<br/>
<br/>
சீறடிப் பரடு தோயுஞ் சிலம்பிணை திருந்த வைப்பன்<br/>
வீறுடை நங்கை யென்றன் கவான்மிசை யிருத்தி யென்னும்<br/>
சேறுடைக் கோதை மேலாற் சிறந்துவார் கூந்தல் கையால்<br/>
வேறிடத் துருவல் செய்ய விரும்பிய மனத்த னானான்.           1023<br/>
<br/>
அந்துகி லசைத்த தோர்கை யவிழ்ந்தசை கின்ற தென்னும்<br/>
பைந்தளிர் மேனி தன்மேற் பன்மணிக் கலங்க டீண்டு்ம்<br/>
செந்தளிர் புரையு மேனிச் சேயிழை திறத்திற் காம<br/>
வெந்தழல் கனல மூட்டி வில்வலான் மெலிய லுற்றான்.           1024<br/>
<br/>
சூரியாத்தமன வருணனை<br/>
<br/>
வாளையா நெடுங்க ணல்லாண் மணவினை தொடங்குங் கால<br/>
நாளையா னமர்க ளோடு சூழ்ந்துவந் தறிவ லென்று<br/>
காளைபாற் பட்டு வெய்யோன் குடதிசைக் கனபொற் குன்றிற்<br/>
சூளிவா யருவி மாலைச் சுடர்முடிச் சென்னி சேர்ந்தான்.           1025<br/>
<br/>
விண்ணிய லுருவ வீதி மேனின்று மிழிந் வெய்யோன்<br/>
கண்ணியல் விலங்க னெற்றி கதிரென்னுங் கையி னூன்றி<br/>
மண்ணியன் மரத்தின் சாகை நுதிபிடித் தவையும் விட்டுப்<br/>
பண்ணியல் பிறிதொன் றாகிப் பையவே மறைந்து போனான்.           1026<br/>
<br/>
வெய்யவ னென்னுஞ் செந்தீச் சுடரினால் வெதும்பப் பட்டு<br/>
மையொளி பரந்த போன்று கருகின திசைகண் மற்று<br/>
மொய்யழல் மேல விழ்ந்த தழன்மீள மூள்வ தேபோற்<br/>
செய்யதோ ருருவ மேல்பாற் றிசைமுகஞ் சிறந்த தன்றே.           1027<br/>
<br/>
மாலைக்கால வருணனை<br/>
<br/>
கள்ளுலாங் கழனி நீத்துக் கருங்கயல் கவுளுட் கொண்டு<br/>
புள்ளெலாங் குடம்பை சேர்ந்து பார்ப்பினம் புறந்தந் தோம்பி<br/>
உள்ளுலா வுவகை கூரத் துணைபுணர்ந் தொலித்து வைக<br/>
வள்ளலார் மனத்துக் கெஃகாய் மாலைவந் திறுத்த தன்றே.           1028<br/>
<br/>
காதலா ரகன்ற போழ்திற் கற்புடை மகளிர் போலப்<br/>
போதலொங் குவிந்த பொய்கைத் தாமரை பொலிவு நீங்க<br/>
மீதுலாந் திகிரி வெய்யோன் மறைதலுஞ் சிறுவெள் ளாம்பல்<br/>
தாதலொ மலர நக்குத் தம்மையே மிகுத்த வன்றே.           1029<br/>
<br/>
செய்யொளிச் செக்க ரென்னுஞ் செம்புனல் பரந்து தேறி<br/>
வெய்யொளி நிறைந்த நீல விசும்பென்னு மணிகொள் பொய்கை<br/>
மையிரு ளென்னுஞ் சேற்றுள் வளர்திங்கட் கதிர்க ளென்னு<br/>
மொய்யிளங் கமல நாள வளையங்கண் முளைத்த வன்றே.             1030<br/>
<br/>
அங்கொளி விசும்பிற் றோன்றி யந்திவா னகட்டுக் கொண்ட<br/>
திங்களங் குழவி பால்வாய்த் தீங்கதி ரமிழ்த மாந்தித்<br/>
தங்கொளி விரிந்த வாம்ப றாமரை குவிந்த வாங்கே<br/>
எங்குள ருலகுக்கெல்லாம் மொருவரா யினிய நீரார்.             1031<br/>
<br/>
வேறு<br/>
<br/>
மணவாய மல்லிகையின் மதுநனைந்து<br/>
                   வண்கனிகண் மதர்ப்ப வீசி<br/>
இணர்வாய வனமுல்லை யிதழ்வாரி<br/>
                   யிளந்திங்கட் கதிர்கா லூன்றித்<br/>
துணைவாய சுரும்பிரங்க வரவிந்த<br/>
                   வனத்துதிர்ந்த துகளுஞ் சீத்துத்<br/>
திணைவாய கருங்குவளை திளைத்தசைக்குந்<br/>
                   தென்றலுமொன் றுடைத்தே மாலை.             1032<br/>
<br/>
மைபருகு நெடுங்கண்ணார் மணிமாட<br/>
                   மிசையிட்ட வளைவாய்ப் பாண்டில்<br/>
நெய்பருகு கொழுஞ்சுடரி னகிலாவி<br/>
                   யிடைநுழைந்து நிழல்கால் சீப்பப்<br/>
பைபருகு மணியுமிழ்ந்து பணநாக<br/>
                   மிரைதேரும் பருவ மாலை<br/>
கைபெருகு காமநோ யுடையவர்க்கோர்<br/>
                   கனல்போல வருமே காணில்.             1033<br/>
<br/>
கணிமிடற்ற நறவேங்கை யவிர்சுணங்கின்<br/>
                   மடவார்தங் கைமேற் கொண்டு<br/>
பணிமிடற்று மொழிபயிற்றும் பைங்கிளியின்<br/>
                   செவ்வழியி னிசைமேற் பாட<br/>
மணிமிடற்ற செங்கண்ண பவழக்காற்<br/>
                   கபோதங்கண் மதலை தோறு<br/>
மணிமிடற்றி னாலகவ வனங்கனையு<br/>
                   மனல்விக்கு மளிய மாலை.             1034<br/>
<br/>
சயம்பவை சினாலயத்தை அடைதல்<br/>
<br/>
வெஞ்சுடர்வே லிளையவனாங் கினையனவின்<br/>
                   மெலிவெய்த விசும்பு செல்லும்<br/>
விஞ்சையரை யன்மடமா மகணிலையா<br/>
                   தனெவினவில் விளம்பக் கேண்மின்<br/>
பஞ்சிலங்கு தேரல்குற் பாடகக்காற்<br/>
                   பாவையர்கள் பலர்பா ராட்டச்<br/>
செஞ்சுடரோன் மழைபொழுதிற் சினவரன்றன்<br/>
                   றிருக்கோயில் சென்று சார்ந்தாள்.             1035<br/>
<br/>
சயம்பவையின் வழிபாடு<br/>
<br/>
திண்ணிலைய மணிக்கதவந் தாழ்திறந்து<br/>
                   திருவிளக்குத் திகழ மாட்டி<br/>
விண்ணியல நறும்புகையுங் காழகிலும்<br/>
                   விசும்பிவர்ந்து விம்ம மூட்டிக்<br/>
கண்ணியுடன் வெறிமலரு நறும்பொடியுங்<br/>
                   கமழ்சாந்துங் கையி னேந்திப்<br/>
பண்ணியல நரம்பிசைமேற் பரமனையே<br/>
                   பணிமொழியாள் பரவா நின்றாள்.             1036<br/>
<br/>
வேறு <br/>
வரிப்பாட்டு<br/>
<br/>
மணங்கமழுந் தாமரையின் மதுத்திவலை<br/>
                   கொப்பளித்து மதர்த்து வாமன்<br/>
அணங்கிவர்சே வடியினழ கெழிலேரோ<br/>
                   ரொளிபருகி யலரும் போலும்<br/>
அணங்கிவர்சே வடியினழ கெழிலேரோ<br/>
                   ரொளிபருகி யலரு மாயின்<br/>
வணங்கினவ ரொளிவிரிந்து களிசிறந்து<br/>
                   மதிமகிழன் மருளோ வன்றே.             1037<br/>
<br/>
அரும்பிவரு மரவிந்த மறிவரன<br/>
                   தடிநிழல தடைந்தோ மென்று<br/>
சுரும்பிவரி யிசைபாடச் செம்மாந்து<br/>
                   சுடருமிழ்ந்து துளும்பும் போலும்<br/>
சுரும்பிவரி யிசைபாடச் செம்மாந்து<br/>
                   சுடருமிழ்ந்து துளும்பு மாயின்<br/>
விரும்பினராய்த் தொழுதெழுவார் மெய்ம்மறப்பு<br/>
                   முண்மகிழ்வும் வியப்போ வன்றே.             1038<br/>
<br/>
அழலணங்கு தாமரையா ரருளாழி<br/>
                   யுடையகோ னடிக்கீழ்ச் சேர்ந்து<br/>
நிழலணங்கி முருகுயிர்த்து நிரந்தலர்ந்து<br/>
                   தோடேந்தி நிழற்றும் போலும்<br/>
நிழலணங்கி முருகுயிர்த்து நிரந்தலர்ந்து<br/>
                   தோடேந்தி நிழற்று மாயிற்<br/>
றொழிலணங்கு மனமுடையார் சூழொளியும்<br/>
                   வீழ்களிப்புஞ் சொல்லோ வன்றே.             1039<br/>
<br/>
வேறு<br/>
<br/>
மணிமரு டிருமொழி வாமன் சேவடி<br/>
அணிமரு ளுருவுடை யமிர்தின் சாயலாள்<br/>
பணிமொழி பலவுடன் பரவி வாழ்த்தினாள்<br/>
பிணிமொழி பிறவிநோய் பெயர்க வென்னவே.             1040<br/>
<br/>
சயம்பவை நிலாமுற்றத்தை அடைல்<br/>
<br/>
வென்றவன் றிருவடி வணங்கி மெல்லவே<br/>
சென்றுதன் வளநகர்ச் செம்பொன் மாளிகை<br/>
நின்றொளி விரிவதோர் நிலவு வேதிகை<br/>
முன்றின்சென் றெய்தினாண் முகிழ்த்த வேட்கையாள்.             1041<br/>
<br/>
சந்திரோதய வருணணை<br/>
<br/>
செய்யவன் செங்கதிர் சுருக்கச் செக்கர்வான்<br/>
பையவே கருகலும் பரவை பாற்கதிர்<br/>
ஐயவே யவிர்கதி ரரும்பு வந்தது<br/>
வையமே தொழப்படும் வளர்வெண் டிங்களே.             1042<br/>
<br/>
இருங்கயத் தெழின்மலர் நிரந்து மேலதோர்<br/>
சுருங்கையங் கவிழ்ந்தனெத் தோன்று மீன்குழாம்<br/>
அரும்பிய பசலைவா னகட்டுத் தாரகை<br/>
ஒருங்கியன் றொளிநகை யுமிழ நோக்கினாள்.             1043<br/>
<br/>
சயம்பவை வருந்துதல்<br/>
<br/>
திங்களங் கொழுநனைச் சேர்ந்து தாரகை<br/>
அங்கொளி முகிழ்நகை யரும்பு மாதலான்<br/>
மங்கல மணமகன் மணந்த போதலால்<br/>
எங்குள திளையவர்க் கிளைமை யின்பமே.             1044<br/>
<br/>
என்றுதன் னகம்புடை யியலக் காளையால்<br/>
ஒன்றிய வுள்ளநோ யொளிக்க லுற்றனள்<br/>
இன்றிவ ளகத்தது காம நோயெனப்<br/>
பொன்றவழ் பசலைமெய் புகல லுற்றதே.             1045<br/>
<br/>
சயம்பவை நாணும்படி தோழியர் தனித்தனியே கூறுதல்<br/>
<br/>
ஆயின திருவனா ளாயத் தோழியர்<br/>
வேயெனத் திரண்டதோள் விளங்கு மேனியாள்<br/>
மேயின குறிப்பினை யறிந்து மெல்லவே<br/>
பாயின பணிமொழி பலவுங் கூறினார்.             1046<br/>
<br/>
விஞ்சைய ருலகினு மினிது வீங்குநீர்<br/>
மஞ்சிவர் பொழிலணி மண்ணென் றோதினாள்<br/>
அஞ்சில மொழியவ ளொருத்தி யாங்கயர்<br/>
பஞ்சிலங் ககலல்குற் பாவை பாங்கினே.             1047<br/>
<br/>
பனிவரைப் பாங்கரும் பருவச் சோலையும்<br/>
தனியவர்க் கினனனி பயக்குந் தன்மனக்<br/>
கினியவ ரெவ்வழி யிசைவ ரவ்வழித்<br/>
துனிவர வில்லென வொருத்தி சொல்லினாள்.             1048<br/>
<br/>
காதலார் காதன்மை கலந்து காதலர்க்<br/>
கேதிலா ரயலரா யியல்ப வாய்விடிற்<br/>
சாதலும் பிறத்தலு மிலாத தானமும்<br/>
கோதனெக் கொண்மினென் றொருத்தி கூறினாள்.             1049<br/>
<br/>
திணைவிராய்ப் பொய்கையுந் திகிரிப் புள்ளினுக்<br/>
கிணையிராப் பிரிந்தபி னெரியொ டொக்குமாற்<br/>
றுணைவராற் றனியவர் திறத்துச் சொல்லினோர்<br/>
புணைவராம் படியவ ரில்லைப் பொன்னனீர்.             1050<br/>
<br/>
முல்லையின் முருகுகொப் புளித்து மூரல்வாய்<br/>
மல்லிகை யிணர்த்துணர் மயக்கு மாருதத்<br/>
தெல்லியு மிளம்பிறைக் கதிரு மென்பவான்<br/>
மெல்லிய லவர்களை மெலிவு செய்யவே.             1051<br/>
<br/>
விரைசெறி புரிகுழல் வேற்க ணங்கைதன்<br/>
புரைசெறி கடிவினை நாளைப் போழ்தனெ<br/>
முரைசெறி யிமிழிசை முழங்கக் கேட்டனன்செறி <br/>
மறுகிலென் றொருத்தி கூறினாள்.             1052<br/>
<br/>
நாளைநா ளென்பது நனித்துஞ் சேய்த்தனெ<br/>
வாளையா நெடுங்கணீர் மயங்கி யென்னையிக்<br/>
கோளையாம் விசும்பிடைக் குளிர்வெண் டிங்களார்<br/>
தாளையாம் வணங்குபு தாழ்ந்து கேட்டுமே.             1053<br/>
<br/>
காமனுங் கணைப்பயன் கொண்டு கண்களால்<br/>
நாமுநன் னல்வினை நுகரு நாளவாய்<br/>
யாமமிங் கொருங்குட னகல வென்று போய்<br/>
வாமன்ற னகருழை வரங்கொள் வாங்கொலோ.             1054<br/>
<br/>
இன்னன நகைமொழி யின்பக் கோட்டியோ<br/>
டன்னமென் னடையவ ளமர வாயிடை<br/>
மன்னவற் கேழிசைத் தெழுந்த தூரியம்<br/>
கன்னியுங் கடிகம ழமளி யேறினாள்.             1055<br/>
<br/>
இரவு வருணனை<br/>
<br/>
மல்லிகை மணங்கமழ் மாலை போகலும்<br/>
பல்லிய மவிந்தன பரந்த பாற்கதிர்<br/>
மெல்லவே மெல்லவே சுருங்கி வீங்குநீர்<br/>
எல்லைசென் றொளித்ததவ் விளவெண் டிங்களே.             1056<br/>
<br/>
நல்வினை கழிதலு நலியுந் தீவினை<br/>
செல்வதே போலிருள் செறிந்து சூழ்ந்தது<br/>
பல்வினை மடிந்தன படர்ந்த தாயிடை<br/>
வல்வினைக் கயவரே வழங்குங் கங்குலே.             1057<br/>
<br/>
மாடவாய்ச் சுடரொளி மழுங்கி மங்கையர்<br/>
ஆடுவார் முழவங்கண் ணயர்ந்த யாழொடு<br/>
பாடுவார் பாணியுஞ் சுருங்கி நன்னகர்<br/>
ஆடுநீர்க் கடற்றிரை யவிந்த தொத்ததே.             1058<br/>
<br/>
மடந்தையர் முலைமுக மடுத்த மார்பினர்<br/>
அடைந்துதே னுறங்கிய வலங்கன் மாலையார்<br/>
மிடைந்ததோ டழூஉப்பிணை நெகிழ மெல்லவே<br/>
இடங்கழித் தொழிலொழிந் திளையர் துஞ்சினார்.             1059<br/>
<br/>
மதுக்கடை நறும்பிழித் திவலை நாவளைத்<br/>
தொதுக்கமும் வெறியயர் களனு மூடுலாய்ச்<br/>
செதுக்கமும் பலிபெறு தெருவுந் தேர்ந்துபோய்க்<br/>
கதுப்புகுந் துறங்குபு கழுதுஞ் சோர்ந்தவே.             1060<br/>
<br/>
இடஞ்சிறை யிளம்பெடைக் கீந்து பார்ப்பின்மேற்<br/>
றடஞ்சிறை வலத்தது கோலித் தாந்தம<br/>
தொடுங்குதாண் முடங்கவைத் துறங்கு கின்றன<br/>
புடங்கொள்பூம் பொழிலிடைப் புள்ளின் சேவலே.             1061<br/>
<br/>
கனைந்ததங் காதலி்ற் கனவிக் கண்டிறந்<br/>
தினைந்தபோன் றிடையிடை நோக்கி யின்குரல்<br/>
புனைந்தகம் புணர்பெடை புல்லி மெல்லவே<br/>
அனந்தருண் முரன்றன வன்றிற் சேவலே.             1062<br/>
<br/>
தூங்காதோர் இருவர் என்றல்<br/>
<br/>
மன்னிய மணித்தடத் தாம்பல் வாய்குடைந்<br/>
தின்னியன் மாருத மியங்குங் கங்குல்வாய்க்<br/>
கன்னியுங் காளையு மொழியக் காரிரு<br/>
டுன்னிய வுலகெலாந் துயில்கொண் டிட்டதே             1063<br/>
<br/>
வைகறைப் பொழுது<br/>
<br/>
நள்ளிரு ளிடையது நடப்ப வைகறை<br/>
புள்ளிமி ழிசையொடு புகுந்து போம்வழித்<br/>
தெள்ளிய மதியவன் செய்த தீமைபோன்<br/>
மெள்ளவே கனையிருண் மெலிவு சென்றதே.             1064<br/>
<br/>
கிளர்த்தன கிலுகிலுப் பரவப் புட்குழாம்<br/>
வளர்த்தன மகரயாழ் மருளி யின்னிசை<br/>
தளர்த்தன கருங்கடற் றரங்கத் தன்னமே<br/>
விளர்த்தது குணதிசை வேலை வட்டமே.             1065<br/>
<br/>
சூரியோதய வருணனை<br/>
<br/>
ஆணைசெய் தரசுவீற் றிருப்ப வாயிடைக்<br/>
கோணைசெய் குறும்புகூர் மடங்கு மாறுபோற்<br/>
சேணுயர் திகிரியான் கதிர்சென் றூன்றலும்<br/>
பாணியாற் கரந்தன பரந்த சோதியே.             1066<br/>
<br/>
விளித்தன புலரிவெண் சங்கம் வேரியாற்<br/>
களித்தன கயமலர்த் தொழுதி யம்மலர்<br/>
ஒளித்துமுன் னுறங்கிய வொலிவண் டார்த்தன<br/>
தெளித்தது செறிபொழிற் றேம்பெய் மாரியே.             1067<br/>
<br/>
தூண்டிய சுடர்விளக் கன்ன கன்னியோ<br/>
டாண்டகை யழல்வலஞ் செய்யு மாரணி<br/>
காண்டகை யுடைத்தது காண்டு நாமென<br/>
ஈண்டிய கதிரவ னுதய மேறினான்.             1068<br/>
<br/>
உருகின பனிபொதி பாறை யுக்கநீர்<br/>
பருகின பகலவன் பரவை வெங்கதிர்<br/>
கருகின கயம்வள ராம்பல் கண்கொளப்<br/>
பெருகின திசைமுகம் பெயர்ந்த தொத்தவே.             1069<br/>
<br/>
வேறு <br/>
கவிக்கூற்று<br/>
<br/>
நிறைந்தார் கடிநல் வினைநீ தியினால்<br/>
அறைந்தாங் கதுசென் றதுசென் றவகை<br/>
சிறந்தா ளொடுகா ளைதிறத் துரையா<br/>
மறந்தா மதுவல் லவர்சொல் லுகவே.             1070<br/>
<br/>
முரசறைதல்<br/>
<br/>
குருமா மணிவேய் குடைமும் மையுடைப்<br/>
பெருமா னடிபே ணியபூ சனைநாள்<br/>
கருமால் களியா னைகண்மேற் கனபொன்<br/>
அருமா முரசார்ப் பவறைந் தனரே.             1071<br/>
<br/>
முரசும் முழவின் குழுவும் முடிசேர்<br/>
அரசன் னகரின் குழுவுங் கெழுமி<br/>
விரையும் புகையும் மலரும் பலியின்<br/>
இரையுந் நெடுவீ திநிறைத் தனவே.             1072<br/>
<br/>
பிடியுங் களிறும் பிறவுந் நெரிவுற்<br/>
றடியும் மிடலா மிடமின் றிலகும்<br/>
கொடியுங் குடையுங் குளிர்சா மரமும்<br/>
முடியின் சுடரும் மிசைமூ டினவே.             1073<br/>
<br/>
திருமண வருணனை<br/>
<br/>
வழுவின் னெறிவா மனமா நகர்வாய்<br/>
விழவின் னணமா கவிதித் தனராய்க்<br/>
கழுவும் மணிபோல் பவடன் கடிநாள்<br/>
எழுவும் முரசெங் குமியம் பினவே.             1074<br/>
<br/>
நடைமா லைநடந் ததுநந் திமுகம்<br/>
புடைமா லைபுகுந் தனர்புண் ணியநீர்<br/>
இடைமா லைநிகழ்ந் ததொரேத் தரவம்<br/>
கடைமா லைநிகழ்ந் ததுகாப் பணியே.             1075<br/>
<br/>
திரைசங் கொலியோ டுசிறந் தனபோன்<br/>
முரைசங் கொலியோ டுமுழங் கியெழசங் கொலியோ டுணரா வகையால்<br/>
அரைசங் கொலியோ டெழுவார்த் தனவே.             1076<br/>
<br/>
துணிமுத் தநகைத் துவர்வா யிளையார்<br/>
கணிமுத் தணிசிந் தியகண் விரவி<br/>
மணிமுத் தமணற் றிடலா கிமறைத்<br/>
தணிமுத் துமிழ்வீ தியடுக் குநவே.             1077<br/>
<br/>
துகிலார் கொடிபொங் கினதொங் கனிமிர்ந்<br/>
தகிலார் புகையா வியடுத் தமையாற்<br/>
பகலா னொடுவந் திரவும் பகலே<br/>
இகலா துடனா கியியைந் துளவே.             1078<br/>
<br/>
பலர்மன் னியபா டலுமா டலுமே<br/>
வலமன் னிமயங் கிமுயங் குதலால்<br/>
நிலமன் னவருந் நெடுமால் வரைமேற்<br/>
குலமன் னவருங் குளிர்தூங் கினரே.             1079<br/>
<br/>
அகல்வா னிடையங் கிழிவா னவரும்<br/>
முகிலா றிழிவிஞ் சையரும் முடுகி்ப்<br/>
பகலா னொடுதா ரைபரந் தனபோற்<br/>
புகலா ரொளிபோந் ததுபொன் னகரே.             1080<br/>
<br/>
வடமே ருமுகட் டலரும் மலரும்<br/>
புடமே ருகலத் தலரும் மலருந்<br/>
தடமே ருளபொன் னவிழ்தா மரையும்<br/>
திடமே வியவிஞ் சையர்சிந் தினரே.             1081<br/>
<br/>
அணிவேண் டினர்கொள் ளவடுத் தனவும்<br/>
மணிவேண் டினர்கொள் ளவகுத் தனவும்<br/>
கணிவேண் டினநாள் கழியுந் துணையும்<br/>
பணிவேண் டினர்வீ திபரந் தனவே.             1082<br/>
<br/>
நறவுண் டொருபா னகுவா ரொருபாற்<br/>
புறவுண் டகலா வமிர்தம் புணர்வார்<br/>
உறவுண் டமரத் தொருபா லுறைவார்<br/>
பிறவுண் டையுமின் னனபின் னினவே.             1083<br/>
<br/>
இழிகின் றனர்விஞ் சையரெத் திசையும்<br/>
பொழிகின் றதுபொன் மழையும் மழையுட்<br/>
சுழிகின் றதுதொல் சனவெள் ளமதற்<br/>
கொழிகின் றதுநா முரையா ததுவே.             1084<br/>
<br/>
வேறு<br/>
<br/>
தாமரை முகத்தம னியக்குட மவற்றாற்<br/>
சாமரை முகத்தன மதக்களிறு தம்மேற்<br/>
பூமரை முகத்தெறி புனற்றிரை முகந்து<br/>
தூமரை முகத்தரசர் சென்றுபலர் சூழ்ந்தார்.             1085<br/>
<br/>
வண்டுபடு மாலையர் மடப்பிடிக டம்மேன்<br/>
கொண்டய லுழைக்கல மழைக்கண்மட வார்கள்<br/>
எண்டிசையு மெங்குமிட மின்றிமிடை வுற்றார்<br/>
கண்டவரை மேல்விரவு கார்மயிலொ டொத்தார்.             1086<br/>
<br/>
திவிட்டன் மணவறைக்கு வருகை<br/>
<br/>
மாளிகை நிரைத்த மணி மாடநகர் முன்னால்<br/>
ஆளியர சேந்துமணி யாசன மதன்மேற்<br/>
காளைகழல் வேந்தர்பலர் சூழ்தர விருந்தான்<br/>
நாளொடு பொலிந்தநகை மாமதிய மொத்தான்.             1087<br/>
<br/>
அங்கண யிராவண மிரண்டுட னெடுத்த<br/>
மங்கல மணிக்கலச நீர்சொரிய வாடிப்<br/>
பொங்குதிரை யொன்றிரு புயற்பொழிய வேந்தித்<br/>
தங்குபுனல் பெய்ததட மால்வரையொ டொத்தான்.             1088<br/>
<br/>
மன்னர்கள் சொரிந்தமணி நீரருவி யாடிப்<br/>
பின்னைமலர் மாரியகல் வானினவர் பெய்ய<br/>
மின்னவிர் விளங்குசுடர் வேல்விடலை யாடிப்<br/>
பொன்னணி புனைந்துபுது வேள்விநகர் புக்கான்.             1089<br/>
<br/>
சயம்பவையின் நீராட்டு<br/>
<br/>
மங்குன்மழை சூழுமணி மால்வரையின் மேலார்<br/>
கங்கைமுத னீரருவி கொண்டுகலி வானம்<br/>
எங்குமிட மின்றியெழில் விஞ்சைய ரிழிந்தார்<br/>
நங்கைமண நீரணியை நாமொழிவ தென்னோ?             1090<br/>
<br/>
ஆறுகுல மால்வரையின் மேலருவி நீரும்<br/>
வீறுபெறு மெல்லியலை யாட்டியபின் மீட்டு<br/>
நாறுமலர் நந்தன வனத்தனவொ டெல்லா<br/>
வேறுபடு பூமழையு மாடவிளை வித்தார்.             1091<br/>
<br/>
சாந்துசொரி மாரிபொழி கின்றதகை யோடும்<br/>
தேந்துவலை வீசியுளர் கின்றதொரு தென்றல்<br/>
வேந்தருல கோபிறிதொ ரூழிகொலி தென்று<br/>
மாந்தர்மருள் வாருமகிழ் வாருமுள ரானார்.             1092<br/>
<br/>
சயம்பவை மணவரை அடைந்தமை<br/>
<br/>
மங்கல வனப்பினதொர் கோடிமடி தாங்கி<br/>
அங்கொலி விசும்பினவர் தந்தவணி சேர்த்திப்<br/>
பங்கய முகத்தவர் பலாண்டிசை பராவச்<br/>
செங்கய னெடுங்கணவள் வேள்விநகர் சேர்ந்தாள்.             1093<br/>
<br/>
புரோகிதன் செயல்<br/>
<br/>
நங்கைமண வேள்விநக ரெய்துவதன் முன்னைப்<br/>
பொங்குபுரி நூலனலர் தாமரை புனைந்தான்<br/>
மங்கல வுழைக்கல நிரைத்தமண மாடம்<br/>
அங்கது புகுந்தழல் வளர்க்கிய வமைந்தார்.             1094<br/>
<br/>
மங்கலச் சடங்கு<br/>
<br/>
சாந்துமெழு கிட்டதட மாமணி நிலத்தைச்<br/>
சேர்ந்துதிகழ் பொன்னியல் சலாகைநுதி தீட்டிப்<br/>
பேர்ந்துமொரு கால் விரையி னான்மெழுகு வித்தான்<br/>
ஆய்ந்தமறை யோதியத னாரிட மறிந்தான்.             1095<br/>
<br/>
பருத்தமணி முத்தமண லாற்சதுர மாகத்<br/>
திருத்தியொரு பால்பணிய வைத்ததிடர் சூழத்<br/>
தருப்பையி னுனித்தலை வடக்கொடு கிழக்காய்ப்<br/>
பரப்பின னதற்குமொரு பாவனை பயின்றான்.             1096<br/>
<br/>
நான்முகன் வலத்தவ னிடத்துமொரு காவல்<br/>
மேன்முக மிருந்துகுண பால்வெறுவி தாகப்<br/>
பான்முறை பயின்றபரு திக்கடிகை பாய்த்தித்<br/>
தான்முறையி னோதுசமி தைத்தொழுதி சார்ந்தான்.             1097<br/>
<br/>
முகூர்த்தகாலத்தில் பலரும் வருதல்<br/>
<br/>
ஆயிடை நடுக்கட லுளானமர ராசான்<br/>
ஏயுடைய னாயசுர மந்திரி யெழுந்தான்<br/>
போயுடை விசும்பின்மதி யும்புகுது கின்றான்<br/>
மேயுடை யணிந்தகணி வேலையிது வென்றான்.             1098<br/>
<br/>
மணவேள்வி<br/>
<br/>
அங்குமுன் வளர்த்தவழ லேகடவு ளாக<br/>
மங்கையை மணக்குழுவின் முன்னைவரை வேந்தன்<br/>
கொங்குவிரி தாரவற்கு நீரொடு கொடுத்தான்<br/>
நங்கையொடு நாண்மலரு ளாளையு மடுத்தான்.             1099<br/>
<br/>
மன்னியழல் வேள்வியி லவற்குவல மாகப்<br/>
பின்னிய தருப்பைகள் பிடித்தவை விடுத்தாங்<br/>
கன்னமனை யாளொடயில் வேலவ னிருந்தான்<br/>
கன்னியொ டியைந்தகதிர் மாமதிய மொத்தான்.             1100<br/>
<br/>
கந்துளுமி ழுங்கரிய சூழ்புகைகள் விம்ம<br/>
வந்துசுட ரேந்திவல னேசுழல மாட்டி<br/>
அந்தணனு மங்கழ லமைத்துமிக வேட்டான்<br/>
மைந்தனு மடந்தையை மனத்தின்மிக வேட்டான்.             1101<br/>
<br/>
பொங்கழல்செய் வேள்விமுறை போற்றலு மெழுந்தான்<br/>
அங்கையி னணங்கினணி மெல்விரல் பிடித்து<br/>
மங்கையொடு காளைவல னாகவரு கின்றான்<br/>
கங்கையொடி யைந்துவருகார்க் கடலொடொத்தான்.             1102<br/>
<br/>
கைம்மலரின் வீரனவள் கைமுகிழ் பிடிப்ப<br/>
மெய்ம்மயி ரெறிந்துமணி வேர்நுத லரும்பிச்<br/>
செய்யதன சீறடிகள் செவ்வனிட மாட்டா<br/>
அம்மயிலி னாணதனை யாவரறை கிற்பார்.             1103<br/>
<br/>
தானத்தின் சிறப்பு<br/>
<br/>
பின்னுமுள வேள்விமுறை சென்றபல பேசி<br/>
என்னையவை நிற்கவெரி யோம்புதொழி லார்க்குப்<br/>
பொன்னொடு மணிக்குவியல் போந்துபொழி கின்றார்<br/>
கன்னிதமர் காளைதம ரென்றிவர் கலந்தே.             1104<br/>
<br/>
அங்கமிரு மூன்றுமறை நான்கலகில் கற்பம்<br/>
இங்குமுடி விஞ்சையென வின்னகரை கண்ட<br/>
பொங்கெரிய வேள்விவல்பு ரோகித னவற்குச்<br/>
சங்கநிதி யென்னநெதி மாரிதரு வித்தார்.             1105<br/>
<br/>
அருந்ததிகாட்டல்<br/>
<br/>
வானநெறி யெங்கும்வளர் சோதிவட மீனைக்<br/>
கானமயி லன்னவடன் முன்னைநனி காட்ட<br/>
யானுமிவள் போலுலகு காணவியல் வேனோ<br/>
ஈனமொடு நாணமில னோவென விகழ்ந்தாள்.             1106<br/>
<br/>
வேறு <br/>
வந்தவர் பாராட்டிச் செல்லல்<br/>
<br/>
எனமண வினைகள் செல்ல வின்னண மெய்து கென்று<br/>
புனவரை கான முன்னி மாதவம் போகு வாரும்<br/>
இனமலி செல்வ மற்று மிப்படி வருவ துண்டோ<br/>
கனவினு மென்ன மாந்தர் கண்டுமீள் வாரு மானார்.             1107<br/>
<br/>
பள்ளியறையைச் சேர்தல்<br/>
<br/>
இடிபடு முரசிற் சாற்றி யேற்பவ ராசை தீரச்<br/>
சுடர்விடு மணியின் மாரி பொன்னொடு சொரிய வேவிக்<br/>
கடிபடு நெடிய மாடங் கன்னியோ டேறி னானால்<br/>
முடிவுகொ ளுலக மெய்து மின்பமா மூர்த்தி யென்பான்.             1108<br/>
<br/>
காதல் வெள்ள வருணனை<br/>
<br/>
கழுமிய காக துண்டங் கமழ்தொறுங் காள மேகம்<br/>
குழுமிய தனைய மாடக் குவட்டிடை யமளி சேர்வார்<br/>
விழுமலர்ப் பிணைய லாளும் விடலையு மேரு நெற்றிச்<br/>
செழுமணிச் சிலைசென் றேறுந் தெய்வமா மிதுன மொத்தார்.             1109<br/>
<br/>
பொன்னியல் கொடியி னொல்கிப்<br/>
                   பூவணைப் பொருந்தும் பாவை<br/>
கன்னிநா ணொடுக்கங் காளை<br/>
                   கண்களி கொள்ள நோக்கிப்<br/>
பின்னவ ளொடுங்க வாங்கி்ப்<br/>
                   பெருவரை யகலஞ் சேர்த்தி<br/>
இன்னகை மழலை கேட்பா<br/>
                   னென்கொலோ வென்று சொன்னான்.             1110<br/>
<br/>
நின்றநா ணென்னுங் கன்னிச் சிறைவிண்டு காளை திண்டோட்<br/>
குன்றினாற் செறிக்கப் பட்ட குமரிநீ ரமிர்த யாறு<br/>
சென்றுதேன் பகர்ந்து செம்பொற் கலஞ்சிந்தித் திளைத்து விம்மி<br/>
அன்றவ னார்வ வெள்ளக் கடலிடை யழுந்திற் றன்றே.             1111<br/>
<br/>
பருவத்தா லரும்பிப் போதாய்ப் பையவே யலர்ந்து முற்றி<br/>
மருவித்தேங் கனிகொண் டுள்ளான் மனங்கொள வளிந்த காமத்<br/>
திருவொத்த களியின் றீஞ்சா றாரவுண் டார மாட்டார்<br/>
உருவத்தா லிருவ ராகி யுள்ளத்தா லொருவ ரானார்.             1112<br/>
<br/>
உலவிய வலங்கன் மாலை யொளிமல ருடைய மார்பிற்<br/>
குலவிய மணிமுத் தோடுங் குவிமுலைக் குவடு பாயக்<br/>
கலவியுங் களிப்புங் காமப் புலவியுங் கலந்து சால<br/>
நிலவிய மதுவுண் டார்போ னெஞ்சுண மயங்கி யிட்டார்.             1113<br/>
<br/>
அடிக்கலந் திருத்தி யம்மென் புரிகுழற் சுருளை நீவி<br/>
முடிக்கல ரணிந்து காதன் முகிழ்நகை முகிழ்ப்பப் புல்லிக்<br/>
கடிக்கணி யாய காளை கவான்மிசை யிருத்திக் காமர்<br/>
குடிக்கணி யாய கொம்பு கேட்கமற் றிதனைச் சொன்னான்.             1114<br/>
<br/>
வேறு <br/>
திவிட்டன் சயம்பவையின் நலம்பாராட்டல்<br/>
<br/>
செங்குவளை நாறுந் திருமேனி செவ்வாயும்<br/>
அங்குவளை யீரிதழு மாம்பலுமே நாறுமால்<br/>
இங்கிவளை முன்படைத்த தேவனென் னின்னுயிரைப்<br/>
பைங்குவளை மாலையாட் காளாய்ப் படைத்தானே.             1115<br/>
<br/>
அன்புருகு காமத் தீமாட்டி யளியவென்<br/>
என்புருக வேவ விணைநெடுங்கட் பூம்பாவை<br/>
முன்பெருகு முந்நீ ரமுதாய் விளைத்தினிய<br/>
மின்பருகு நுண்ணிடையார் மெல்லுருவங்கொண்டதே.             1116<br/>
<br/>
பான னெடுங்க ணிவையே பகழியா<br/>
வேனலுடை வேந்தன் வென்றிக்கு நோற்றானே<br/>
யானு மளியற்றே னித்துணையோர் காலமும்<br/>
தேனார் நறுமேனி தீண்டுதற்கு நோற்றேனே.             1117<br/>
<br/>
காவியா கின்ற கருமா மழைக்கண்ணி<br/>
மேவியா னுண்ணு மமிர்தாய் விருந்தாகி<br/>
ஆவியா கின்றா ளருமருந்து மாகின்றாள்<br/>
பாவியேன் பாவைக்கோ ராளேயா கின்றேனே.             1118<br/>
<br/>
செம்பவழ மேய்ப்பத் திகழ்ந்திலங்கு சீறடியின்<br/>
வம்பழகு நோக்கி வழிபடுவ தேசாலும்<br/>
அம்பவழ வாயு மளகஞ்சேர் வாணுதலும்<br/>
எம்பவமோ நுங்க யாமெம்மை யறியேமே.             1119<br/>
<br/>
வண்டே மடந்தை மணியைம்பான் மேவியிருந்<br/>
துண்டே யெனநுடங்கு நுண்மருங்கு நோவியீர்<br/>
தண்டேன் காணீருந் தளிர்மேனி நாற்றத்தாற்<br/>
பண்டேபோல் வந்து பயிலாது போமினே.               1120<br/>
<br/>
கள்ள மடநோக்கி தன்னைக் கரந்தனெ<br/>
துள்ளத்தின் வைப்பி னுருவ மதுகாணேன்<br/>
மெள்ளவென் றோளணைவா ளென்னும் விருப்பாரா<br/>
தெள்ளு மனத்தினுக் கெய்திற் றறியேனே.               1121<br/>
<br/>
காதலால் வந்தென் கவான்மே லிருப்பினும்<br/>
ஏதிலாள் போலு மிமைப்பி னிமையாதே<br/>
போதுலாம் வாண்முகமே நோக்கிப் பொலிவேனென்<br/>
மாதரா ணாணும்யான் வாழுமா றோரேனே.               1122<br/>
<br/>
வேறு<br/>
<br/>
உலம்பா ராட்டுந் தோளவ னொண்பூங் குழலாளை<br/>
நலம்பா ராட்டி நாகிள முல்லை நகுவிக்கும்<br/>
வலம்பா ராட்டி வந்ததொர்மா ரிப்புய லொத்தான்<br/>
குலம்பா ராட்டுங் கொம்புமொர் முல்லைக் கொடி யொத்தாள்.               1123<br/>
<br/>
காதலர் சோலையை அடைதல்<br/>
<br/>
தேனார் கோதைச் செங்கயல் வாட்கண் சிறைகொள்ள<br/>
ஊனார் வேலா னுள்ள மிழந்தா னுழையாரை<br/>
மேனாள் போல மெய்ப்பட மாட்டான் விளையாடும்<br/>
கானார் சோலைக் காவகப் புக்கான் கமழ் தாரான்.               1124<br/>
<br/>
சோலையில் நிகழ்ந்தன<br/>
<br/>
தண்டாரீன்று செந்தளி ரேந்தித் தழல்பூத்த<br/>
வண்டார் பிண்டி வார்தளிர் நீழன் மணிவட்டங்<br/>
கண்டாங் கேறிக் காரிகையோடு விளையாடிப்<br/>
பண்டான் கொண்ட பாவையார் பாடலிசை கேட்டான்.               1125<br/>
<br/>
வேறு <br/>
மகளிர் வரிப்பாட்டு<br/>
<br/>
வரைவேந்தன் மடமகளை மணியேர் மேனிநிறங் கொண்டு<br/>
விரையேந்து தளிரீனல் விழையாய் வாழி தேமாவே<br/>
விரையேந்து தளிரீனில் வேனிற் றென்ற லலர்தூற்ற<br/>
நிரையேந்து வடுநீயே படுதி வாழி தேமாவே.               1126<br/>
<br/>
அடிமருங்கி னரசிறைஞ்ச<br/>
                   வாழியாள்வான் பெருந்தேவி<br/>
கொடிமருங்கி னெழில்கொண்டுகு<br/>
                   ழையல்வாழி குருக்கத்தி<br/>
கொடிமருங்கி னெழில்கொண்டு<br/>
                   குழைவா யாயிற் பலர்பறிப்பக்<br/>
கடிமருங்கிற் புக்கலரே<br/>
                   காண்டி வாழி குருக்கத்தி.               1127<br/>
<br/>
வணங்கி வையந் தொழநின்ற<br/>
                  மன்னன் காதன் மடமகள்போல்<br/>
மணங்க ணாறும் பூம்பாவை<br/>
                   வளரல் வாழி நறுங்குரவே<br/>
மணங்க ணாறும் பூம்பாவை<br/>
                   வளர்த்தி யாயி லிளையராற்<br/>
கணங்க ளோடு பறிப்புண்டி<br/>
                   கண்டாய் வாழி நறுங்குரவே.               1128<br/>
<br/>
வேறு<br/>
<br/>
இன்னண மிளையவர் பாடக் கேட்டலும்<br/>
மன்னவன் மடமகண் முகத்து வாணிலா<br/>
மின்னியோ ரணிநகை முகிழ்த்து மீள்வது<br/>
கன்னவி றோளவன் கண்கொண் டிட்டவே.               1129<br/>
<br/>
சோலையினின்று மீளுதல்<br/>
<br/>
உழையவ ரடிமுதல் பரவ வொண்சுடர்க்<br/>
குழையவ ளொளிமனங் கவரக் கோடுயர்<br/>
மழைதவழ் மதலைய மாட மேறினான்<br/>
முழையம ரரியர சனைய மொய்ம்பினான்.               1130<br/>
 	 -------------<br/>
<hr noshade="" width="50%"/>
<center><h3> 9. அரசியற் சருக்கம் (1131 - 1154 ) </h3></center>

நாவியே கமழுந் தொங்க னகைமணி வயிரப் பூணான்<br/>
ஆவியி னகத்து ளாளு மருவரை யகலத் தாளுந்<br/>
தேவியே யாக வன்ன திருவொடு மிருவ ராவான்<br/>
பூவினுண் மடந்தை வந்து புகுந்தவா றுரைக்க லுற்றேன்.               1131<br/>
<br/>
ஒற்றன் கூற்று<br/>
<br/>
கண்மிசை கனிந்த ஒற்றன்கூற்று காதற்<br/>
                 களிப்படு செல்வ முந்நீர்<br/>
உண்மிசை யுக்கோர் நச்சுத்<br/>
                 துள்ளிவந் துறைப்ப தேபோல்<br/>
விண்மிசை யிழிந்து வந்த<br/>
                 வொற்றனோர் வெஞ்சொன் மாற்ற<br/>
மண்மிசை யிருந்த விஞ்சை<br/>
                 மன்னனை வணங்கிச் சொன்னான்.               1132<br/>
<br/>
விரைசெல லிவுளித் தேரோய் விஞ்சைய ருலக மாளும்<br/>
அரைசர்க டிகிரி யாளும் அச்சுவ கண்ட னோடும்<br/>
திரைசெல வுரறி ஞாலந் தின்னிய கடல்க ளேழுங்<br/>
கரைசெல வருவ போனம் மேல்வரக் கருது கின்றார்.               1133<br/>
<br/>
சடிமன்னன் கூற்று<br/>
<br/>
அரைசர்கள் வருக போக வதுபண்டே யறிந்து தன்றே<br/>
வரைசெறி சிங்க வேறு மணிவண்ண னழித்த ஞான்றே<br/>
விரைசெறி பொழில்கொள் சோலை விஞ்சைய ருலகிற் பட்ட<br/>
துரைசிறி தென்ன லோடு மொற்றனு முரைக்க லுற்றான்.               1134<br/>
<br/>
ஒற்றன் கூற்று<br/>
<br/>
அருளுமா றடிகள் கேண்மோ<br/>
                 வரியர சதனை யாரு<br/>
மருளுமா றிளைய காளை<br/>
                 வாய்பிளந் திட்ட வார்த்தை<br/>
தெருளுமா றொருவன் சொல்லக்<br/>
                 கேட்டலுஞ் சேணில் வாழ்வார்<br/>
வெருளுமா றுள்ள மெல்லாம் <br/>
                 வெருண்டுமெய் விதலை கொண்டார்.               1135<br/>
<br/>
விஞ்சைய ருலக மெல்லாம் வெய்துற விரிந்த மாற்றம்<br/>
அஞ்சினன் மறைத்துச் சின்னா ளமைச்சரி மஞ்சு வென்பான்<br/>
வஞ்சனைச் சீய மாய வார்கழ லவனைக் கூவி<br/>
எஞ்சலில் புகழி னானுக் கின்னண மிசைப்பித் தானே.               1136<br/>
<br/>
சொரிகதிர் வயிரப் பைம்பூ ணரசர்கள் பலருஞ் சூழ<br/>
எரிகதி ராழி யாள்வா னினிதினங் கிருந்த போழ்தின்<br/>
அரியது கேட்க வென்ன வரிகேது வென்பா னாங்குப்<br/>
பெரியதோர் வியப்புச் சென்று பட்டது பேசி னானால்.               1137<br/>
<br/>
அச்சுவகண்டன் சினங்கொள்ளல்<br/>
<br/>
கரியவன் வளைந்த வெள்ளை <br/>
                 யெயிற்றவன் காள மேகம்<br/>
பெரியதொன் றிரண்டு கொம்மைப் <br/> 
                 பிறைகவ்வி யிருந்த தன்னான்<br/>
அரியதங் கென்னை யென்னை <br/>
                 யெனவரி கேதுசொன்ன<br/>
உரையெதிர் கபில வட்டக் <br/>
                 கண்ணெரி யுமிழ்ந்த மாதோ.               1138<br/>
<br/>
மடித்தவா யெயிறு கவ்வி மருங்கினோர் வயிரக் கற்றூண்<br/>
அடித்தலி னசனி வீழ வருவரை நெரிவ தேபோற்<br/>
படித்தலை நடுங்க மற்றப் பரூஉத்திரள் வயிரத் தம்பந்<br/>
தொடித்தலை சிதைந்து நுங்கத் துகளெழுந் தொழிந்த தன்றே.               1139<br/>
<br/>
அரிகேதுவை அச்சுவகண்டன் இகழ்தல்<br/>
<br/>
விஞ்சைய ரதனைக் கண்டு மெய்பொதி ரெறிந்து விம்ம<br/>
வெஞ்சினங் கனன்று மீட்டும் விஞ்சைய னவனை நோக்கி<br/>
வஞ்சனை மனத்த ராய மனிசரை வலிய ரென்பாய்<br/>
அஞ்சினை பெரிது மேடா வென்றன னசனி யொப்பான்.               1140<br/>
<br/>
நிலத்திடை மக்க ளாற்ற னின்னைப்போ லஞ்சு வார்க்கு<br/>
மலைத்துணை பெருகிக் காட்டு மற்றதிங் கெம்ம னோர்க்கோர்<br/>
இலைத்தது மில்லை மன்னோ வென்றன் னிரண்டு திங்கள்<br/>
பிலத்திடை பொடித்த போலும் பிறழ்ந்திலங் கெயிற்றி னானே.               1141<br/>
<br/>
அரிகேதுவின் நினைப்பு<br/>
<br/>
கனைகதிர்க் கடகக் கையாற் கற்றிர ளுதிர வெற்றிச்<br/>
சினவழ லெறிப்ப நோக்கிச் சிவந்தனன் றெழித்த லோடு<br/>
மனநனி மயங்கி மற்ற விஞ்சைய ரஞ்ச நின்ற<br/>
நனைமல ரலங்கற் கேது நகைகொண்ட மனத்த னானான்.               1142<br/>
<br/>
அடுகுர லரச சீய மதனையோ ராம்பற் றாள்போல்<br/>
நொடிவரை யளவிற் கீறி நுனித்தது வியத்தல் செய்யாக்<br/>
கடிவரை யலங்கன் மார்பிற் காளையே பெரிய னென்று<br/>
தடவரை யனைய தோளான் றன்னுளே வியந்து நின்றான்.               1143<br/>
<br/>
இன்றிவ னனலும் போழ்தி னெதிர்நின்று கனற்றி யென்னை<br/>
சென்றவ னாற்ற றானே கண்டபின் றேறு மன்னறே<br/>
என்றுதன் மனத்தி லெண்ணி யியைந்தவா முகமன் சொல்லிக்<br/>
குன்றுடை யரசன் முன்னைக் கூப்பிய கைய னானான்.               1144<br/>
<br/>
திவிட்டனைக் கட்டிக் கொணருங்கள் என்ற அச்சுவக்கிரீவன் கட்டளையிடுமளவில் 
ஒருவன் வந்து சயம்பவையின் திருமணச் செய்தியைக் கூறியது<br/>
<br/>
அமர்நனி தொடங்கு மேனும்<br/>
                  ஆர்த்துநீர் கொணர்மி னென்று<br/>
குமரனைக் குறித்த வெஞ்சொற்<br/>
                  குறைசென்று முடியுமெல்லைத்<br/>
தமருளங் கொருவன் வந்து<br/>
                  சக்கிர வாளந் தன்னுள்<br/>
நமரது நிலையு நங்கை<br/>
                  போந்தது நடுங்கச் சொன்னான்.               1145<br/>
<br/>
அச்சுவகண்டன் மேன்மேலும் சினங்கொள்ளல்<br/>
<br/>
அடிகளிவ் வவனி தன்மே லிழிந்தது மணங்கோ டொப்பாள்<br/>
கடிவினை நிலையு மன்றே கண்டுவந் தொருவன் கூறச்<br/>
சுடுசொலிஃ தொழிக வென்று துணைச்செவி புதைத்து வல்லே<br/>
முடிமுத றுளங்கத் தூக்கி முனிவினை முடிவு கொண்டான்.               1146<br/>
<br/>
பெருகினான் வெகுளி கண்ணுட்<br/>
                  பிறந்தது பிறங்கு செந்தீ<br/>
உருகினான் போன்று தோன்ற<br/>
                  மயிர்த்துளை யுகுத்த தெண்ணீர்<br/>
திருகினா னெயிறு செவ்வாய்<br/>
                  கறித்தனன் றிசைக ளோடும்<br/>
அருகினோர் நடுங்க நோக்கி<br/>
                  யழனகை டுத்து நின்றான்.               1147<br/>
<br/>
மலைகளை மறித்து மற்றோர் மறிகட னடுவ ணிட்டவ்<br/>
வலைதிரை மகர முந்நீ ரதுவிது வாக்கு வேன்கொல்<br/>
உலகினை யுள்ளங் கைக்கொண் டுருளையா வுருட்டி யிட்டென்<br/>
பலபுனை மடந்தை தன்கீழ்ப் பதித்திடு வேன்கொ லென்றான்.               1148<br/>
<br/>
அச்சுவக்கிரீவன் அரசர் பலரை வருவித்தல்<br/>
<br/>
அனன்றனன் றவைகள் பேசி யமையுமவ் வரசர் தீமை<br/>
மனங்கொளப் படுவதாயின் மணிவரை யுலகின் வாழுஞ்<br/>
சனங்களைத் திரட்டிப் பின்னைத் தக்கதொன் றறிவ னென்றான்<br/>
சினங்கெழு காலன் மற்றோர் காலன்மேற் சிவந்த தொப்பான்.               1149<br/>
<br/>
அரசர் வடிவு<br/>
<br/>
சிறந்தெரி யனலோ டொப்பான்<br/>
                  பணிகொண்டு திசைக ளோடி<br/>
அறைந்தனர் முரசிற் சாற்றி<br/>
                  யறைதலு மரச ரெல்லாம்<br/>
மறைந்தன வுலக மென்ன<br/>
                  மாய்ந்தன திசைக ளென்னப்<br/>
பறந்தனர் விசும்பு போர்ப்பக்<br/>
                  கடற்படை பரப்பி வந்தார்.               1150<br/>
<br/>
அரசரின் செயல்<br/>
<br/>
மற்றவ ரடைந்து வெய்யோன் மலரடி வணங்கி நின்று<br/>
செற்றவ னிருந்த வாறுஞ் செங்கண்டீ யுமிழ்ந்த வாறும்<br/>
எற்றிய வயிரத் திண்டூ ணெரிந்திடை கிடந்த வாறும்<br/>
உற்றன பிறவு நோக்கி யுள்ளங்க ணடுங்கி யிட்டார்.               1151<br/>
<br/>
அரசர் கூற்று<br/>
<br/>
சுரியுளைத் துளைக ளாவி<br/>
                  விடுகின்ற சுழலுஞ் செங்கண்<br/>
கருமுகி னுடங்கு மின்போற்<br/>
                  புருவங்கண் முரிந்து நீங்கான்<br/>
பெரியதோர் முனிவு கொண்டான்<br/>
                  பிறையெயிற் றரியோ டொப்பான்<br/>
எரியினுள் விளிய லுற்றார்<br/>
                  யார்கொலோ வளிய ரென்பார்.               1152<br/>
<br/>
ஞாலமேற் றிரிந்து நாளு முயிர்களை நடுங்கப் பார்க்குங்<br/>
காலனைக் கதம்பட் டான்கொ லன்றெனிற் கற்ப மாள்வார்<br/>
மேலெனக் கிருப்பார் போலு மெனவெகுண் டனல்கின் றான்கொல்<br/>
வேலைநீ ருலகின் மற்றிவ் வெகுளிக்கு முதலென் னென்பார்.               1153<br/>
<br/>
ஊழிகள் பெயர்க்க லுற்றிவ் வுலகினைப் பிறிதொன் றாக்கி்<br/>
வாழுயி ரொருங்கு வாரி மறிகட னடுவட் பெய்வான்<br/>
சூழிய தொடங்கு கின்ற தாங்கொலோ சொல்லி னீடொன்<br/>
றாழியான் வெகுளிக் குண்டோ யாரிரை யாவ தென்பார்.               1154<br/>
<br/>
தானவ ரரக்கர் பண்டே தஞ்சமா மிவற்கு மண்மேல்<br/>
ஊனவர் மனித்த ரேக வுவனுக்கோர் துகளு மாகார்<br/>
வானவ ரிவற்கு மாறாய் வருபவர் மதிப்பி னில்லை<br/>
ஏனவர் முனிவு செய்வார் யார்பிற ருரைமி னென்பார்.               1155<br/>
<br/>
இற்றதிவ் வுலக மென்பா ரெரிந்தன திசைக ளென்பார்<br/>
அற்றன மகர முந்நீ ரகம்புலர்ந் தொழியு மென்பார்<br/>
மற்றினி மொழியல் வேண்டா வருவன வறிய லாகா<br/>
உற்றபி னறிது மென்றாங் குரையொழி வாரு மானார்.               1156<br/>
<br/>
அச்சுவக்கிரீவன் கூற்று<br/>
<br/>
அச்சமோ டுலக மின்றே யவிந்தன போன்று மென்பார்<br/>
நச்செரி நகையி னாலே நடுங்கின திசைக ளென்பார்<br/>
இச்சைகள் பிறந்த வாற்றா லினையன நினையும் போழ்தி்ற்<br/>
கச்சையங் களிநல் யானைக் காவலன் கனன்று சொன்னான்.               1157<br/>
<br/>
இரதநூ புரத்தை யாள்வான் <br/>
                  புதல்வியை யுனைவஞ் சித்துப்<br/>
 புரிமனு சர்க்கீ வாக்கே <br/> 
                  புகன்றனன் போலு மென்ற<br/>
உரைதனக் குரைத்த வாறே <br/>
                  யுரைத்தன னுலக மெல்லாம்<br/>
இரைதனக் கென்று மாற்றா <br/>
                  வெரிபடு வெகுளித் தீயான்.               1158<br/>
<br/>
மன்னரின் வீரக்கூற்று<br/>
<br/>
முரைசொலி முழையி னுள்ளான்<br/>
                  முழங்குகின் றதனோ டொப்ப<br/>
விரையொலி விளங்கு தாரான்<br/>
                  விளம்பிய வெகுளி மாற்றம்<br/>
அரைசர்க ளதனைக் கேட்டே<br/>
                  யிதனுக்கோ வடிக ளிவ்வா<br/>
றுரைசெல முனிவ தென்றோ<br/>
                  ரொல்லொலி யெழுந்த தன்றே.               1159<br/>
<br/>
செழுமல ரலங்கன் மார்பன் செங்கண்டீ யுமிழக் கண்டும்<br/>
எழுமலர்ந் தனைய திண்டோ ளிவைசுமந் திருப்ப தென்னே<br/>
கழுகுபோற் களத்து வென்று கதலிகை நடுது மன்றேல்<br/>
விழவயர் விசும்பி னார்க்கு விருந்தின மாது மென்பார்.               1160<br/>
<br/>
ஏவது செய்து வாழும் யாமுள மாக வெங்கோ<br/>
நோவது செய்து வேந்தர் நுனித்துயிர் வாழ்ப வாயிற்<br/>
சாவது போக வாழ்க்கை தவந்தலை நிற்ற லொன்றோ<br/>
வீவது செய்த லொன்றோ நமக்கினி விளைவ தென்பார்.               1161<br/>
<br/>
நாண்டொழின் மகளிர் முன்னும் நகைக்கிளை யாயத் துள்ளும்<br/>
வீண்டொழில் விளம்பி யென்னை வீரங்கள் வெறிய வாக<br/>
ஆண்டொழில் புகுந்த தம்மா வதோவினி தாயிற் றென்று<br/>
தூண்டொழில் வளரத் தத்தந் தோள்களை நோக்கு கிற்பார்.                1162<br/>
<br/>
நாள்வடுப் படாமை நம்மைப் புறந்தந்தாற் குதவி நங்கள்<br/>
டோள்வடுப் படாமை மன்னன் புகழ்வடுப் படுத லுண்டோ<br/>
வாள்வடுப் பிளவு போலுங் கண்ணியை மகிழ்ந்த காளை<br/>
கேள்வடுப் படரும் பூசல் கேட்டிரா நாளை யென்பார்.               1163<br/>
<br/>
இனியிருந் தென்னை பாவ மெழுமின் போய்ப் பொருது மென்பார்<br/>
முனிவன செய்த வேந்தன் முடித்தலை கொணர்து மென்பார்<br/>
கனிவளர் கிளவி யாளைக் கைப்பற்றித் தருது மென்பார்<br/>
பனிவரை யரசர் மாற்றம் பற்பல பரிதி வேலோய்.               1164<br/>
<br/>
கனகசித்திரன் அச்சுவ கண்டனுக்கு கூறிய உறுதி<br/>
<br/>
சினமெனப் பட்ட தீயுட் பிறந்தது செருக்கு நன்னீர்<br/>
மனவுண வுண்டு மானப் பூநின்ற வயிர வொள்வாள்<br/>
அனலதொன் றகத்த தாக வாரமர் குருதி வேட்டுக்<br/>
கனல்வதோர் கால வொள்வாள் கடைக்கணித் தொருவன் சொன்னான்.               1165<br/>
<br/>
தோள்களைத் தகர்த்து வீக்கித்<br/>
                  துணைக்கரங் கொட்டி யார்த்து<br/>
வாள்களைத் துடைத்து நோக்கி<br/>
                  வகைசெய்வ தெளிதி யார்க்கும்<br/>
நீள்கதி ரிமைக்கு மொள்வாண்<br/>
                  முகம்பெற நெருப்புச் சிந்தித்<br/>
தாள்களை வெதுப்பும் வெம்போர்<br/>
                  தாங்குவ தரிய தென்றான்.               1166<br/>
<br/>
தானவ ரெனினு மிப்போ ரிழந்து போய்த் தரணி வாழும்<br/>
ஊனம ருலக மாளு மூழியொன் றிதுவன் றாயில்<br/>
வானவ ருலகு மண்ணும் வந்துநின் வாயில் பற்றி<br/>
ஈனமொ டுறங்கக் காட்டி யிடுவன்யான் றெளியிய தென்றான்.               1167<br/>
<br/>
வாளினாற் செருவுண் டேனு மாயமற் றாகு மேனுந்<br/>
தோளினா லாகு மேனுஞ் சொல்லெலா மொழிக மற்றக்<br/>
காளைதன் னுயிரி னோடுங் கன்னியைக் கொணர்ந்து தந்து<br/>
தாளிலே யிட்ட பின்றைத் தவிர்கநின் சீற்ற மென்றான்.               1168<br/>
<br/>
ஆளிகட் கரச னாங்கோர் குறுநரி யறிவில் லாத<br/>
மீளிமை பொறாது வெம்பி வெகுண்டெழு கின்ற தென்றால்<br/>
நாளினு நங்கள் போல்வார் நகைசெயப் படுவ தன்றே<br/>
வாளொளி வயிர மின்னு மணிமுடி மன்னர் கோவே.               1169<br/>
<br/>
ஆதலா லெங்க ளாலங் காவதொன் றில்லை யாயிற்<br/>
போதுலா மலங்கன் மார்ப பொருவது பொருந்திற் றென்னும்<br/>
காதலான் கனக சித்திரன் கட்டுரை யதனைக் கேட்டே<br/>
கோதிலா மாரி பெய்த கோடையங் குன்ற மொத்தான்.           1170<br/>
<br/>
வச்சிரகண்டன் கூற்று<br/>
<br/>
மற்றவ னுரைத்த போழ்தின் வச்சிர கண்ட னென்பான்<br/>
கொற்றவற் கிளைய காளை கோத்தொழிற் பாகம் பூண்டான்<br/>
இற்றதா லெங்க ளாண்மை யாங்களு மிழிந்து நிற்பச்<br/>
செற்றதோர் படையுண் டாயிற் றென்றுகண் சிவந்திட்டானே.           1171<br/>
<br/>
மகரமால் கடலை யல்லாற் சிறுகய மதலை சேரா<br/>
சிகரமால் யானை வேந்தே தானவர் செருவன் றாயின்<br/>
நிகரலா நீசர் தம்மேல் நீசெலற் பால தென்று<br/>
புகரெரி யவிக்க லுற்றான் பொழிமழை பொழிவ தொத்தான்.           1172<br/>
<br/>
அச்சுவகண்டன் கோபந் தணிந்தமை<br/>
<br/>
வேறுவே றாகி நின்று வெஞ்சினஞ் செருக்கி விஞ்சைக்<br/>
கேறனான் றம்பி மாரு மக்களு மின்ன போல்வ<br/>
கூறினார் கூற லோடுங் குரையழ லவிவ தேபோல்<br/>
ஆறினா னென்னை செய்யு மாயபண் பதுவ தானால்.           1173<br/>
<br/>
அவன் மந்திரசாலையை அடைதல்<br/>
<br/>
அரசர்க ணெறியிற் கண்டீர் <br/>
                  யாம்பிழைப் பிலாமை யென்று<br/>
முரசென வதிரும் பேழ்வாய் <br/>
                  முழங்கிசை மொழியிற் சாற்றி<br/>
வரைசெறிந் தனைய தோளான் <br/>
                  மந்திர சாலை சேர்ந்தான்<br/>
உரைசெறிந் தங்குப் பட்ட <br/>
                  சூழ்ச்சியு முணர்ந்து போந்தேன்.           1174<br/>
<br/>
அரிமஞ்சுவின் கூற்று<br/>
<br/>
கன்னிதன் றிறத்துச் சீறிக் காவலன் கனலக் கண்டீர்<br/>
என்னினிக் கருது கின்ற தென்றன னெரியு மாழி<br/>
மன்னவற் குணர்வுங் கண்ணு மாற்றலும் வலியுந் தோளும்<br/>
அன்னவ னமைச்சர்க் கேறா மவனரி மஞ்சு வென்பான்.           1175<br/>
<br/>
தூமகேது கூறியது<br/>
<br/>
அணிநகர் மேக கூட மதனையாண் டரிய செய்கை<br/>
துணிபவன் றூம கேது சொல்லுவா னென்ன சொன்னான்<br/>
மணிவரைப் பிறந்து மாண்ட வருங்கல மன்னர் கோமான்<br/>
பணிவரை யன்றி யாரே பெறுபவர் பகர்மி னென்றான்.           1176<br/>
<br/>
அங்கார வேகன் கூறியவை<br/>
<br/>
வரைதன்மேற் றழலின் பேரார்<br/>
                 வளநக ரதனை யாளும்<br/>
அரசனங் கார வேக<br/>
                 னதனைக்கேட் டழன்று சொல்வான்<br/>
இரதநூ புரத்தை யாள்வா<br/>
                 னிகழ்ந்தனன் பெரிது நம்மைப்<br/>
பொருதவன் கிளையை முந்நீர்ப்<br/>
                 புறங்கரைப் படுத்து மென்றான்.           1177<br/>
<br/>
அரிசேனன் கூறியது<br/>
<br/>
மல்லினான் மலர்ந்த மார்பீர் <br/>
                 மறைந்துநா மிருந்து வல்ல<br/>
சொல்லினால் வெல்ல லாமேற் <br/>
                 சொல்லுமி னின்னு மன்றி<br/>
வில்லினால் விரவு தானைச் <br/>
                 செருவினுள் வீரந் தன்னால்<br/>
வெல்லலா மென்னி னென்னை <br/>
                விடுமின்போய்ப் பொருவ லென்றான்.           1178<br/>
<br/>
பூவினும் பொருதல் வேண்டா<br/>
                 சூழ்ச்சியே பொருந்த நோக்கி<br/>
யாவது காண்ட லாகு<br/>
                 மரசர்க்கு நீதி யென்று<br/>
சாவதை யஞ்சு வார்க்குந்<br/>
                தகைமையில் லவர்க்கு மன்றே<br/>
ஓவுத லின்றி யோதி<br/>
               வைத்ததங் கொருவ னென்றான்.           1179<br/>
<br/>
அழலவி ரலங்கல் வேலோ<br/>
                 னவ்வரி சேன னென்பான்<br/>
கழலவன் காதற் றோழன்<br/>
                 கனன்றவன் கருதிச் சொன்ன<br/>
மொழியெதி ருலக மாள்வா<br/>
                 னுவந்தவன் முகத்தை நோக்கிப்.<br/>
பழிபெரி தொழியச் சொன்னான்<br/>
                 படைத்திற லாள னென்றான்.           1180<br/>
<br/>
கருடத்துவசன் கூறியது<br/>
<br/>
பொருவதோ வெளிதி யாங்கள்<br/>
                 பொருந்திற முரைமி னென்னை<br/>
மருவிய மனிதப் போரோ<br/>
                 வான்கெழு தெய்வப் போரோ<br/>
இருமையி னியன்ற போரோ<br/>
                 யாதுநாந் துணிவ தென்றான்<br/>
விரிசிறை யுவணஞ் சேர்ந்த<br/>
                 வென்றிநற் கொடியி னானே.           1181<br/>
<br/>
செப்பிய மாற்றங் கேட்டே<br/>
                 திறற்சிரீ சேன னென்பான்<br/>
திப்பியர் புகழுஞ் செல்வத்<br/>
                 திருநிலை யகம தாள்வான்<br/>
அப்படித் தாயிற் கேண்மி<br/>
                 னறிந்தவ ரறைந்த வாறென்<br/>
றிப்படை நிலைமை யோரா<br/>
                 னெடுத்தெடுத் தியம்பு கின்றான்.           1182<br/>
<br/>
பொருப்படைத் தொகையோர் மூன்று<br/>
                 போர்த்தொழி றானு மூன்றே<br/>
மருவுடை மனுடந் தெய்வ<br/>
                 மிருமையு மென்ன மற்ற<br/>
வெருவுடைப் படையின் குப்பை<br/>
                 மேலது நான்கு வீற்ற<br/>
திருபடை யொழிந்து நின்ற<br/>
                 விவையும்பாங் குடைய வென்றான்.           1183<br/>
<br/>
அத்திர மாதி யாக வோதிய நான்கு விஞ்சை<br/>
தொத்தெரி சுடரு மொள்வா ளெனவிரண் டாகு முன்னாம்<br/>
வைத்தவுட் கடைய தேனை யொழிந்தது பரம மாயை<br/>
இத்திறத் தினைய வென்றா னெரிமணி யிமைக்கும் பூணான்.           1184<br/>
<br/>
படைக்கல விகற்பும் போரின்<br/>
                 பகுதியும் பரப்பி னாங்கண்<br/>
இடைப்புகுந் துரைப்பிற் சாலப்<br/>
                 பெருகுமஃ திருக்க வென்று<br/>
நடப்பது மக்க ளோடு<br/>
                 மக்கட்போர் நல்ல வேனும்<br/>
புடைப்பில புகுது மாயிற்<br/>
                 புறனுரை புணர்க்கு மென்றான்.           1185<br/>
<br/>
விஞ்சையர் பொருவ ராயில் விஞ்சையிற் பொருது மன்றி்<br/>
வஞ்சனை யின்றி மக்கள் பொருபவேன் மக்கட் போரே<br/>
எஞ்சுத லின்றி யேற்ற பொருதுமென் றின்ன சூழ்ந்து<br/>
நஞ்சனாற் குரைப்பக் கேட்டு நன்றது துணிமி னென்றான்.           1186<br/>
<br/>
ஆய்ந்தவ ரோடு போதந் தாழியா னருவிக் குன்றிற்<br/>
காய்ந்துவந் திறுத்த பின்றைக் கடிநகர் நமது தன்மேற்<br/>
சேந்தெரித் திடுது மென்று தென்மலை யரசர் சென்றார்<br/>
வாய்ந்துமற் றொழிந்த மன்னர் மேல்வர வலித்து நின்றார்.           1187<br/>
<br/>
சடிமன்னன் ஒற்றன் மொழிகளை மற்றவருக்கு அறிவித்தல்<br/>
<br/>
ஒற்றனாங் குரைப்பக் கேட்டே யொளியவன் பெயர னோடு்ஞ்<br/>
சுற்றமா யவருஞ் சூழ்நீர்ச் சுரமைநா டுடைய கோவும் <br/>
மற்றவன் புதல்வர் தாமும் வருகென வந்தார் மாற்றம்<br/>
உற்றவா றறியச் சொன்னா னொளிவரை யரசர் கோவே.           1188<br/>
<br/>
பயாபதியைச் சார்ந்தவர் சிந்தனை<br/>
<br/>
விச்சையின் செருக்கி னாலும் வீங்குதோட் டருக்கி னாலு<br/>
கச்சையங் களிற்றோ டேனைக் கவனமா வலத்தி னாலுங்<br/>
அச்சுவக் கிரீவ னாதி அரசர்க ளழன்று வெம்போர்<br/>
நச்சிமேல் வருப வாயி னன்றது போல்வ துண்டோ.           1189<br/>
<br/>
எரியெனச் சுரிந்த கேசத் திருளெனத் திரண்ட மேனிப்<br/>
பெரியன வளைந்த வெள்ளை யெயிற்றினர் பிலங்கொள் வாயர்<br/>
அரியன செய்ப வன்றே யசுரரென் றுருவு கண்டே<br/>
இரிவன ரோடு வாரு ணம்மையு மெண்ணிற் றென்பார்.           1190<br/>
<br/>
எரிபொங்க வெழுந்த வெள்ளை<br/>
                 யெயிற்றிடை யிலங்க நக்குப்<br/>
புருவங்க ணெறிய வேற்றிப்<br/>
                 புகுந்துநாம் வெருட்டும் போழ்தில்<br/>
உருவங்கள் பெரிய வாறு<br/>
                 முள்ளங்கள் சிறிய வாறுஞ்<br/>
செருவங்கண் விளைந்த போழ்திற்<br/>
                 காட்டுதுந் தெருட்டி யென்பார்.           1191<br/>
<br/>
இமையவ ரரசன் றானு மிகல்செயக் கருதி வந்தால்<br/>
அமையுமஃ தஞ்ச லாமோ யாண்கட னதுவ தானால்<br/>
நவையின ருளரென் றஞ்சி நடுங்கினர் தமக்கு நாளுஞ்<br/>
சுவைபெறு தோளும் வாளுஞ் சொல்லுமின் சுருங்க வென்பார்.           1192<br/>
<br/>
மானமர் நெடுங்க ணார்தம் மனமென வெஃகி மைந்தர்<br/>
ஊனமி லகல மூழ்கி யுள்ளுறச் சிவந்த வொள்வாள்<br/>
ஈனமா மருங்கி னாரா திரைக்கிடந் தனல்ப வின்று<br/>
தானவர் குருதி மாந்தித் தம்பசி தணியு மென்பார்.           1193<br/>
<br/>
ஆள்வரை யனைய தானை யச்சுவக் கிரீவ னென்னு<br/>
நீள்வரை மருங்கிற் றாழ்ந்த திருவெனு மருவி நீத்தந்<br/>
தாள்வரை யிழிந்து வந்து தகைமணி நீல வண்ணன்<br/>
வாள்வரை யகல மென்னுங் கருங்கடன் மடுக்கு மன்றே.           1194<br/>
<br/>
ஆதலா லதனு ணாமு மயிற்படைப் புணைகள் பற்றி<br/>
யேதிலா மன்ன ரென்னு மிருமரக் கடப்பு வாரி<br/>
மீதுலாம் வெகுளி யென்னும் வெவ்வழன் முழங்க மாட்டிக்<br/>
காதலார் கண்கள் பூப்பக் காய்த்துதுங் கைகோ ளென்பார்.           1195<br/>
<br/>
அருக்க கீர்த்தி கூறியது<br/>
<br/>
உயிரினு மதிக்கற் பால <br/>
                 துள்ளப்பே ருறையி னுள்ள<br/>
தயிறரும் பனிக்குந் திண்மை <br/>
                 யானநா ணதனை யேற்றி<br/>
வயிரவின் மனத்த தாகக் <br/>
                 கையது வையங் காக்குஞ்<br/>
செயிரில்வில் லதனை நோக்கிச் <br/>
                 செங்கதிர்ப் பெயரன் சொன்னான்.           1196<br/>
<br/>
அடுந்திறல் வெகுளிக் காற்றோ<br/>
                 டருக்கப்பே ருடைய மேகங்<br/>
கொடுஞ்சிலை குலவக் கோலிக்<br/>
                 குருதிநீர் வெள்ள மோடக்<br/>
கடுங்கணை யென்னுந் தாரை<br/>
                 கலந்துமேற் பொழிய வேந்தர்<br/>
நடுங்கினர் பனிக்கும் போழ்தி<br/>
                 னம்மையு மறிவ தென்றான்.           1197<br/>
<br/>
விசயன் கூற்று<br/>
<br/>
அலைகடல் வண்ணன் றம்மு னலர்குழை புரளுங் காதிற்<br/>
சிலைபடு வயிரத் தோளான் செங்கதிர் முறுவ றோன்றி்<br/>
இலைபடு வயிரப் பைம்பூ ணிமையவ ரல்ல ராயின்<br/>
மலைபடு கிருமி யோநம் மாறுநிற் பனக ளென்றான்.           1198<br/>
<br/>
வானவர் மருள நாஞ்சின் மற்றிது மடுத்து மாற்றார்<br/>
தேனம ரகல மென்னுஞ் செறுவுசெஞ் சால்கள் போக்கி<br/>
ஊனமர் குழம்பு பொங்க வுழுதிட்டு வென்றி வித்தி்<br/>
ஏனவர் செவிக ளார விரும்புகழ் விளைப்ப னென்றான்.           1199<br/>
<br/>
திவிட்டன் கூற்று<br/>
<br/>
இன்னன பிறவு மேனை யிருநிலத் தரசர் பேச<br/>
மன்னவ குமரன் மாமன் மலரடி வணங்கி வாழ்த்தி<br/>
மின்னொடு விளங்கு வேலோ யுளங்கொடு விளம்பி யென்னை<br/>
என்னொடு படுவ தன்றே யினியிப்பால் வருவ தென்றான்.           1200<br/>
<br/>
சடிமன்னன் திவிட்டனுக்கு மந்திரம் கொடுத்தது<br/>
<br/>
ஆங்கவன் மொழிந்த போழ்தி<br/>
                 னமையுமிஃ தறிவ தன்றே<br/>
தேங்கம ழலங்கன் மார்ப<br/>
                 வினிச்சிறி துண்டு நின்ற<br/>
தோங்கிய விஞ்சை நின்னா<br/>
                 லுள்ளத்துக் கொள்ளற் பால<br/>
ஈங்கிவை யென்ன லோடு<br/>
                 மிறைவனைத் தொழுது கொண்டான்.           1201<br/>
<br/>
திவிட்டன் மந்திர தேவதைகளுக்கு இட்டபணி<br/>
<br/>
மந்திர வெழுத்து வள்ள<br/>
                 லுள்ளத்துப் பொறித்த போழ்தே<br/>
அந்தர விசும்பிற் றெய்வ<br/>
                 மணுகின பணியென் னென்னா<br/>
வெந்திறல் விஞ்சைக் கேற்ற<br/>
                 வியன்சிறப் பியற்றி வேலோன்<br/>
நுந்தொழில் புகுந்த போழ்தி<br/>
                 னோக்குமி னெம்மை யென்றான்.           1202<br/>
<br/>
அச்சுவகண்டன் விடுத்த தூதுவர் வருகை<br/>
<br/>
ஓதிய விஞ்சை வாய்ப்ப வுலகடிப் படாது நின்ற<br/>
வாதிசா லமர கற்ப மாமென வமருங் காலைத்<br/>
தூதுவ ருருவக் காளை செவிசுடு சரம்பெய் தூணி<br/>
மாதிரத் தொசிந்த வேபோல் வந்தொருங் கிருவர் நின்றார்.           1203<br/>
<br/>
தூதுவர் கூற்று<br/>
<br/>
பொன்னவிர் திகிரி யாளும்<br/>
                 புரவல னுருவப் பைந்தார்<br/>
மன்னவன் றமரம் யாமே<br/>
                 வாய்மொழி கேண்மின் மன்னீர்<br/>
கன்னியைத் தருதி ரோவக்<br/>
                 கன்னியை மகிழ்ந்த காளை<br/>
இன்னுயிர் தருதி ரோவிவ்<br/>
                 விரண்டிலொன் றுரைமி னென்றார்.           1204<br/>
<br/>
திவிட்டன் கோபங் கொள்ளுதல் <br/>
<br/>
வேறு<br/>
<br/>
கடுத்தவர் கன்னிபே ருரைக்கக் கண்களுட்<br/>
பொடித்தன புகைத்திரள் பொழிந்த தீப்பொறி<br/>
அடுத்தெழு கின்றதோ ராவி யாரழன்<br/>
மடுத்தது மனத்திடை மைந்தற் கென்பவே.           1205<br/>
<br/>
விசயனது சினம்<br/>
<br/>
கண்கன லுமிழ்ந்துதம் புலமுங் காணல<br/>
வெண்கதிர் மணிமுத்தம் விதிர்க்கும் மேனியன்<br/>
புண்களு ளெஃகெறிந் தனைய புன்சொலால்<br/>
விண்களை வெதுப்பினன் வீர னென்பவே.           1206<br/>
<br/>
நகுதொறு மழற்கொடி நடுங்கு நுண்டுளி<br/>
உகுதொறு மயிர்த்துளை யுயிர்க்கும் வெம்புகை<br/>
புகுதொறுஞ் செவிசுடு புன்சொ லாரழன்<br/>
மிகுதொறும் விசும்புற நிமிர்ந்து காட்டினான்.           1207<br/>
<br/>
தோற்றமுஞ் சுடரொளி வடிவு முன்னிலா<br/>
வேற்றுமை யுடையவாய் விரிந்து தோன்றின<br/>
மாற்றமஃ தொழிந்தனன் மனித்த னன்மையைத்<br/>
தேற்றினன் றிருமகிழ் தெய்வக் காளையே.           1208<br/>
<br/>
அமரர் செயல்<br/>
<br/>
மாண்டன மாற்றலர் நாள்கள் பூமகள்<br/>
ஈண்டுவந் திவனொடு திளைக்க லுற்றனள்<br/>
காண்டுமிக் காளைதன் கன்னிப் போரெனா<br/>
ஈண்டினர் விண்ணிடை யமர ரென்பவே.           1209<br/>
<br/>
திவிட்டனது கட்டளை<br/>
<br/>
தூதுவர் முறைப்படுந் தொன்மை யாலிவண்<br/>
தீதுரை கொணர்ந்துநஞ் செவிகள் சுட்டவிப்<br/>
பேதையர் பிழைத்தது பொறுக்கல் வேண்டுமாற்<br/>
போதலே பொருளிவர் போக போகவே.           1210<br/>
<br/>
மற்ற வேந்தர் கூற்று<br/>
<br/>
வில்லவன் மொழிதலும் வீர வேந்தர்கள்<br/>
ஒல்லென வொலித்தெழுந் துடன்று சொல்லுவார்<br/>
கல்லுயர் கருவரை கருதி யாமிவை<br/>
சொல்லிய தனெச்சிலர் சுருங்கச் சொல்லினார்.           1211<br/>
<br/>
ஆழியு மகலத்த திருவும் வாங்கியிப் <br/>
பாழியந் தோளினான் பால வாக்கினால்<br/>
ஏழையு மெம்மையு மறியு மென்றனர்<br/>
வாழைமேல் வயிரங்கூர்த் தனைய மாண்பினார்.           1212<br/>
<br/>
வாணிலா மணிநகை முறுவ லாடிறத்<br/>
தேணிலா ரியம்புவ தியம்பி னல்லது<br/>
காணலா மெல்லையுட் புகுந்து கட்டுரை<br/>
பேணலாம் பிறபிற பீடு காண்பதே.           1213<br/>
<br/>
கலைமிசை யினியசொற் கன்னி காளைதன்<br/>
இலைமிசை யலங்கன்மார் பிசையக் கேட்டுமோர்<br/>
மலைமிசை மறைந்துவா யுரைக்கும் வல்லதிற்<br/>
சிலைமிசைத் தோளினான் சேவ கங்களே.           1214<br/>
<br/>
துன்னிவந் திவனடி தொழுவ னேலுயிர்<br/>
தன்னதா மன்றெனிற் றனதன் றாதலான்<br/>
மன்னுயி ருவக்குமோ மானம் வேண்டுமோ<br/>
வென்னவ னுவப்பதென் றெண்ணி வம்மினே.           1215<br/>
<br/>
தூதுவர் செல்ல அசரீரி கூறியது<br/>
<br/>
என்றவர் மொழிதலு மெழுந்து தூதுவர்<br/>
சென்றன ராயிடைத் தெய்வ வாய்மொழி<br/>
வென்றுவீற் றிருக்குமிவ் விடலை யேயென<br/>
நின்றது நிலமகள் பரிவு நீங்கினாள்.           1216<br/>
<br/>
வரிவளை முரன்றன வான துந்துபி<br/>
திரிவன வறைந்தன செங்கண் டீப்பட<br/>
முரிவன வீரர்தம் புருவ மூரிவிற்<br/>
பரிவிறை யின்றிவன் பாடி வட்டமே.           1217<br/>
<br/>
நன்னிமித்தங்கள்<br/>
<br/>
ஆளியே றனையவ னணிபொன் மேனிமே<br/>
னீளொளி தவழ்ந்தது நெடுங்க ணேழையர்<br/>
தோளுமங் கிடவயிற் றுடித்த வீரர்கை<br/>
வாளும்பூ நின்றன மலர்ந்த துள்ளமே.           1218<br/>
<br/>
பகைப்புலத்தில் தீயசகுனம்<br/>
<br/>
அரசிளங் குமரனை யனற்று மாற்றலர்<br/>
முரசினுண் மணியர வுறைந்த முத்தணி<br/>
நிரைசுடர் நெடுங்குடை யகடு நெய்கனி<br/>
பிரசங்கள் புரைபுரை விலங்கப் பெய்தவே.           1219<br/>
<br/>
கதிர்மணித் தேர்க்கொடிஞ் சேறிக் காக்கைகள்<br/>
எதிரெதிர் சிலம்பின வெரிந்த மாதிரம்<br/>
உதிரநீர்ப் புதுமழை சொரிந்த துச்சியின்<br/>
அதிர்தரு கவந்தங்க ளாடி யிட்டவே.           1220<br/>
<br/>
விடவரு மியல்புக டிரிந் மெல்லியன்<br/>
மடவர லவரொடு மாறு பட்டனர்<br/>
படவர வல்குலார் காதிற் பயெனச்<br/>
சுடர்தரு குழகடா மழிந் "சார்ந்தவே.           1221<br/>
<br/>
தூவொளி மணிமுடி முகத்த கிம்புரி<br/>
நாவளைக் கொண்டன நாம வென்றிவேல்<br/>
பூவொளி மழுங்கின போர்செ யாடவர்<br/>
ஏவிளை கொடுஞ்சிலை யிற்று வீழ்ந்தவே.           1222<br/>
<br/>
உள்ளடி யுமைத்துமைத் தழன்ற மேனியுங்<br/>
கள்ளவிழ் கண்ணியுங் கரிந்த கண்களும்<br/>
எள்ளுநர்க் கிடவயிற் றுடித்த வேழையர்<br/>
வள்ளிதழ்க் கடுங்கணும் வலந்து டித்தவே.           1223<br/>
<br/>
பகைமன்னர் உறுதி<br/>
<br/>
வானமீ னுச்சியு ணின்ற மாற்றலர்<br/>
தானையு ணடுவுவீழ்ந் ததிரத் தங்களுக்<br/>
கூனமுண் டென்பதை யுணர்ந்து முள்ளிடை<br/>
மானமஃ தொழிந்திலர் மறங்கொண் மன்னரே.           1224<br/>
<br/>
வேறு <br/>
தூதுவர் உரைகேட்ட அச்சுவகண்டன் செயல்<br/>
<br/>
போகிய தூதுவர் பொன்னவி ராழியொ<br/>
டேகிய நாளுடை யாற்கிது வாலென<br/>
ஆகிய வாய்மொழி கூறலு மாயிடை<br/>
நாகம ழன்றெறி நச்சென நக்கான்.           1225<br/>
<br/>
மண்டிணி மாநில மன்னரை மால்வரை<br/>
ஒண்டொடி தாதையொ டூழுயிர் வௌவித்<br/>
திண்டிறல் பேசிய வச்சிறி யானையுங்<br/>
கொண்டனிர் கூடுதி ரோகடி தென்றான்.           1226<br/>
<br/>
படை எழுச்சி<br/>
<br/>
ஆழியி னானது கூறலு மாயிடை<br/>
வாழிய ரோவென மால்வரை வாழ்பவர்<br/>
சூழிய வானைகள் மாவொடு தேர்பல<br/>
தாழலர் பண்ணினர் தாமு மெழுந்தார்.           1227<br/>
<br/>
காரணி கண்முர சார்த்த கறங்கின<br/>
நீரணி சங்க நிரைந்தன வெம்பறை<br/>
தாரணி தானை சிலம்பின தாழ்ந்தனர்<br/>
போரணி விஞ்சையர் பூமியின் மேலே.           1228<br/>
<br/>
வேறு<br/>
<br/>
குடையுங் கொடியுங் குளிர்சா மரையும்<br/>
படையும் முடியும் பலசின் னமுமே<br/>
இடையும் புடையும் மிருபா லகமும்<br/>
அடையும் படையும் மறிதற் கரிதே.           1229<br/>
<br/>
வேறு<br/>
<br/>
பொன்றவழ் தேர்கலி மாவொடு போதகம்<br/>
என்றிவை யெங்கு மிடம்பி வின்றி<br/>
நின்றன நின்றது வாட்படை யப்படை<br/>
சென்று பெருந்திசை யார்த்திசை யார்த்தார்.           1230<br/>
<br/>
கொண்டல் கிளர்ந்து பரந்து பெருங்கடல்<br/>
மண்டுவ போன்மண மாநகர் முன்னி<br/>
விண்டவழ் மின்னிடு வாளினர் வில்லினர்<br/>
எண்டிசை யும்மிருள் கூர விழிந்தார்.           1231<br/>
<br/>
வேறு <br/>
இருபடையும் பொருதல்<br/>
<br/>
படையென் றலுமே படைபா ரதுவும்<br/>
இடையின் றியெழுந் ததிரண் டுகடல்<br/>
விடையின் றிவெகுண் டெழுகின் றனபோற்<br/>
புடையின் றிநிரந் தனபோர்த் தொழிலே.           1232<br/>
<br/>
வேறு <br/>
தேர், குதிரை<br/>
<br/>
காரொடு கார்கட லோடு கருங்கடல்<br/>
சீரொடு சென்று திளைப்பது போலத்<br/>
தேரொடு தேர்கலி மாவொடு மாபல<br/>
போரொடு வந்து புகுந்தன வன்றே.           1233<br/>
<br/>
வேறு <br/>
காலாள், யானைப்போர்<br/>
<br/>
இலையே ரயில்வா ளியொடெண் டிசையுஞ்<br/>
சிலையே யெனவுண் டுசிலைத் தொழுதி்<br/>
மலையே மலையோ டுமலைந் தனபோற்<br/>
கொலைவே ழமொடேற் றனகுஞ் சரமே.           1234<br/>
<br/>
குதிரைகளின் செயல்<br/>
<br/>
கொடிமே லுடையா னைகள்கும் பமுதைத்<br/>
தடிமே லனவா கவெழுந் தரசர்<br/>
முடிமே லனவாய் முகின்மே லனவாய்ப்<br/>
படிமே லனவா யினபாய் பரியே.           1235<br/>
<br/>
தேர்களின் செயல்<br/>
<br/>
ஒருபான் முடிமே லுருளா ழியுதைத்<br/>
திருபா லுமெழுந் தெறிபா றுசெலப்<br/>
பொருபா லவர்கண் சுழலப் பொருதேர்<br/>
வருபா லறியா மைமயங் கினவே.           1236<br/>
<br/>
யானைகளின் செயல்<br/>
<br/>
நெறியார் நிரைமா வொடுதேர் களெடுத்<br/>
தெறியா வகையா நுதலே றுகரம்<br/>
பறியா முறியாப் படையோர் படையுட்<br/>
செறியா மதயா னைதிரிந் தனவே.           1237<br/>
<br/>
காலாட்களின் செயல்<br/>
<br/>
கடுநீ ரவர்கண் ணெரிகொண் டுகனன்<br/>
றிடிநீ ருருமின் னெதிரே யெறிய<br/>
வடிநீ ரனவா ளிடையே முரியாப்<br/>
படுமீ னெனவீழ்ந் துபதைத் தனவே.           1238<br/>
<br/>
வில் அறுபட்டமை<br/>
<br/>
வடிநூ னுதிகவ் வியவா ளையொடும்<br/>
விடுமீ னெறிதூண் டில்விசைத் தனபோல்<br/>
அடுநா ணிடையே றியவம் பினொடு<br/>
நெடுநா ணறவிற் கணிமிர்ந் தனவே.            1239<br/>
<br/>
வேறு <br/>
அருக்ககீர்த்தியின் போர்<br/>
<br/>
ஆரழ லான்பெய ரானணி வெஞ்சிலை<br/>
போரழல் வார்கணை மாரி பொழிந்தது<br/>
சீர்கெழு விஞ்சையர் செந்தடி நுந்துபு<br/>
நீர்கெழு வெள்ள நிரந்ததை யன்றே.            1240<br/>
<br/>
தென்மலை யாரிள மன்னவன் மன்னிய<br/>
வின்மலை வார்தனி யின்மையின் விஞ்சைய<br/>
பொன்மலை யொன்றொடு போர்செய மேவிய<br/>
மன்மலை போல வெழுந்து மலைந்தார்.            1241<br/>
<br/>
கோளென நாளென மின்னுபு குன்றெறி<br/>
வேளனை யான்மிசை விஞ்சையர் வெஞ்சுடர்<br/>
வாளினர் வில்லினர் மால்வரை போல்வன<br/>
தோளினர் தாளினர் தோன்றின ரன்றே.            1242<br/>
<br/>
தோன்றிய விஞ்சையர் மேல்விடு வெங்கணை<br/>
கான்றது திண்சிலை கான்றலு மேதிசை <br/>
மான்றது மங்குல் பரந்தது காரிருள்<br/>
நான்றது நண்ணலர் நண்ணல ரானார்.            1243<br/>
<br/>
தூணி முகத்தது கைத்தல மற்றையோர்<br/>
பாணி முகத்தது வெஞ்சிலை நின்றது<br/>
வேணு முகத்தது மண்டலம் வெங்கணை<br/>
காணு முகத்தள வேயுள வாமே.            1244<br/>
<br/>
ஒன்று தொடுத்ததோ ராயிர மாம்பல<br/>
என்று தொடுத்தன வெண்ணில வாஞ்சரம்<br/>
அன்று தொடுத்தவ னெய்தன வையகம்<br/>
நின்று தொடுத்து நிரந்தன வன்றே.            1245<br/>
<br/>
விண்மிசை யேறிய வெஞ்சரம் விஞ்சையர்<br/>
கண்மிசை யேறின மேகடி மேதிசை<br/>
எண்மிசை யின்றி யிருண்டன வோவென<br/>
மண்மிசை வீழ்ந்து மயங்கின ரன்றே.            1246<br/>
<br/>
வேறு<br/>
<br/>
இருள்பா யினவா லிதுவென் னெனவே<br/>
மருள்வார் வெருள்வார் மறைவார் மறிவார்<br/>
தெருள்வார் திரிவார் செருவார் கணையால்<br/>
உருள்வார் களுமா கியுடைந் தனரே.            1247<br/>
<br/>
வேறு<br/>
<br/>
உடைந்திடு படையிடை யொலிகொண் மால்வரை<br/>
இடைந்திடும் படியெழுந் திடறி யேகினார்<br/>
படந்தொடி னுடன்றெழு மரவு போற்பகை<br/>
கடைந்திடுங் கடுந்திறற் கால வீரரே.            1248<br/>
<br/>
இடுதவி சொடுதொடர் பரிய வெந்தகத்<br/>
தடுசரம் படுதொறு மலறி வாலதி<br/>
நெடிதனெ நிறுத்திநீ ருகுத்து நீள்செவி<br/>
மடிதர முடுகின மான யானையே.            1249<br/>
<br/>
முரசுக ளுடைந்தன முடிகண் மூழ்கின<br/>
வரசுக ளவிந்தன வரவத் தேர்க்குழாம்<br/>
விரைசெல விவுளிக ளிடறி வெந்தடி<br/>
நிரைசெல விழிந்தது குருதி நீத்தமே.            1250<br/>
<br/>
அச்சுவக்கிரீவனுக்கு ஒரு தூதன் போரழிந்த செய்தியைத் தெரிவித்தல்<br/>
<br/>
காலெதிர் கடலுடைந் திட்ட தொப்பநம்<br/>
பாலது படையுடைந் திட்ட தின்றென<br/>
மாலெதிர் கடற்படை மான வேந்தனைக்<br/>
கோலெதிர் கையவன் றொழுது கூறினான்.            1251<br/>
<br/>
நூற்பயம் பலவொடு நுணங்கு கேள்வியே<br/>
போற்பயம் பலவொடு புகழ்க ளேதரும்<br/>
வேற்பயங் கொண்டனர் தெவ்வர் நந்தமர்<br/>
காற்பயங் கொண்டனர் கால வேலினாய்.            1252<br/>
<br/>
பூமியரசர் விஞ்சை வீரரை இகழ்ந்தமை.    <br/>
<br/>
பெரியவாய் வளையெயி றிலங்க நக்குநக்<br/>
குரியவா ளெரியெழ முறுக்கி நம்மொடு<br/>
பொரியவந் தார்களும் புறந்தந் தாரினி<br/>
அரியதென் னெனநக்கா ரவனி மன்னரே.            1253<br/>
<br/>
கலையினைக் கடந்தசொற் கன்னி காதலன்<br/>
அலையினுக் குடைந்தில ரருக்கன் கையதோர்<br/>
சிலையினுக் குடைந்துதஞ் சிறுமை நாணிநம்<br/>
மலையினுக் கடைந்திலர் மான மன்னரே.            1254<br/>
<br/>
அச்சுவக்கிரீவன் செயல்<br/>
<br/>
ஒன்றுவில் லிரண்டுதோ ளொருவ னெய்யவே<br/>
இன்றுநம் படையுடைந் திட்ட தாய்விடின்<br/>
நன்றுபோர் நமர்கள தென்று நக்கனன்<br/>
குன்றுபோற் பெருகிய குவவுத் தோளினான்.            1255<br/>
<br/>
வேறொரு தூதுவன் உரைத்தமை<br/>
<br/>
இரதநூ புரத்தின்மே லெழுந்த வேந்தரும்<br/>
பொருதுதா மழிந்தமர் புறக்கிட் டோடினார்<br/>
அரிதினின் விளைவதை யன்றி யாவருங்<br/>
கருதிய முடிப்பவ ரில்லை காண்மினே.            1256<br/>
<br/>
பாழிப்போ ருடைந்தனர் பகைவர்க் கின்றென<br/>
ஆழிப்போர்த் தடக்கையாற் கவர்க ணீர்மையைத்<br/>
தாழிப்போர் விலன்றம னொருவன் கூறினான்<br/>
ஊழிப்பே ரெரியுணெய் சொரிந்த தொப்பவே.            1257<br/>
<br/>
அச்சுவக்கிரீவனது வருத்தமும் கட்டளையும்<br/>
<br/>
விண்மிசை சென்றவர் மெலிவும் வேற்றவர்<br/>
மண்மிசை சென்றவர் மறிந்த மாற்றமும்<br/>
புண்மிசை யெஃகம்புக் கொளிப்ப போன்மனத்<br/>
துண்மிசை யொழிபடை யாகி யூன்றவே.            1258<br/>
<br/>
இரதாவர்த்தம்<br/>
<br/>
இருந்தினி யென்னையீங் கெழுக வென்றுபோய்ப்<br/>
பெருந்தகை யருங்கலப் பெயர்கொள் குன்றின்மேற்<br/>
பரந்தன படையொடு பாடி விட்டனன்<br/>
கருந்திரண் முகில்புரை காள மேனியான்.            1259<br/>
<br/>
அவன் தம்பியர் வருகை<br/>
<br/>
அச்சுவக் கிரீவனுக் கிளைய காளையர்<br/>
கச்சையங் கருங்களி யானை வல்லவர்<br/>
விச்சையர் கடற்படை பரப்பி விண்மிசை<br/>
நச்செரி யுமிழ்தரு நகையர் தோன்றினார்.            1260<br/>
<br/>
நீலரதன் கூறியது<br/>
<br/>
இளையருட் பெரியவன் சொல்லு மெம்மிறைக்<br/>
குளைவன செய்தவ ருயிரை மற்றவர்<br/>
கிளையொடுங் கீண்டரசாடு மன்றெனில்<br/>
வளையொடுந் தலைமுடித் திருந்து வாழ்துமே.            1261<br/>
<br/>
நீலகண்டன் கூறியது<br/>
<br/>
மாலுமாங் குடையர்கொன் மனிதர் நம்மொடு<br/>
போலுமாற் பொரலுறு கின்ற தென்றுதன்<br/>
கோலவால் வளையெயி றிலங்க நக்கனன்<br/>
நீலமா மணிக்கண்ட னென்னுங் காளையே.            1262<br/>
<br/>
வைரகண்டன் கூறியது<br/>
<br/>
முளைந்தவா ளெயிற்றவர் முலைகள் பாய்ந்துதேன்<br/>
விளைந்ததார் வெறிகொள வைகும் வேற்றவர்<br/>
உளைந்தபோர் நிலத்தினுள் ளுருள்ப வென்றனன்<br/>
வளைந்தவா ளெயிற்றவன் வயிர கண்டனே.            1263<br/>
<br/>
சுகண்டன் கூறியது<br/>
<br/>
ஒத்திலங் கொண்சிறை யுவணன் றன்னொடு<br/>
பைத்திலங் கரவுகள் பகைப்ப போன்மெனக்<br/>
கைத்தலங் கையொடு புடைத்து நக்கனன்<br/>
தொத்திலங் கலங்கலான் சுகண்ட னென்பவே.            1264<br/>
<br/>
அச்சுவக் கண்டனது கட்டளை<br/>
<br/>
தம்பியர் மொழியெனுந் தயங்கு மாரியால்<br/>
வெம்பிய கொடுமனங் குளிர்ந்து வெய்யவன்<br/>
நம்பெயர் முனிந்தவர் நயந்த மண்மிசை<br/>
நும்பெயர் நிறுத்துமி னென்று நோக்கினான்.            1265<br/>
<br/>
திவிட்டன் வந்த படையினை எதிர்த்தல்<br/>
<br/>
நஞ்சினை நஞ்சுசென் றெரிக்க லுற்றபோல்<br/>
விஞ்சையர் வெஞ்சினம் பெருக்கி மேல்வர<br/>
வஞ்சமின் மணியொளி வண்ணன் றானையும்<br/>
எஞ்சலின் றெழுந்தெதி ரூன்றி யேற்றதே.            1266<br/>
<br/>
இருபடைகளும் பொரும் வருணனை<br/>
<br/>
விண்ணின தளவுமேல் வந்த வேற்படை<br/>
மண்ணின தளவுமா றேற்ற வாட்படை<br/>
கண்ணிய கடற்படை யிரண்டு தம்மையும்<br/>
எண்ணிணி நமக்கெளி தாவ தில்லையே.            1267<br/>
<br/>
கடலிரண் டுளவெனிற் கடுக்கு மக்கடல்<br/>
இடைநில முடையன ணென்னு மொப்பில<br/>
அடலரும் படையவை யிரண்டு மவ்வழி<br/>
யடலரும் படையவை யிரண்டு மொக்குமே.            1268<br/>
<br/>
திண்டிறற் றேர்களே செறிந்த வென்னவும்<br/>
கொண்டபோர் வேழமே குழீஇய வென்னவும்<br/>
விண்டவழ் புரவியே மிடைந்த வென்னவும்<br/>
கண்டவர் கண்டுழிக் கலந்து தோன்றுமே.            1269<br/>
<br/>
கைவலப் படையினர் கழலர் கச்சையர்<br/>
செவ்வலர்க் கண்ணியர் செங்க ணாடவர்<br/>
இவ்வுல கிவர்க்கிட மில்லை முன்னிவர்<br/>
எவ்வுல குடையவ ரென்னத் தோன்றினார்.            1270<br/>
<br/>
அன்றுபோர் மலைந்தது தானை யாயிடைச்<br/>
சென்றுபோர் படுமிடந் திசைக ளின்மையா<br/>
னின்றுபோ ராடவர் நேரொப் பார்கேளா<br/>
டொன்றுபோ ருலகினை யூழி யொத்ததே.            1271<br/>
<br/>
பேரினும் பெருகிய சின்னந் தன்னினுந்<br/>
தாரினு மாறுமா றெறிந்து தம்முளே<br/>
தேரினுந் தேரினுந் திளைக்கின் றார்சிலர்<br/>
காரினும் பெரிதவர் கணைபெய் மாரியே.            1272<br/>
<br/>
தாளிடை மிடைந்தன தாள்க டம்முளே<br/>
தோளிடை மிடைந்தன தோள்க டோளிடை<br/>
வாளிடை மிடைந்தன வாள்கண் மற்றிவை<br/>
நாளிடைப் படுங்கொலோ நாங்கள் சொல்லினே.            1273<br/>
<br/>
குடைநில மறைப்பவுங் கொடிகள் போர்ப்பவு்<br/>
மிடைநில மிருண்மெழுக் கிட்ட தாயிடைப்<br/>
படைநில விலங்கவும் பணிகண் மின்னவும்<br/>
இடைநில மிடையிடை யிலங்கித் தோன்றுமே.            1274<br/>
<br/>
கருப்புடைக் கைகளாற் புடைத்துக் கண்களு்<br/>
ணெருப்பொடு நெருப்பெதி ரெறிப்ப யானைகண்<br/>
மருப்பொடு மருப்பிடை மிடைந்து மான்றரேர்<br/>
பொருப்பொடு பொருப்பவை பொருவ போன்றவே.            1275<br/>
<br/>
கறங்கெனக் காலசக் கரங்க டாமென்<br/>
மறங்கிளர் மன்னவர்தம் மகுட நெற்றியும்<br/>
உறங்கலில் கடாக்களிற் றுச்சி மேலுமாய்த்<br/>
திறங்கிளர் புரவிக டிரிதர் கின்றவே.            1276<br/>
<br/>
செம்பியல் கிடுகின செம்பொற் றட்டின்<br/>
அம்புபெய் தூணிய வரவத் தேர்க்குழாம்<br/>
வெம்பிய கணைமழை விரவி வில்லொடு்<br/>
வம்புபெய் மழைமுகில் பொருவ போன்றவே.            1277<br/>
<br/>
இன்னவ ரின்னுழி யின்ன செய்பவென்<br/>
றென்னவ ரறிவுமங் கிடைபு காவகை<br/>
மின்னவி ரெஃகினு மிடைந்த வாளினும்<br/>
மன்னவர் செருத்தொழின் மயங்கி யிட்டவே.            1278<br/>
<br/>
வேறு<br/>
<br/>
அச்சமுடை யாரகல்க வாற்றுபவ ரேற்க்<br/>
எச்சமில் குடித்தலைவர் போகவென வெங்குங்<br/>
கச்சையர் கருங்கழலர் காலனையு நோனார்<br/>
வெச்சென விழித்துவிறல் வீரர்திரி கின்றார்.            1279<br/>
<br/>
ஏற்றவ ரிமைப்பினு மிகழ்ந்தெறிதல் செய்யார்<br/>
தோற்றவர் புறக்கெடையு நாணிமிக நோக்கார்<br/>
வேற்றவரை வீரநெறி காண்மினிது வென்று்<br/>
தேற்றுவனர் போலவுணர் சென்றுதிரி கின்றார்.            1280<br/>
<br/>
தாருடைய மார்புபக வார்கணை குளிப்ப்<br/>
வேரொடுப றித்தன ரெழுத்துவரி நோக்கிப்<br/>
பேரொடுறு காளையவ னாரெனவி னாவி்<br/>
நேர்படுது மென்றுசிலர் நேடுபு திரிந்தார்            1281<br/>
<br/>
அரிசேனன் போரேற்று வருதல்<br/>
<br/>
கேடக மிடத்தது வலத்ததயி லொள்வாள்<br/>
ஆடக மடுத்தவணி பூணனலர் தாரான்<br/>
றோடக மடுத்ததுதை கண்ணியொடு துன்னார்<br/>
ஊடக மடுத்தொருவ னுந்திநனி வந்தான்.            1282<br/>
<br/>
வெறிமின்விரி கின்றவிற லாழியிறை தோழன்<br/>
அறிமின்பெயர் யானவ்வரி சேனனென நின்றே<br/>
னெறிமினெதி ரென்னொடிகல் வல்லிருளி ராயின்<br/>
மறிமினது வன்றியுயிர் வாழலுறி னென்றான்.            1283<br/>
<br/>
வியாக்கிரரதன் அவனை எதிர்த்தல்<br/>
<br/>
அங்கவன் மொழிந்தமொழி கேட்டலு மருக்கன்<br/>
வெங்கணை தெரிந்தது விலக்கிவிறல் வெய்யோய்<br/>
இங்கிவ னினக்குநிக ரோவென விசைத்தே<br/>
பொங்குபுலித் தேர்ப்பெயரன் போந்துபொர லுற்றான்.            1284<br/>
<br/>
பொன்னையணி கொண்டபுனை கேடக மெடுத்து்<br/>
மின்னையுமிழ் கின்றசுடர் வாண்மிளிர வீசி்<br/>
நின்னையறி யாதவர்க ணின்றிரிய வந்தாய்<br/>
என்னையறி யாயறியி னித்தவிர்தி யென்றான்.            1285<br/>
<br/>
நின்னையறி வன்பெரிது நின்முறைய ளாய்<br/>
கன்னியையொர் காளைபிற னெய்துவது கண்டும்<br/>
மன்னுமண வில்லுள்வயி றாரவயில் கின்றாய்க்<br/>
கின்னுமுள வோபுதிய வென்றுமிக நக்கான்.            1286<br/>
<br/>
கன்னியர்தம் பான்மைவழி செல்பவது கண்டாய்<br/>
முன்னிய மொழிப்புலவர் நூன்முறைமை யேடர்<br/>
அன்னதறி யாதவ னயக்கிரிவ னன்றே<br/>
என்னையறி யாமைநினக் கின்னுமுள தென்றான்.            1287<br/>
<br/>
வாயுரை யிருக்கநம் வாளினொளி வாயாற்<br/>
றீயுரை செகுத்துமலை கென்றுசெயிர் கொண்டு்<br/>
காயெரி விழித்தனர் களித்தனர் தெளிர்த்தார்<br/>
மாயிரு விசும்பிடை மடுத்துமலை குற்றார்.            1288<br/>
<br/>
தங்கொளி தயங்குமணி கேடகமு மேனைச்<br/>
செங்களி மயிர்ப்புளக சேடகமு மேந்தித்<br/>
திங்கெளாடு ஞாயிறு திளைத்திரு விசும்பின்<br/>
அங்கண்மலை கின்றவுள வேலவையு மொத்தார்.            1289<br/>
<br/>
போரிகலி யாரமொடு பூண்மணிகண் மின்ன்<br/>
நேரிகலும் வாள்கெளாடு கேடக நிழற்றச்<br/>
சாரிகை கறங்கென மலைந்துசுழல் கின்றார்<br/>
நீரக வளாகமடு சக்கர நிகர்த்தார்.            1290<br/>
<br/>
ஓவிலயில் விசுமொரு வன்னது விலக்குங்<br/>
காவலொடு மீளுமொரு வன்னவர் கருத்தின்<br/>
ஆவதது வன்றியய னின்றவர்கள் காணும்<br/>
பாவனைய ரல்லர்பல பாடியினி யென்னோ.            1291<br/>
<br/>
கொந்தெரி யிரும்பெறிஞர் கொற்செய்கள னொத்தும்<br/>
வந்துவன வேங்கைமலர் கால்சிதர்வ போன்று்<br/>
நுந்தியவர் வீசுமொளி வாணுதிக டாக்கிச்<br/>
சிந்தின தழற்பொறி சிதர்ந்ததிசை யெல்லாம்.            1292<br/>
<br/>
ஆளடு மடற்றகைய னாயவரி சேனன்<br/>
தோளொடு துதைந்தெறியும் வாளதனை நோக்கிக்<br/>
கோளொடு மடுத்தகுளிர் மாமதிய மொப்ப்<br/>
வாளொடு மடுத்துமணி கேடக மறைத்தான்.            1293<br/>
<br/>
ஆங்குமுன் னெறிந்துபெயர் கின்றவரி சேனன்<br/>
பூங்கம ழலங்கலுடை மார்பமிரு போழாய்<br/>
நீங்கவெறிந் தானெடிய மாற்கிளைய காளை<br/>
ஓங்கிய விசும்பினவர் கொண்டன ரொளித்தார்.            1294<br/>
<br/>
வேறு<br/>
<br/>
அழலான்பெய ரவன்மைத்துன<br/>
             னரிசேனனை யெறியக்<br/>
கழலான்கட லொளியான்றமர்<br/>
                   கலந்தார்த்தனர் கரிய<br/>
நிழலான்றமர் கரிந்தார்சில<br/>
                   ரிரிந்தார்பலர் நெரிந்தார்<br/>
தழலாரயில் வலனேந்துபு<br/>
                   சார்ந்தார்தலை சரிந்தார்.            1295<br/>
<br/>
அரிசேனனங் கழிவாதல்கண் டயில்வாளொளி மிளிரர்<br/>
விரிசீர்வட்ட மணிகேடகஞ் சுழலாநகு வருவான்<br/>
பரிசேரணி யுயர்தேர்மிகு பலயானையு மெறியாத்<br/>
திரிசாரிகை நிகரானவ ருளரோதிறல் வினவும்.            1296<br/>
<br/>
சிகரிம்முடி திருமாமணி செறிகுண்டல மிலங்கத்<br/>
திகிரிப்படை யரசன்றிறல் சிறக்கவெனப் புகழ்ந்து்<br/>
பகருந்நல குணசேனனும் பருவம்முகி லிடிபோற்<br/>
புகரும்மத களிறென்னவும் புலியென்னவுந் திரிவான்.            1297<br/>
<br/>
வேறு<br/>
<br/>
அருக்க கீர்த்திதன், பெருக்கம் வாழ்த்தியே<br/>
திருக்கை வேலினா, னெரிக்கு மாற்றலான்.            1298<br/>
<br/>
பொன்னங் குன்றவன், மின்னும் வாளினன்<br/>
மன்னன் றோழனாழ், முன்னி வந்தனன்.             1299<br/>
<br/>
வந்த வன்பெய, ரிந்தி ரன்னெனுங்<br/>
கந்து கொல்களி, றுந்து காமனே.             1300<br/>
<br/>
இருவ ரும்மெதிர், பொருதும் வேலையின்<br/>
அருகு நின்றவர், வெருவி யோடினார்.             1301<br/>
<br/>
வாளி னாலொரு, தோளை வீழ்த்தவோர்<br/>
தோளி னாலவன், வாளை யிட்டனன்.             1302<br/>
<br/>
வேறு<br/>
<br/>
குணசேனன் வீழக் கண்டு<br/>
     கூற்றினுங் கொடிய நீரான்<br/>
இணைசேனை தன்னு ளுள்ளோ<br/>
     னியம்பிய களிப்பின் மிக்கான்<br/>
கணைசேர்ந்த தூணித் தோளான்<br/>
     கைச்சிலை பிடித்துக் கொண்டு்<br/>
திணைசேர வருக வென்று<br/>
     வரசேனன் றிகழ்ந்து நின்றான்.             1304<br/>
<br/>
மற்றவ னிற்ப தோர்ந்து<br/>
     மதகளி றனைய காளை<br/>
கொற்றவ னருக்க கீர்த்தி<br/>
     குணம்புகழ்ந் தாடிப் பாடிக்<br/>
கற்றவன் கலைக ளெல்லாங்<br/>
     காமுக னென்னும் பேரான்<br/>
பற்றிய வில்லு மம்பும்<br/>
     பாங்குடன் பரித்து வந்தான்.             1305<br/>
<br/>
வில்லொரு கையி னேந்தி<br/>
     வெங்கணை குழைய வாங்கிச்<br/>
சொல்லரு மாரி போலத்<br/>
     தொடுத்தவன் விடுத்த லோடும்<br/>
மல்லுறு காளை தன்மேல்<br/>
     வராமலே விலக்கி யிட்டுக்<br/>
கல்லெனக் கலங்கி வீழக்<br/>
     கைச்சிலை கணையே றிட்டான்.             1306<br/>
<br/>
கார்செயன் முழங்கி யார்ப்பக்<br/>
     காளையுங் கனன்று மிக்க<br/>
வார்சிலை வணங்க வாங்கி<br/>
     வாய்புக விடுத்த லோடும்<br/>
போர்செயுங் களத்து வீழ்ந்தான்<br/>
     புகழ்வர சேன னென்னத்<br/>
தார்செய்தா னவர்க டம்முட்<br/>
     டானவ னொருவன் வந்தான்.             1307<br/>
<br/>
வேறு <br/>
அரிகேதனன் செயல்<br/>
<br/>
குடர்மாலைக டலைசூடின குழவித்தலை குழையாப்<br/>
படர்காதினுள் ளவைபெய்தன பகுவாயது குருதித்<br/>
தொடர்மாமழை மதயானைகை துணியாவவை யிடையே<br/>
சுடர்மாலைகள் விடுசூலமொ டொருவன்றிரி கின்றான்.             1308<br/>
<br/>
கள்ளாவது குருதிப்புனல் கலனாவது கையே<br/>
நள்ளாதவ ருடலம்பிற கறியாவது நமக்கென்<br/>
றுள்ளாதவ ருளராங்கொலிவ் வுலகின்னென வுரையர்<br/>
விள்ளாதவர் சிலர்பின்செல விரல்வீளைகள் விளியா.              1309<br/>
<br/>
களியானையி னெயிறாயின பறியாவவை கறியர்<br/>
அளியாதுபல் படையாளர்க ளடையார்களை யுடனே<br/>
ஒளிவாளிடை யிடைவிட்டுட லுருவாவுயிர் பருகாத்<br/>
தெளியாதெதிர் வருவாராயி லுருவாவவை செறியா.              1310<br/>
<br/>
எரிபோல்வன சுரிபங்கியொ டிருள்போலிருண் மெய்யேர்<br/>
டரிபோலதி ரகல்வானுற நிமிராவடி புடையாப்<br/>
பரிபோல்வன பிடியாவுட லடியாவிடை மறிதேர்<br/>
பொரிபோலெழ வுதையாவிவன் வருகின்றதொர் பொலிவே.              1311<br/>
<br/>
ஆழிப்படை யுடையான்றம னரிகேதன னென்போன்<br/>
பாழிப்படை பொருவாரொடு பொருவன்பல வறியேன்<br/>
ஏழைப்படை யிதுவோவெனக் கெதிராகுவ தாயில்<br/>
வாழிப்படை பொருதென்னென வையாநனி வந்தான்.              1312<br/>
<br/>
சார்த்தூலகன் அவனை எதிர்த்தல்<br/>
<br/>
கள்ளாற்களி யிலனாலிகல் களமண்டிய செருவின்<br/>
உள்ளாற்களி யுற்றானிவ னுயிருண்கென வுருவி்<br/>
நள்ளாதவர் தலைவவ்விய நகைவாளது வீசித்<br/>
தள்ளாதவ னெதிரேமிகு சார்த்தூலக னேற்றான்.              1313<br/>
<br/>
அரிகேதனன் மாயச் செயல்கள்<br/>
<br/>
வரையாலென முகிலாலென விருளாலென மறியும்<br/>
திரையார்கட லளவேசெல விரியுந்நனி சிறுகும்<br/>
நிரையாமுகின் முடிதேய்தர நிமிருந்நில மிதனுட்<br/>
புரையாரிட மறையும்மிது பொருகின்றதொர் பொலிவே.              1314<br/>
<br/>
மாலைத்தலை வளர்மாமதி நிகரும்வளை யெயிறுஞ்<br/>
சோலைத்தலை மலைபோல்வன தோளும்மிவை யுடையான்<br/>
காலைத்தலை யிளஞாயிறு புரைவான்மிசை யெறியாச்<br/>
சூலத்தலை நுதியாலவ னாகந்துளை யிட்டான்.              1315<br/>
<br/>
சார்த்தூலகன் அவனைக் கொல்லல்<br/>
<br/>
இடுவானையவ் விடுசூலமொ டுடலும்மிரு துணியாப்<br/>
படவீசின னயில்வாளது படலும்பல மாயன்<br/>
அடவாமையி னுருவம்முத லதுவேதன தாகத்<br/>
தடமால்வரை யெனவீழ்தலு முடைவார்தம ரானார்.              1316<br/>
<br/>
வேறு <br/>
தூமகேதனன் போரேற்றல்<br/>
<br/>
வாழுநா ளுலந்து மற்றவன் மண்மேல்<br/>
     மலையென மறிதலு மலைமேல்<br/>
ஆழியான் றமர்க ளஞ்சினா ரஞ்சு<br/>
     மாயிடை யடுதிற லுடையான்<br/>
ஊழிநா ளெரியுங் கூற்றமு முருமு<br/>
     மொப்பவன் கைப்படை நவின்றான்<br/>
சூழிமா லியானைத் துளைமதஞ் செறிப்பத்<br/>
     தோன்றினான் றூமகே தனனே.              1317<br/>
<br/>
மலையெ டுத்திடுகோ மாநிலம் பிளக்கோ<br/>
     மறிகட லறவிறைத் திடுகோ<br/>
உலைமடுத் துலகம் பதலையா வூழித்<br/>
     தீமடுத் துயிர்களட் டுண்கோ<br/>
சிலையிடத் துடையார் கணைவலத் துடையார்<br/>
     சிலர்நின்று செய்வதீங் கென்னோ<br/>
நிலையிடத் தவரு ணிகரெனக் குளரே<br/>
     னேடுமின் சென்றென நின்றான்.              1318<br/>
<br/>
சுவலனரதன் தூமகேதனனை நெருங்குதல்<br/>
<br/>
வண்டினம் பாடு மாலையன் வரித்த<br/>
     கச்சினன் வயிரப்பூ ணிரைத்த<br/>
தண்டினன் கழலன் றமனியத் தாரான்<br/>
     சார்ந்தனன் சார்தலு மவனைக்<br/>
கண்டன னன்றே கடலொளி மேனிக்<br/>
     காளைதன் மாமனுக் கிளையான்<br/>
உண்டினி நமக்கோர் போரென வெதிரே<br/>
     யுவந்துசென் றவற்கிவை யுரைத்தான்.              1319<br/>
<br/>
சுவலனரதன் கூறியது<br/>
<br/>
மலையெடுத் திடுவாய் மாநிலம் பிளப்பாய்<br/>
     மறிகட லறவிறைத் திடுவாய்<br/>
உலைமடுத் துலகம் பதலையா வூழித்<br/>
     தீமடுத் துயிர்களட் டுண்பாய்<br/>
நிலையிடத் துளரோ நிகரெனக் கென்பாய்<br/>
     நின்றனை நிகருனக் காகித்<br/>
தொலைவிடத் தல்லாற் சொல்லிவை நுங்கட்<br/>
     கொழியுமோ தூமகே தனனே.              1320<br/>
<br/>
தூமகேதனன் செயல்<br/>
<br/>
என்றலு மதுகேட் டெரியுடைத் தேரோ<br/>
     னென்பவ னாமிவ னென்றே<br/>
நன்றுநன் றென்று நக்கன னக்கே<br/>
     நாணிலர் நம்மலை வாழ்வார்<br/>
இன்றெனக் கெதிராய் நீகொலோ பொருவா<br/>
     யென்றன னினையன மொழியாக்<br/>
குன்றினும் பெரியான் கூற்றினும் வெய்யோன்<br/>
     கொண்டனன் றண்டுகை வலித்தே.              1321<br/>
<br/>
இருவரும் பொருதிறன்<br/>
<br/>
இன்றெனக் கெதிராய் நீகொலோ பொருவா<br/>
     யென்றிகழ்ந் துரைத்தனை யேடா<br/>
நின்றெனக் கெதிரா நீர்மையர் நின்போ<br/>
     னிரம்பவாய் திறந்துரைப் பவரோ<br/>
என்றன னெனலு மெதிர்தெழித் தவனு<br/>
     மெழுந்தன னெழுந்தன னிவனும்<br/>
அன்றுபோர் மலைந்தா ரதிர்ந்ததிவ் வுலக<br/>
     மமரொழித் தரசரு நின்றார்.              1322<br/>
<br/>
ஆர்த்தன திசைக ளதிர்ந்ததிவ் வுலக<br/>
     மலைகடல் கலங்கின விருளாற்<br/>
போர்த்தது விசும்பு புலம்பின விலங்கல்<br/>
     புரண்டன பொருவரைத் துறுகற்<br/>
சார்த்தினர் புடைக்குந் தண்டின ரெதிரத்<br/>
     தாங்கியும் வாங்கியுந் தடுத்தும்<br/>
வேர்த்தனர் மெய்யால் வெதும்பினர் மனத்தால்<br/>
     விசும்பினை மயங்கவே திரிந்தார்.              1323<br/>
<br/>
கண்டவர்க் கெல்லாங் கண்ணுளார் போல்வார்<br/>
     காண்டலுக் கரிதவ ருருவம்<br/>
தண்டின தொளியர் தங்களார்ப் பிசையுந்<br/>
     தயங்குதா ராரமும் விரவி<br/>
எண்டிசை மருங்கு மிடைநிலத் திடையு<br/>
     மிருள்கெழு விசும்பின தகமுங்<br/>
கொண்டன சிலம்பு குலுங்கின விலங்கல்<br/>
     கூற்றமுந் தலைபனித் ததுவே.              1324<br/>
<br/>
தூமகேதுவீழ அவனைச் சார்ந்தார் நடுங்குதல்<br/>
<br/>
தட்டுப்போ ரதனுட் டமனியக் கடிப்புந்<br/>
     தாரினோ டாரமுஞ் சரியப்<br/>
பட்டுப்போ யுருண்டா னவருளங் கொருத்தன்<br/>
     பருவரை கரியதொன் றனையான்<br/>
துட்டப்போ ரியானைத் தூமகே தனனுந்<br/>
     தோற்குமோ வொருவனுக் கென்று<br/>
மட்டுப்போ ரணிந்த மணிமுடி மன்னர்<br/>
     மயங்கினார் மானமு மிழந்தார்.              1325<br/>
<br/>
வேறு <br/>
அங்காரவேகன் திவிட்டனது சேனையின் மேல் வருதல்<br/>
<br/>
பொருதாங் கழிந்து புகைகேது வீழ<br/>
     வரிகேது முன்ன முடிய<br/>
எரிதாங்கு வேலொ டினியீங்கு நின்று<br/>
     பெறுகின்ற தென்னை யெழுகென்<br/>
றரிதாங்க ணாவ தெளிதாகு மாறொ<br/>
     ரமர்செய்கை கொண்டு பிறர்முன்<br/>
கரிதாங்க ளான கழன்மன்ன ரேறு<br/>
     வருமங்கொர் காளை கடிதே.              1326<br/>
<br/>
கணிகொண் டலர்ந்த நறவேங்கை யோடு<br/>
     கமழ்கின்ற காந்த ளிதழால்<br/>
அணிகொண் டலர்ந்த வனமாலை சூடி<br/>
     யகிலாவி குஞ்சி கமழ<br/>
மணிகுண்ட லங்க ளிருபாலும் வந்து<br/>
     வரையாக மீது திவளத்<br/>
துணிகொண் டிலங்கு சுடர்வேலி னோடு<br/>
     வருவா னிததென்கொ றுணிவே.              1327<br/>
<br/>
தேவசேனன் அவனை எதிர்க்கச் செல்லுதல்<br/>
<br/>
அருமாலை வேல்வல் லழல்வேக னாகு<br/>
     மவனாயி லாக வமைக<br/>
எரிமலை வேல்வ லிளையார்க ணிற்க<br/>
     விவனென்னொ டேற்க வெனவே<br/>
பொருமாலை வாள்கை பொலிகே டகத்த<br/>
     னணிபோ திலங்கு முடியன்<br/>
செருமாலை மன்ன ரிறைதேவ சேன<br/>
     னெதிரே சிவந்து செலவே.              1328<br/>
<br/>
அங்காரவேகன் கூறியது<br/>
<br/>
மலைமேலு மென்னை மதியாது வாழ்தி<br/>
     மனிசர்க் குவந்து படையாய்<br/>
நிலமேலு நின்று பொருவா னினைந்து<br/>
     வருவாய் நினக்கி துறுமே<br/>
சலமேலு மின்ன வுடையாயை வென்று<br/>
     தலைகொண்ட பின்னை நுமரைக்<br/>
குலம்வேர் களைந்து குடிபொன்று விப்ப<br/>
     னிதுயான் மகிழ்ந்த குணனே.              1329<br/>
<br/>
தேவசேனனுடைய மறுமொழியும் இருவரும் பொருதலும்<br/>
<br/>
மலைமேலு நின்னை மதியாது வாழ்வன்<br/>
     மனிதர்க் குவந்து படையாய்<br/>
நிலமேலு நின்று பொருவான் புகுந்த<br/>
     நிலைகண்டு நின்று மிஙனே<br/>
சலமே யுரைத்தி யிதுவோவு னாண்மை<br/>
     தழல்வேக வென்ன வெதிரே<br/>
உலமேசு தோளி னொளிவேலி னோடு<br/>
     மொருவா னெதிர்ந்து பொருவான்.              1330<br/>
<br/>
வாள்வீசு மாறும் வடிவேலின் வந்த<br/>
     வடிவேல் விலங்கும் வகையுந்<br/>
தோள்வீசு மாறு மவைமீளு மாறு<br/>
     மிடைசொல்லும் வீர மொழியுந்<br/>
தாள்வீசு போழ்து கழலோங்கு மாறு<br/>
     மெதிர்தாங்க ளார்க்கு மொலியுந்<br/>
நாள்வீய லன்றி யுரைவீய யாவர்<br/>
     நவில்வார் நமக்கு மரிதே.              1331<br/>
<br/>
மாலா லெதிர்ந்து மலைவாயை நீடு<br/>
     பொரவைப்ப தென்னை யினியென்<br/>
வேலா லழிப்ப னெனவே லெறிந்து<br/>
     விறல்வேக னார்ப்ப மறவோன்<br/>
மேலா லிலங்கு மணிகேட கத்தி<br/>
     னொருபால் விலங்கி யொருபாற்<br/>
றோலாத வாளி னெறியத் துணிந்து<br/>
     சுடர்கான்று வீழ்ந்த ததுவே.              1332<br/>
<br/>
எய்வே லறுத்து வறியானை நோக்கி<br/>
     யெறியாது நிற்ப வவனோர்<br/>
நெய்வேல் பெயர்த்து நிருமித்த தேந்தி<br/>
     யுருமொத்து நேர்ந்து பொருதான்<br/>
வெவ்வே றெருட்டி யொருதோ ணிமிர்த்தி<br/>
     விரலொன்று சுட்டி வரவே<br/>
வைவேலி னோடு நிமிர்கின்ற தோளை<br/>
     யறவீசி னானம் மறவோன்.              1333<br/>
<br/>
அங்கார வேகன் இறத்தல்<br/>
<br/>
நெய்யுற்ற வேலு மொருதோளும் வீழ<br/>
     வொருதோளி னீடு செருவைச்<br/>
செய்யுற்ற போழ்தி னெதிரே விலங்கி<br/>
     யிதுதேவ சேனன் மொழியும்<br/>
கையுற்ற தொன்று கவலே னுனக்கி<br/>
     துறுமாறு போக வெனவும்<br/>
மையுற்ற காளை வருவானை வாளி<br/>
     னுயிர்வவ்வி னானம் மறவோன்.              1334<br/>
<br/>
வேறு <br/>
சுவணகேது தோன்றுதல்<br/>
<br/>
தாம மார்ந்த மணியைம்பாற்<br/>
     றைய றாதை மைத்துனனாஞ்<br/>
சேம மார்ந்த தனிச்செங்கோற்<br/>
     றேவ சேனன் கைவாளாற்<br/>
சாம வண்ணன் றழல்வேகன்<br/>
     சாய்ந்தான் சாய்ந்த பொழுதத்தே<br/>
தூம மாரங் கமழ்குஞ்சிச்<br/>
     சுவண கேது தோன்றினனால்.              1335<br/>
<br/>
அவன் உறுதி<br/>
<br/>
அஃதே யஃதே யங்கார<br/>
     வேக னாங்கோ ரயில்வாளால்<br/>
வெய்தாங் குற்று வீடினனா<br/>
     னன்றே நன்றே மறுமாற்றம்<br/>
மைதோய் மலையும் மண்ணகமு<br/>
     நமதாச் செய்வென் செய்யேனேற்<br/>
செய்தா ரமர ருலகாள்வ<br/>
     னிரண்டி லொன்று திண்ணமிதே.              1336<br/>
<br/>
சடிமன்னன் அவனை ஏற்றல்<br/>
<br/>
என்னா விரண்டு மருங்கினுமற்<br/>
     றிளநல் யானைக் குழாஞ்சூழப்<br/>
பொன்னார் தேரும் புரவிகளு<br/>
     மிடைந்து பூமி பொறைகூர<br/>
முன்னாற் செல்ல வருவானை<br/>
     முந்நீர் வண்ணன் றன்மாமன்<br/>
மின்னார் விளங்கு விறல்வேலான்<br/>
     கண்டே வெகுண்டு மேற்சென்றான்.              1337<br/>
<br/>
கானற் புரவி கலிமாவோ<br/>
     டெதிர்ந்த கருங்கை மதவேழ<br/>
மான யானை தம்மோடே<br/>
     மலைந்த தேரு மாறேற்ற<br/>
ஈன மில்லா விளையாரோ<br/>
     டிளையார் திளைத்தா ரிவ்வகையே<br/>
தானை தம்முட் டாக்கலுறத்<br/>
     தாமுந் தம்முட் டலைப்பெய்தார்.              1338<br/>
<br/>
சுவணகேதுவின் உரை<br/>
<br/>
அருவி யிலங்கு மதயானை<br/>
     யனல வூன்றி யணைபோழ்திற்<br/>
குருவ ரோடு படைபொருதல்<br/>
     கூடிற் றன்று குலவேந்தே<br/>
பொருவ ரென்னப் படுவாரங்<br/>
     கொருவர் போந்து பொரவொருவர்<br/>
ஒருவி நிற்ற லுரங்கொல்லோ<br/>
     வென்றா னுவண மேந்தினான்.              1339<br/>
<br/>
சடிமன்னனின் மறுமொழி<br/>
<br/>
குரவ ரென்னு முபசார<br/>
     மிருக்கக் கோதை மிளிர்வேலாய்<br/>
பொருவ ராயின் யாரோடும்<br/>
     பொருவர் பூமி வேண்டுபவர்<br/>
ஒருவி நிற்ப துரங்கொல்லோ<br/>
     வென்னு முரையு முணர்தியிவண்<br/>
இருவே முள்ளும் யார்பாலஃ<br/>
     துறுவ தென்றா னொளிமுடியான்.              1340<br/>
<br/>
ஆக வமைக வதுவேயவ்<br/>
     வரச நீதி யாகிவிடிற்<br/>
போக பொருவ னெனப்புகைந்து<br/>
     பொருவெஞ் சிலையொன் றிடனேந்தி்<br/>
வேக யானை செலவுந்திச்<br/>
     சிறுநா ணெறிந்து வெஞ்சரங்கண்<br/>
மாக மெல்லா முடனடுங்கத்<br/>
     தொடங்கி னானம் மழைபோல்வான்.              1341<br/>
<br/>
தொடங்கு கின்ற சுடுசரங்கள்<br/>
                      சுருங்கி யொருகை செவிகாறும்<br/>
முடங்கு மொருகை சிலைவளையா<br/>
                      நிமிருங் கண்ட தித்துணையே<br/>
இடங்க ளின்றி விசும்பெல்லா<br/>
                      மிருள வீர்க்கோ டீர்க்குதையத்<br/>
தடங்க லின்றி யடுசரமே<br/>
                      மிடைந்த தவனி வட்டமே.              1342<br/>
<br/>
சொல்லான் மலிந்த புகழினான்<br/>
                      சுவண கேது சொரிகின்ற<br/>
கல்லார் கொண்டற் பெயல்போலுங்<br/>
                      கணையின் மாரி கழல்வேந்தன்<br/>
வில்லாற் செய்த விசாலவட்ட<br/>
                      மேலு நாலு மருங்கினுமாய்க்<br/>
கொல்லாற் செய்த வேலாற்குக்<br/>
                      குடையாய் நின்று கவித்ததே.              1343<br/>
<br/>
வில்லாற் செய்த விசாலவட்டந்<br/>
                      தன்னா லந்தில் விலக்கப்பட்<br/>
டெல்லாத் திசையுஞ் சரஞ்சிந்தி<br/>
                      யிருள வீழு மெல்லைதன்னுட்<br/>
சொல்லாற் புகழ்தற் கரியான்பாற்<br/>
                      றூணி வறிய வாதலுந்திண்<br/>
மல்லாற் செய்த தோளான்மேன்<br/>
                      மாய வெம்போர் செய்குற்றான்.              1344<br/>
<br/>
செய்ய லுற்ற மாயமதுஞ்<br/>
                      சிலையு நிலையுஞ் சுருங்கியவைத்.<br/>
தெய்ய லுற்ற பகழியையு<br/>
                      மெண்ணி வேந்த னென்செய்தான்<br/>
மைய லுற்ற மதயானை<br/>
                      மலைப்ப வுந்தி மாற்றானை<br/>
நைய லுற்றா யெனவுரையா<br/>
                      நாம வாளி சிந்தித்தான்.              1345<br/>
<br/>
தொடுத்த வாளி யதுபொழுதே<br/>
                      சுவண கேது கையகத்து<br/>
மடுத்த சிலையும் பகழியும்வெம்<br/>
                      மனத்துக் கொண்ட மாயமதும்<br/>
அடுத்துத் துணிசெய் தப்புறம்போ<br/>
                      யரசர் குழாங்க ளிரியப்பாய்ந்<br/>
துடுத்த தூவி தோன்றாமை<br/>
                      நிலத்தி னுள்புக் கொளித்ததே.              1346<br/>
<br/>
அம்புஞ் சிலையுங் கைம்மறிய<br/>
                      வகத்த விஞ்சை துணிப்புண்டு<br/>
வம்புகின்ற மனத்தினனாய்<br/>
                      வெய்யோன் மீட்டு விறலோன்மேல்<br/>
வம்பு கொண்ட வளையங்கள்<br/>
                      கணையம் விட்டு விட்டேறு<br/>
செம்பொன் னாழி யிவையெல்லாஞ்<br/>
                      சென்று பாயச் சிந்தித்தான்.              1347<br/>
<br/>
இப்பா லிவர்கள் பொரும்பொழுதி<br/>
                      னியானை யிரண்டு மெதிர்தாக்கிக்<br/>
கைப்பா லெடுத்துக் கறைமருப்பு<br/>
                      மிடைந்து கண்க ளெரிசிந்தி<br/>
மெய்ப்பா லெடுத்துக் குத்தியுமெய்<br/>
                      விலங்கிப் பாய்ந்து மொன்றொன்றைப்<br/>
பொய்ப்பா லின்றி யெடுத்திட்டுப்<br/>
                      புடைத்தும் பெயர்த்தும் பொருதனவே.              1348<br/>
<br/>
துண்ட வேகப் புள்ளுயர்த்தான்<br/>
                      துளைக்கை யானைச் சுடர்முடியான்<br/>
புண்டரீகக் கொலையானைக்<br/>
                      குடைந்து போகும் பொழுதகத்துக்<br/>
கொண்ட வாளன் கேடகத்தன்<br/>
                      குதிகொள் வான்போ லெழுந்தெதிரே<br/>
மண்டு வானை வயவேந்தன்<br/>
                      கண்டு வாளி சிந்தினான்.              1349<br/>
<br/>
சுவணகேது அழிதல்<br/>
<br/>
மடுத்த வாளுங் கேடகமுங்<br/>
                      கவசக் கண்ணு மார்பகமு<br/>
மடுத்துக் குத்தி னாற்போலக்<br/>
                      கழிந்த தம்பு கழிதலுமே<br/>
எடுத்து மறிக்கப் பட்டான்போ<br/>
                      லிலங்கு பூணு மாரமுந்தேந்<br/>
தொடுத்த தாம மாலையுமுன்<br/>
                      சொரிய வீழ்ந்தான் சுடர்வேலான்.              1350<br/>
<br/>
வேறு <br/>
அவன் படை சிதறிப்போதல்<br/>
<br/>
தூவி யார்சுவ ணக்கொடி<br/>
மேவி னான்பட வேமிகை<br/>
மாவி னார்கடற் றானைபோர்<br/>
ஓவி யாங்குடை வுற்றதே.              1351<br/>
<br/>
சிரீசேனன் போர் மீது செல்லல்<br/>
<br/>
வென்று வேற்றவர் நின்றனர்<br/>
என்ற மாற்ற மிசைத்தலும்<br/>
நன்று நன்றென நக்குமேற்<br/>
சென்ற னன்சிரீ சேனனே.              1352<br/>
<br/>
கடைந்த கார்க்கடல் போற்கலந்<br/>
துடைந்த வாட்படை வெள்ளநீர்க்<br/>
கடைந்த வான்சிறை யாயினான்<br/>
மிடைந்த வேற்படை வீரனே.              1353<br/>
<br/>
ஓடும் தம்மினத்தார்க்கு அவன் கூறியது<br/>
<br/>
விஞ்சை வேந்தர்க ளேமிகை<br/>
அஞ்சு வாரென வாயிடை<br/>
நஞ்ச னார்களை நக்கிவை<br/>
கொஞ்சி லான்சில கூறினான்.              1354<br/>
<br/>
வாளர் வார்கழல் வீக்கிய<br/>
தாளர் தாமுடைந் தோடினால்<br/>
நாளை நாணுடை நங்கைமார்<br/>
தோளை நாணிலர் தோயவே.              1355<br/>
<br/>
பொன்று மிவ்வுட லின்பொருட்<br/>
டென்று நிற்கு மிரும்புகழ்<br/>
இன்று நீரிகந் தீர்களாற்<br/>
குன்றின் மேற்குடை வேந்திர்காள்.              1356<br/>
<br/>
மான மாமணி வீழ்த்துயிர்க்<br/>
கூன மாமென வோடுவீர்<br/>
ஈன வார்மயிர்க் கேதமாங்<br/>
கான மாவது கானுமே.              1357<br/>
<br/>
சிரீசேனன் ஆயுதத்தைப் பிரயோகித்தல்<br/>
<br/>
ஈண்ட வின்னன சொல்லலு<br/>
மீண்டு விஞ்சைய ரேற்றனர்<br/>
ஆண்ட கைச்சுட ராயிடைத்<br/>
தூண்டி னான்சுடர் வேலினான்.              1358<br/>
<br/>
இருபடைகளும் பட்ட அவதி<br/>
<br/>
கொண்ட வாளினர் விஞ்சையர்<br/>
மண்டி னாரெதிர் மண்டலுங்<br/>
கண்டகள் கண்டங்க ளாயினார்<br/>
விண்ட வாட்படை வீரரே.              1359<br/>
<br/>
கருவிப் புட்டிலின் கண்டமும்<br/>
இருமிப் பக்கரைப் போழ்களும்<br/>
விரவிப் போர்க்கள வாயெலாம்<br/>
புரவித் துண்டங்கள் போர்த்தவே.              1360<br/>
<br/>
உருப்பு நீரவொள் வாள்களா<br/>
னெருப்பு நீரவர் வீசலும்<br/>
பொருப்பு வீழ்வன போன்றன<br/>
மருப்பு நீண்மத யானையே.              1361<br/>
<br/>
சீர்மு கந்தசெஞ் சேற்றினுள்<br/>
ளார்மு கம்புக வாழ்ந்தரோ<br/>
நீர்மு கந்நில முற்றபொற்<br/>
றேர்மு கஞ்சிதை வுற்றதே.              1362<br/>
<br/>
சிரீசேனன் முன்னணிக்கு வருதல்<br/>
<br/>
மாலும் வாட்படைப் போரினுள்<br/>
ஆலு மாமிசை யானவன்<br/>
கால னாமென வந்தனன்<br/>
சீல மானசிரீ சேனனே.              1363<br/>
<br/>
அவன் கூறியது<br/>
<br/>
மண்ணின் மேலுறை வாரொடு<br/>
மண்ணின் மேற்செரு வல்லனே<br/>
விண்ணின் மேலுறை வாரொடு<br/>
விண்ணின் மேற்செரு வல்லனே.              1364<br/>
<br/>
சிரீபாலன் சிரீசேனனொடு போர்செய வருதல்<br/>
<br/>
வாய்ந்த போரிவை வல்லிரேல்<br/>
ஏந்து மின்படை போந்தனெக்<br/>
காய்ந்த கட்டுரை கேட்டலுஞ்<br/>
சேர்ந்த னன்சிரீ பாலனே.              1365<br/>
<br/>
சிரீபாலன் ஒரு குதிரை மேற்கொள்ளல்<br/>
<br/>
உவரி யோங்கு திரையெனக்<br/>
கவரி வேய்ந்த கலினமா<br/>
இவர வேறி னானரோ<br/>
எவரு மஞ்சு மீட்டினான்.              1366<br/>
<br/>
இருவரும் போர் செய்தல்<br/>
<br/>
திரிவில் சாரி கைச்செயல்<br/>
புரவி சேர்ந்து பொங்கின<br/>
வரிவில் வாளி மன்னரும்<br/>
மருவு போர்ம யங்கினார்.              1367<br/>
<br/>
வில்லும் வாளும் குந்தமும்<br/>
சொல்லி னாற்றொ ழிற்கொளீஇ<br/>
எல்லை யின்று பொருதலொந்<br/>
தொல்ல மர்தொ டங்கினார்.              1368<br/>
<br/>
வெல்லு நீர விஞ்சையன்<br/>
வில்லும் வீசு குந்தமும்<br/>
வல்லி தின்ம டித்தனன்<br/>
மல்ல மலர்ந்த மார்பினான்.              1369<br/>
<br/>
அற்ற குந்த மாண்டவச்<br/>
செற்ற லன்றெ ழித்துமேற்<br/>
கொற்ற வன்றன் கோகின்மேல்<br/>
வெற்றி வாளின் வீசினான்.              1370<br/>
<br/>
ஒளித யங்கு தோளின்மேல்<br/>
தெளித மாவெ றிந்தவாள்<br/>
உளித மாக நீட்டினான்<br/>
பளித நாறு மேனியான்.              1371<br/>
<br/>
தளித யங்கு தண்மதுக்<br/>
களித யங்கு கண்ணியாற்<br/>
குளித வாளி னுற்றபுண்<br/>
ணெளித மாயி லங்குமே.              1372<br/>
<br/>
இட்ட வாள றுத்தபின்<br/>
விட்ட மாவின் மேற்செலாத்<br/>
துட்ட மாத்து ரந்தனன்<br/>
மட்டு வார்த்த மாலையான்.              1373<br/>
<br/>
மாதி போகு மானமா<br/>
மீது போக விட்டவன்<br/>
சோதி கூடு சுடர்முடிக்<br/>
கேத மாக வெண்ணினான்.              1374<br/>
<br/>
எண்ணி னன்னெ டுப்பலுங்<br/>
கண்ணி யஃது கருதிமா<br/>
மண்ணில் வாவி யாங்குமேல்<br/>
விண்ணின் மேலு மிக்கதே.              1375<br/>
<br/>
கொண்ட தன்கு சைக்குறி<br/>
கண்டு மன்னு கதியினால்<br/>
விண்ட லத்தின் மீதுபோய்.<br/>
அண்ட யத்த டுத்ததே.              1376<br/>
<br/>
சிரீசேனன் அழிதல்<br/>
<br/>
வானின் வாவு விஞ்சையன்<br/>
மான மாம ணிம்முடி<br/>
ஏனை மன்ன னேதியான்<br/>
மீனின் வந்து வீழ்ந்ததே.              1377<br/>
<br/>
வேறு <br/>
அவன் சேனை பின்னிட்டோடல்<br/>
<br/>
திருநிலை யகமுடைச் செல்வன் செங்கதிர்<br/>
விரிநிலை மணிமுடி மிளிர்ந்து வீழ்தலும்<br/>
பொருநிலை யழிந்துபிற் புறக்கொ டுத்தது<br/>
பருநிலை மலையவர் பரவைத் தானையே.              1378<br/>
<br/>
வேயுடை வெள்ளிசேர் விலங்கல் வேந்தர்கள்<br/>
ஆயிடை யுடைதலு மாழி யான்மகன்<br/>
காய்வுடை மனத்தவன் கனக சித்திரன்<br/>
சேயிடை புகுந்தன னின்று செப்பினான்.               1379<br/>
<br/>
கனகசித்திரன் வீர உரை<br/>
<br/>
உருவிய வாளின னுடுத்த கச்சினன்<br/>
வெருவர விழித்தனன் வீர வேகமோ<br/>
டொருவனை யொருவனங் கஞ்சி யோடுமேல்<br/>
அருவருப் புடையதவ் வாண்மை யாகுமே.               1380<br/>
<br/>
மதிதொடு நெடுவரை மான விஞ்சையர்<br/>
விதிபடு மனிசரை வெருவி மீண்டனர்<br/>
அதிசய மிதுவென வலர நக்கனன்<br/>
கதிர்விடு வளையெயி றுடைய காளையே.               1381<br/>
<br/>
உடைந்தவர் மனங்களை யுருவ வீழ்த்திடு<br/>
மடந்தையர் வடிக்கணம் பல்ல வாய்விடின்<br/>
மிடைந்தவர் தொடங்கிய வீரக் கோட்டியுள்<br/>
அடைந்தவ ரடுபடைக் கஞ்சல் வேண்டுமோ.               1382<br/>
<br/>
தானுடம் பிறந்ததற் பின்னுந் தன்றிறல்<br/>
வானுடன் புகழ்தர நிற்கு மண்மிசை<br/>
மானுட ருயிர்கொள மானமில் லிர்காள்<br/>
ஊனுடம் பிதன்பொருட் டுடையல் வேண்டுமோ.               1383<br/>
<br/>
நெய்யினா னிழன்றுநீர் நின்ற நீளொளி<br/>
வெய்யவா ளமரிடை வெருவி யிட்டதங்<br/>
கையினாற் கருனையின் கவளங் கொள்ளிய<br/>
ஐயன்மார் போந்ததென் றசதி யாடினான்.               1384<br/>
<br/>
கனகசித்திரன் போரிடுதல்<br/>
<br/>
இன்னண மொழிந்தெதிர் தெழித்து மாற்றலர்<br/>
மன்னிய கடற்படை மண்டி வாளினாற்<br/>
கன்னவி றோளினான் கண்டங் கண்டமாத்<br/>
துன்னிய துணிபல தொடரத் தோன்றினான்.               1385<br/>
<br/>
விலங்குவேல் கொண்டையை யுந்தி வேற்றவர்<br/>
மலங்கமேற் செல்வது மான மாமெனப்<br/>
பொலங்கலங் கழலொடு புலம்பப் பூமிமேல்<br/>
அலங்கலா னடந்தம ரழுவந் தாங்கினான்.               1386<br/>
<br/>
பத்திரக் கடிப்பினன் பைம்பொற் றாரினன்<br/>
சித்திர மணித்தொடர் திளைக்குந் தானையன்<br/>
கத்திகைக் கண்ணியன் காணும் பாலெலாந்<br/>
தொத்திணர்க் குஞ்சியான் காளை தோன்றினான்.               1387<br/>
<br/>
வம்பமா விருதுணி பட்ட மாவொடு<br/>
செம்பொனா லியன்றதேர் சிந்தி வீழ்ந்தன<br/>
கம்பமா வொழிந்தன களிறு காளைவாள்<br/>
வெம்புலால் விரையினும் வெறுத்த தில்லையே.               1388<br/>
<br/>
வார்குலாங் கருங்குழன் மன்ன ரேற்றவர்<br/>
நீர்குலாங் குருதியுட் குளிப்ப நேரினி<br/>
ஆர்கொலேற் பவரென வஞ்ச வெஞ்சினக்<br/>
கார்குலா முருமெனக் காளை தோன்றினான்.               1389<br/>
<br/>
காளைநங் கனைகழற் கனக சித்திரன்<br/>
வாளம ரழுவத்து மண்டி னானெனக்<br/>
கேளவர் மொழிதலுங் கிரீவன் றம்பிமார்<br/>
ஆளிவர் கடற்படை யனன்றெ ழுந்ததே.               1390<br/>
<br/>
அச்சுவக்கிரீவன் தம்பிமார் போரிடுதல்<br/>
<br/>
வெருவிமுன் னுடைந்துபோய்ப் பெயர்ந்து வேற்றவர்<br/>
ஒருவில்வா ளழுவம்வந் துந்து மற்படை<br/>
உரவுநீ ரிருங்கட லோதம் போந்தபின்<br/>
அரவநீர் வேலைமீ தலைப்ப தொத்ததே.               1391<br/>
<br/>
மன்னவற் கிளையவர் வயிர மால்வரை<br/>
அன்னவ ரயிற்படை யரச வீரர்க<br/>
டுன்னலர்க் கரும்படர் தோன்றத் தோன்றுபு<br/>
முன்னினர் கனன்றுபோர் முறுக முட்டினார்.               1392<br/>
<br/>
கண்ணிடை சிவந்துகை சுட்டிக் காய்ந்துதம்<br/>
பண்ணுடை மழகளி றுந்தி னார்படை<br/>
எண்ணிடை யிடுமிட மின்றி யெங்கணு<br/>
மண்ணிடை யவரொடு மயங்கி நின்றதே.               1393<br/>
<br/>
இருதிறப்போர் நிகழ்ச்சி<br/>
<br/>
இலைதடு மாறின பகழி யெங்கணுஞ்<br/>
சிலைதடு மாறின சிலைத்த தேர்க்குழாம்<br/>
மலைதடு மாறின போல மான்றரோ<br/>
தலைதடு மாறின தடக்கை வேழமே.               1394<br/>
<br/>
முரிந்தன ,மணிநெடுந் தோள்கண் முத்துக<br/>
நெரிந்தன களிறுடை மருப்பு நேர்முகஞ்<br/>
சரிந்தன தலைபல தறுக ணில்லவர்<br/>
இரிந்தன ரிழிந்தது குருதி நீத்தமே.               1395<br/>
<br/>
மரைமயி ரணிந்தன மான மாப்பல<br/>
திரையென வுருண்டன திலக வெண்குடை<br/>
நுரையென நிவந்தன நுந்து மப்புனற்<br/>
கரையெனக் கிடந்தன களிற்றின் கூவையே.               1396<br/>
<br/>
பெருகிய குருதியுட் பிறக்கு செந்தடி<br/>
அருகுடை யளற்றினு ளழுந்திப் பாகமே<br/>
சொரிகதிர்க் கோடக முடிக டோன்றலாற்<br/>
பொருகளம் புற்றெடுக் கின்ற தொக்குமே.               1397<br/>
<br/>
யானைப்போர்<br/>
<br/>
மாடடைந் தெதிர்ந்துதம் வயிரத் தண்டினாற்<br/>
பீடடைந் தவர்பிடர் புடைப்ப வானையின்<br/>
கோடுடைந் துதிர்ந்தன கொடுமுட் கேதகைத்<br/>
தோடுடைந் தொருவழித் தொகுத்த லொத்தவே.               1398<br/>
<br/>
குழைசுடர்ந் திலங்குதா ரரசர் கோலமாண்<br/>
இழைசுடர் தோள்களா லெறிய யானையின்<br/>
தழைசெவி மதமுகத் தொளிக்குஞ் சக்கர<br/>
மழைசொரி முகில்புகு மதிய மொத்தவே.               1399<br/>
<br/>
செருவரை யனையதோண் மன்னர் சேனையுள்<br/>
அருவரை புகுமயி லனைய வாயின<br/>
கருவரை யனையன களிநல் யானையின்<br/>
பெருவரை முகம்புகும் பிண்டி பாலமே.               1400<br/>
<br/>
மண்ணியன் மன்னர்கை முறுக்கி விட்டிடக்<br/>
கண்ணியன் யானைமேற் கணையம் பாய்வன<br/>
திண்ணிய நெடுவரைச் சென்னி மீமிசை<br/>
விண்ணியல் விளங்குமீன் வீழ்வ போன்றவே.               1401<br/>
<br/>
கடுத்துவீழ் கடாக்களிற் றுழவர் தந்தலை<br/>
அடுத்தகீ சகந்தமோ டற்று வீழ்வன<br/>
தொடுத்ததேன் றொடர்ந்த வீப் பிறங்க லோடுடன்<br/>
உடுத்தமால் வரைமருங் குருவ மொத்தவே.               1402<br/>
<br/>
தேர்வீரர் செயல்<br/>
<br/>
அணியமு மாரமுங் கொடிஞ்சுங் கோலுமாத்<br/>
துணிவினைக் கவனமாத் துரக்கும் பாகரா<br/>
மணியவிர் தேரெனு மதலை நாயகர்<br/>
பணிவருங் குருதிநீர்ப் பவ்வத் தோட்டினார்.               1403<br/>
<br/>
குருதிப் பெருக்கம்<br/>
<br/>
நுதலிய செருநிலக் குருதி நீரினுண் <br/>
முதலையின் முதுகென நிவந்த தோற்பரங்<br/>
கதலிகை காம்பொடு கடுகித் தாமரை<br/>
மதலையந் தாளணை வாளை போன்றவே.               1404<br/>
<br/>
கைவரை யொழுகிய கணையம் பாய்ந்துதம்<br/>
மெய்வரை நிரைத்திட விழுந்த யானைகள்<br/>
நெய்வரை நீணிலத் தலத்து மேற்பல<br/>
மொய்வரை முனையடிப் புண்ட வொத்தவே.               1405<br/>
<br/>
ஊடக மெரிமணி நாகங் கவ்விய<br/>
நாடக விரிமதி நடுங்கி வீழ்வபோல்<br/>
ஆடக மணிநகைக் கடகக் கையொடு<br/>
கேடகந் திசைதிசை கிளர்ந்து வீழ்ந்தவே.               1406<br/>
<br/>
துளைப்படு புண்ணுமிழ் சோரி பாய்ந்தழெக்<br/>
களிப்படு சிலம்பின கவந்த மாடுவ<br/>
முளைப்புடை முடைத்திடை சுடர மூட்டிய<br/>
விளக்கிடு குற்றியின் விரிந்து தோன்றுமே.               1407<br/>
<br/>
விசயன் வீரம்<br/>
<br/>
அஞ்சல ரமர்க்கள மென்னு மார்வயல்<br/>
விஞ்சையர் குருதிநீர் வெள்ளந் தேர்த்தழெ<br/>
வெஞ்சின நாஞ்சிலா லுழுது வெள்ளியான்<br/>
தஞ்சமார் தன்புகழ் தயங்க வித்தினான்.               1408<br/>
<br/>
அச்சுவக்கிரீவனின் இளையோர் வினவுதல்<br/>
<br/>
வெளியவன் மிளிர்மரை புரையுஞ் செங்கணான்<br/>
அளியில னமர்க்களங் கடாக்கொள் கின்றவவ்<br/>
விளையவன் யாரென வினவிக் கேட்டனர்<br/>
கிளையமர் கிரீவனுக் கிளைய வீரரே.               1409<br/>
<br/>
விசயனை எதிர்த்தல்<br/>
<br/>
சுரமைய ரதிபதி சிறுவன் மார்களுட்<br/>
பெரியவ னிவனெனப் பிறந்த செற்றமோ<br/>
டெரியவிர் வெகுளியா ரிளைய காளைய<br/>
ரொருவன்மே னால்வரும் யானை யோட்டினார்.               1410<br/>
<br/>
இரத்தின கண்டனு மேனை வீரரும்<br/>
வரைத்தனர் வருபடை வீதி வாயெலாம்<br/>
எரித்தனர் நால்வரு மிளைய காளையை<br/>
முரித்திடு முனிவின ராகி முற்றினார்.               1411<br/>
<br/>
விசயன் அடங்கினன் என்று ஒலி எழுந்தது<br/>
<br/>
அடங்கின னரசிளங் குமர னோவென<br/>
உடங்கலந் தொல்லொலி யெழுந்த தாயிடை<br/>
மடங்கலில் கருங்கடன் மலங்கிற் றொத்தது<br/>
தடங்கமழ் சுரமைநாட் டரசன் றானையே.               1412<br/>
<br/>
புதிய உதவி விசயனுக்குக் கிடைத்தலும் அவன் போரிடுதலும்<br/>
<br/>
எரிபுரை யுளைகேளா டிலங்கு வெண்பிறை<br/>
விரிவன வெனவிளங் கெயிற்றொ டாயிடை<br/>
அரியர சடைந்ததொன் தவனை யேறினான்<br/>
புரிவகை நாஞ்சிலும் புதிய தெய்தினான்.               1413<br/>
<br/>
செய்யவாய் நாஞ்சிலுஞ் செங்கட் சீயமும்<br/>
ஐயனாங் கெய்தலு மதிர வார்த்தது<br/>
வையமா ளிளையவன் றானை மற்றவர்<br/>
மையன்மா யானைகண் மயங்கி யிட்டவே.               1414<br/>
<br/>
பொருபடை புகைந்தவர் வழங்கு மாயிடைச்<br/>
செருவுடை யவரகன் செல்வ மார்பகம்<br/>
உருவுடை நாஞ்சிலா லுழுதிட் டானரோ<br/>
மருவுடை யவரையும் மயக்கு மைந்தனே.               1415<br/>
<br/>
கனகசித்திரன் போர்க்கு வருதல்<br/>
<br/>
ஒருவனோர் நாஞ்சிலா லூழித் தீப்புரை<br/>
இருவரோ டிருவரை யானை நான்கொடு<br/>
செருவினு ளமர்வெலக் கேட்டுச் சேர்ந்தனன்<br/>
கருவரை யனையதோட் கனக நாமனே.               1416<br/>
<br/>
கனகசித்திரன் மாய்தல்<br/>
<br/>
காளையக் கனகசித் திரனுங் காய்ந்துதன்<br/>
வாளைவாய் துடைத்தெதிர் மடுப்ப மற்றவன்<br/>
தோளையுஞ் சுடர்கெழு நாஞ்சில் வாயினால்<br/>
ஆளியே றனையவ னழுந்த வூன்றினான்.               1417<br/>
<br/>
இரத்தினகண்டன் நிலை<br/>
<br/>
வனைகதி ரிலங்குதோள் வயிர கண்டனோ<br/>
டனைவரு மலாயுதற் கமர்தொ லைந்ததுங்<br/>
கனகசித் திரனது பாடுங் கேட்டரோ<br/>
அனல்படு மனத்தனங் கொருவ னாயினான்.               1418<br/>
<br/>
அவன் போரிடுதல்<br/>
<br/>
பொடித்தலை நிலத்தவர் போரு மாண்மையு<br/>
முடித்திடு கெனமுனிந் தெழுந்து மூரிவான்<br/>
மடுத்ததோர் வரைதனை வயிரக் கைகளால்<br/>
எடுத்தன னிரத்தினக் கிரீவ னென்பவே.               1419<br/>
<br/>
வரிந்துவீழ் கச்சையன் வனைந்த தாடியன்<br/>
முரிந்தெழு புருவத்தன் முழங்கு தீயென<br/>
எரிந்தன னிறுவரை யெடுத்து மேற்செல<br/>
இரிந்தது சுரமைய ரிறைவன் றானையே.               1420<br/>
<br/>
அருக்ககீர்த்தி அம்புவிடல்<br/>
<br/>
ஆங்கவ னடைதலு மருக்க கீர்த்திகை<br/>
வாங்குவிற் புகுந்தது வாளி யொன்றவன்<br/>
ஓங்கிருந் தூணியிற் சுடர்ந்த தொல்லெனத்<br/>
தாங்கருந் திறலவன் சந்தித் தோட்டினான்.               1421<br/>
<br/>
தொடுத்ததுந் துரந்ததும் விடலை தோளிடை<br/>
மடுத்ததுங் கிழித்தது மண்ணினுட்புகக்<br/>
கடுத்ததும் கண்டுநின் றவர்க டம்மையும்<br/>
படுத்தது பகலவன் பகழி யென்பவே.               1422<br/>
<br/>
இரத்தின கண்டன் மாய்தல்<br/>
<br/>
வரையொடு வரையென மறிந்து மண்ணின்மேல்<br/>
விரையுடை யலங்கலான் வீழு மாயிடைத்<br/>
திரையொடு கனைகடல் கலங்கிச் சிந்தின<br/>
புரையுடை விலங்கலும் புலம்பு கொண்டவே.               1423<br/>
<br/>
வேறு <br/>
அச்சுவகண்டனுக்கு அறிவித்தல்<br/>
<br/>
தம்பியர் பாடு மக்க ளிறந்ததுந் தனக்குப் பாங்காய்<br/>
வெம்பிய வீரர் போருள் விளிந்ததும் விரைவி னோடிச்<br/>
செம்பினை யுருக்கி வெய்தாய்ச் செவிமுதற் சொரிந்ததேபோ<br/>
லம்பொன்செ யாழியானுக் குரைத்தன ரரக்குண் கோலோர்.               1424<br/>
<br/>
அவன் செயல்<br/>
<br/>
ஆங்கவர் மொழிந்த போழ்தி<br/>
                      னருவரை கரிய தொப்பான்<br/>
ஈங்கிவர் மாற்ற மாயி<br/>
                      னிருந்தினி யென்னை யென்னா<br/>
வாங்குநீ ருலகில் வாழு<br/>
                      முயிர்களை வாரிக் கொண்டு<br/>
வீங்குநீர்க் கடலுட் பெய்யும்<br/>
                      விஞ்சையை விடுக்க நேர்ந்தான்.               1425<br/>
<br/>
சண்டவேகையிடம் கூறல்<br/>
<br/>
ஓர்ந்தவன் மனத்து விஞ்சை<br/>
                      யொருபுடை யெய்த லோடுஞ்<br/>
சார்ந்தது சண்ட வேகை<br/>
                      பணிபணி யென்று சார<br/>
வார்ந்தநீ ருலகின் வாழு<br/>
                      மனிதரை வல்லை யாகில்<br/>
தேர்ந்துகொண் டொருவ ரின்றித்<br/>
                      தெய்வமே செகுத்தி டென்றான்.               1426<br/>
<br/>
சண்டவேகை கூற்றுவனிடம் கூறுதல்<br/>
<br/>
கொடியவன் விடுத்த போழ்திற்<br/>
                      கூற்றுவன் றன்னைக் கூவி<br/>
வடியெயி றிலங்க நக்கு<br/>
                      வாழிய தோள்க ளின்று<br/>
விடுகதி ராழி வெய்யோன்<br/>
                      வேண்டவென் வாயுட் பட்டு<br/>
முடியுமிவ் வுலக நீயு<br/>
                      முறைத்தொழின் முடித்தி யென்ன.               1427<br/>
<br/>
பேய்களின் செயல்<br/>
<br/>
அணங்குகள் குழுமி யாமும்<br/>
                      பெருவயி றார்து மென்று<br/>
துணங்கைகோத் தாடி நக்குச்<br/>
                      சுடரிலைச் சூல மேந்தி<br/>
வணங்குபு சூழ மற்ற<br/>
                      மாபெருந் தெய்வம் வந்து<br/>
மணங்கமழ் சுரமை நாடன்<br/>
                      றானைமேன் மடுத்த தம்மா.               1428<br/>
<br/>
பேய்களின் வருணனை<br/>
<br/>
பட்டடி நெடிய வீங்கு<br/>
                      பரட்டின நொடிக்குங் கால<br/>
ஒட்டிய வயிற்ற வற்ற<br/>
                      லுகிரிடை மயிர முன்கை<br/>
கட்டிய கண்ணி பீலித்<br/>
                      தலையின கழற்காய் போல<br/>
வட்டமா யுருளுங் கண்ண<br/>
                      கணங்கள்வந் திரைத்த வன்றே.               1429<br/>
<br/>
சண்டவேகையின் செயல்<br/>
<br/>
வரைகளை யுருள வுந்தி<br/>
                      வந்ததோர் சண்ட வாயு<br/>
நிரைகிளர் சுடர தாகி<br/>
                      நிமிர்ந்ததோ ருருவச் செந்தீ<br/>
திரைகளை மறிய வீசிச்<br/>
                      சிறந்ததோ ரழுவ முந்நீர்<br/>
விரைகிள ருருவத் தெய்வ<br/>
                      மிதுபடை விடுத்த வாறே.               1430<br/>
<br/>
வரைகளு மரனு மண்ணு<br/>
                      மறித்திடும் வாயுச் செந்தீப்<br/>
புரைகிளர் பொடிக ளாரப்<br/>
                      புணர்த்திடும் புணர்ந்த போழ்திற்<br/>
றிரைகிளர் பரவை முந்நீ்ர் <br/>
                      திரைத்துக்கொண் டொழுகு மிஃதால்<br/>
கிள ருலகைத் தெய்வ<br/>
                      முண்ணிய வுடன்ற வாறே.               1431<br/>
<br/>
விசயன் சேனை மயக்குற்றது<br/>
<br/>
மருங்கவை புணர்த்த பின்னை<br/>
                      வானக வளாக மெல்லாங்<br/>
கருங்கலொன் றகன்ற மேலாற்<br/>
                      கவித்தது கவித்த லோடும்<br/>
இருங்கலி யுலக மெல்லா<br/>
                      மிருள்கொள வெருவி நோக்கிப்<br/>
பொருங்கலி யரசர் தானை<br/>
                      போக்கிட மற்ற தன்றே.               1432<br/>
<br/>
வாளொடு வாள்கள் வீழா<br/>
                      மைந்தரை மைந்த ருந்தித்<br/>
தாளொடு தாள்க டாக்கித்<br/>
                      தலையொடு தலைகண் முட்டித்<br/>
தோளொடு தோள்க டேய்ப்பச்<br/>
                      சுடரணி சுடர்ந்து சிந்த<br/>
ஆளுடை யரசன் றானை<br/>
                      யரவமோ டுடைந்த தன்றே.               1433<br/>
<br/>
திவிட்டன் உண்மை அறிதல்<br/>
<br/>
அன்னண முடைந்த போழ்தி<br/>
                      னருக்கனை முகத்து நோக்கி<br/>
என்னிது விளைந்த வாறென்<br/>
                      றிருங்கடல் வண்ணன் கேட்பக்<br/>
கன்னவில் வயிரத் தோளாய்<br/>
                      காய்ந்தவன் விடுக்கப் பட்டு<br/>
மன்னுயி ருண்ணுஞ் சண்ட<br/>
                      வேகையாம் வருவ தென்றான்.               1434<br/>
<br/>
செற்றலன் விடுத்த பின்றைச்<br/>
                      செகுத்துயிர் பருகி னல்லான்<br/>
மற்றிது மறித லில்லை<br/>
                      மறிப்பவர் பிறரு மில்லை<br/>
இற்றிதன் நிலைமை யென்ன<br/>
                      விருங்கடல் வண்ண னக்காங்<br/>
கற்றமி லலங்கல் வேலோ<br/>
                      யஞ்சினை போறி யென்றான்.               1435<br/>
<br/>
திவிட்டன் பேருருக் கொள்ளல்<br/>
<br/>
பேயெரி யுமிழ்ந்து நம்மேல்<br/>
                      வருமெனப் பேசு கின்றாய்<br/>
நீபெரி தினியை யென்னா<br/>
                      நெடியவன் றன்னை நோக்கிக்<br/>
காயெரி சுடர்விட் டாங்குக்<br/>
                      கனன்றனன் கனலலோடு<br/>
    மாயிரு விசும்பு மஞ்சும்<br/>
                      வடிவினன் வள்ள லானான்.               1436<br/>
<br/>
நலம்புரி செய்கை மேனாட்<br/>
                      பெற்றநற் றோழ னேபோல்<br/>
உலம்புரி யுருவத் தோளாற்<br/>
                      குற்றபோழ் துதவ லுற்று<br/>
வலம்புரி வலத்த தாக<br/>
                      விடத்ததோர் வயிர வல்விற்<br/>
கலம்புரி கனபொற் பூணான்<br/>
                      கைவந்து புகுந்த வன்றே.               1437<br/>
<br/>
திவிட்டன் தோற்றம்<br/>
<br/>
நெதிசொரி சங்க மேந்தி<br/>
                      நெடுஞ்சிலை யிடங்கைக் கொண்டு<br/>
விதிதரு நீல மேனி<br/>
                      விரிந்தொளி துளும்ப நின்றான்<br/>
மதியொரு பால தாக<br/>
                      வானவின் மருங்கு கோலிப்<br/>
புதியதோர் பருவ மேகம்<br/>
                      போந்தெழு கின்ற தொத்தான்.               1438<br/>
<br/>
திவிட்டன் உரப்பலும் சண்டவேகை தாழ்தலும்<br/>
<br/>
வலம்புரி சிலம்ப வாய்வைத்<br/>
                      திருஞ்சிலை வளைய வேற்றிக்<br/>
கலம்புரி கனபொன் னாழிக்<br/>
                      கைவிரல் கதிர்ப்பச் சூட்டி<br/>
உலம்புரி வயிரத் தோளா<br/>
                      னுரப்பினா னுரப்ப லோடுஞ்<br/>
சலம்புரி தெய்வ மஞ்சித்<br/>
                      தன்னுரு வடைந்த தன்றே.               1439<br/>
<br/>
நிலத்திடை நின்று வான<br/>
                      முடியுற நிமிர்ந்து கண்ணின்<br/>
புலத்தின தளவு நீங்கிப்<br/>
                      பொம்மென வுயிர்த்து விம்மிப்<br/>
பிலத்தின தளவிற் பேழ்வாய்<br/>
                      பிறழ்ந்திலங் கெயிற்ற தாகிச்<br/>
சலத்தினைப் புரிந்த தெய்வந்<br/>
                      தலைபனித் துடைந்த தன்றே.               1440<br/>
<br/>
அச்சுவகண்டன் போர்க்கெழுதல்<br/>
<br/>
தெய்வமாங் குடைந்து தன்பாற்<br/>
                      படையினைத் திரைத்துக் கொண்டு<br/>
மையிரு விசும்பி னேறக்<br/>
                      கண்டபின் மாற்று வேந்தன்<br/>
கையினைப் புடைத்துக் கண்கள்<br/>
                      சிவந்துவா யெயிறு கவ்வி<br/>
வையக நடுங்க நோக்கி<br/>
                      மழகளி றணைக வென்றான்.               1441<br/>
<br/>
திவிட்டன் அச்சுவகண்டனுடன் போரிடல்<br/>
<br/>
மாலுமால் களிறு நுந்தி<br/>
                      மற்றவன் வருத லோடு<br/>
மாலுமால் புரவித் திண்டே<br/>
                      ரரசர தரவத் தானை<br/>
வேலினா னுடங்கு நில்லா<br/>
                      துடைந்திட வெகுண்டு நோக்கி<br/>
நீலமா மணிக்குன் றொப்பா<br/>
                      னெடுஞ்சிலை யிடங்கைக் கொண்டான்.               1442<br/>
<br/>
கருடன் வருகை<br/>
<br/>
வாய்ந்தநல் வயிரத் துண்டம்<br/>
                      வளைந்தொளி துளும்ப வள்ளாற்<br/>
சேந்தன சிறுக ணோடு<br/>
                      திசைமுகஞ் சிறகு தம்மால்<br/>
வேய்ந்தனெ விரித்து வீசி<br/>
                      விசும்பிடை யிழிந்து வந்து<br/>
காய்ந்தெரி கணையி னாற்குக்<br/>
                      கருடனு முழைய னானான்.               1443<br/>
<br/>
அச்சுவகண்டன் உரை<br/>
<br/>
கருடனை வலங்கொண் டேறிக் கார்முகங் கையி னேந்தி்<br/>
மருடரு விசும்பி னேறி மணிவண்ண னெதிர்ந்த போழ்தின்<br/>
இருடனக் கெய்திற் றோரா னெரிகதி ராழி வேந்தன்<br/>
பொருடனக் கினியி லாத புகழ்ச்சிகள் புகல லுற்றான்.               1444<br/>
<br/>
தானவர் நின்னைப் போலத் தந்திற லறிவி லாதார்<br/>
ஈனவ ரிரங்கி வீழ்ந்தா ரேனையர் தொழுது வாழ்ந்தார்<br/>
வானவ ரென்னை யஞ்சி வானிடை மறைந்து செல்வார்<br/>
ஊனவர் தம்மு ணீயே யுயிரெனக் கிழக்க லுற்றாய்.               1445<br/>
<br/>
மண்ணுள்வாழ் சிதலைச் சாதி மற்றவை வாழு நாள்கள்<br/>
எண்ணியாங் கிகந்த பின்னை யிறகுபெய் தெழுங்கள் போலாம்<br/>
கண்ணினா லதனை நீயுங் கருடப்புள் ளதனை யேறி<br/>
விண்ணினா றெதிர்ந்து வந்தாய் வேற்கிரை யாகி யென்றான்.               1446<br/>
<br/>
மாறலா மனிதர் தம்மேல் வண்சுட ராழி யானுஞ்<br/>
சீறினா னென்ற போழ்திற் சிறுசொலாய் நிற்கு மென்று<br/>
தேறினார் மொழிகள் கொண்டு செவிசுடு சொற்கள் கேட்டு<br/>
மாறினே னென்ப தோரா யளியற்றா யனல்விக் கின்றாய்.               1447<br/>
<br/>
திவிட்டன் விடை<br/>
<br/>
என்றலு மதனைக் கேட்டே யிருங்கடல் வண்ண னக்கு<br/>
நன்றுநன் றுரைத்தி மீட்டு நல்லையே பெரிது மேடா<br/>
குன்றின்மே லிருந்து நீநின் குழுவினுண் மொழிவ தல்லால்<br/>
இன்றுவந் தென்மு னின்று மிதுகொலோ கருதிற் றென்றான்.               1448<br/>
<br/>
அச்சுவகண்டன் சரமழை பொழிதல்<br/>
<br/>
சிறியவ னுரைகள் வந்தென் செவிசுடும் பொறுக்க லாற்றேன்<br/>
எறிகடல் வளாகந் தன்னு ளிவன்பெய ரொழிப்ப னென்று<br/>
செறிமணிக் கடகக் கையாற் றிண்சிலை குழைய வாங்கிப்<br/>
பொறிநுதல் யானை மேலான் சரமழை பொழிவிக் கின்றான்.               1449<br/>
<br/>
கடுத்தவ னெய்த போழ்திற்<br/>
                      கருடன்றன் சிறகு தன்னாற்<br/>
புடைத்திட நெரிந்துப் பொங்கிச்<br/>
                      சரங்கள்போய்ப் புரள நோக்கி<br/>
விடைத்திறல் விடலை தன்மேல்<br/>
                      வெம்பிய மனத்த னாகிப்<br/>
படைத்திற லாளன் றெய்வப்<br/>
                      படைத்தொழில் பறைக்க லுற்றான்.               1450<br/>
<br/>
அச்சுவகண்டன் நாகாத்திரம் விடுதல்<br/>
<br/>
காயிரும் பனைய வெய்யோன் கருமணி வண்ணன் றன்மேல்<br/>
ஆயிரம் பணத்த தாய வருமணி யாடு நாக<br/>
மாயிரும் புகழி னான்றன் வன்சிலை வாங்கி யெய்யச்<br/>
சேயிருஞ் சுடர்கள் சிந்தித் தீயுமிழ்ந் தோடிற் றன்றே.               1451<br/>
<br/>
திவிட்டன் கருாடத்திரம் விடுதல்<br/>
<br/>
கண்டன னதனை மற்றக் கருங்கடல் வண்ணன் கண்டே<br/>
ஒண்டிற லுவணப் புள்ளி னுருவினோர் தெய்வ வம்பு<br/>
கொண்டனன் றொடுத்த லோடுங் கொடுஞ்சிறை நுடங்க வீசித்<br/>
துண்டமா நாகந் தன்னைத் துண்டத்தாற் றுணித்த தன்றே.               1452<br/>
<br/>
அச்சுவகண்டன் ஆக்னேயாஸ்திரம் விடுதல்<br/>
<br/>
ஆயிடை யனன்று மீட்டு மழலுமி ழாழி வேந்தன்<br/>
தீயொடு புணர்த்த போழ்தத் தெய்வவம் பெய்த லோடும்<br/>
வேயுடை விலங்கல் சுட்டு விசும்பிடை வெம்ப வெம்பிச்<br/>
சேயிடை யெரிந்து சிந்திச் செல்வன்மேற் சென்ற தன்றே.               1453<br/>
<br/>
திவிட்டன் வருணாத்திரம் விடுதல்<br/>
<br/>
காரணி வண்ணன் கண்டே கதிர்மணிக் கடகக் கையால்<br/>
வாருண மென்னு மம்பு வாங்கினன் றொடுத்த லோடுஞ்<br/>
சீரணி விசும்பு மண்ணுந் திசைகளு மிருள வீழ்ந்து<br/>
நீரணி புயலின் றாரை நிரந்துவீழ்ந் தவித்த தன்றே.               1454<br/>
<br/>
அச்சுவகண்டன் நித்திராபாணத்தை விடுதல்<br/>
<br/>
விண்களை வெதுப்பு நீர்மை<br/>
                      வெய்யவன் வெகுண்டு மீட்டுங்<br/>
கண்களைத் துயிற்று மம்பு<br/>
                      தொடுத்தனன் றொடுத்தலோடும்<br/>
மண்களை மயக்கி மாக்க<br/>
                      டுயில்கொள மரங்கள் சாயப்<br/>
புண்களை யணையும் வேலான்<br/>
                      படைமுகம் புக்க தன்றே.               1455<br/>
<br/>
திவிட்டன் அதற்கு மாறாக ஓர் அம்பு விடுதல்<br/>
<br/>
அயிலுடை யனல்செய் வேலோ<br/>
                      னதனையு மறிந்து மற்றுத்<br/>
துயில்விடை செய்யு மம்பு<br/>
                      தொடுத்தனன் றொடுத்த லோடும்<br/>
வெயிலிடை விரிந்து விண்பால்<br/>
                      விளங்கிவீ ழிருளை நீக்கப்<br/>
பயிலுடை யுலகந் தேறிப்<br/>
                      பட்டது முணர்ந்த தன்றே.               1456<br/>
<br/>
அச்சுவக்கிரீவன் ஆழிவிடுதல்<br/>
<br/>
சீற்றமொ டிரியுஞ் செல்வத் தெய்வவம் பெய்த வெல்லா<br/>
மாற்றின னறுப்ப நோக்கி மற்றவன் மாற்ற லான்பே<br/>
ராற்றலை யறிந்து வெய்ய வாழிகை யேந்தி யின்னும்<br/>
ஏற்றனை பொருதி யோவென் றிலங்கெயி றிலங்க நக்கான்.               1457<br/>
<br/>
திவிட்டன் கூற்று<br/>
<br/>
தாழியா தெய்யுந் தெய்வப் படைமுத லறுத்துச் சாலப்<br/>
பாழியான் மெலிந்தும் பண்டைப் பாவனை பயிற்றி யென்னை<br/>
ஆழியால் வெருட்ட லுற்றா யலந்தனை பெரிது மென்றான்<br/>
சூழிமால் யானை வல்ல சுரமைநாட் டிளைய கோவே.               1458<br/>
<br/>
ஆழியின் செயல்<br/>
<br/>
புனைகதி ரார மார்பன்<br/>
                      புகைந்துகை முறுக்கி விட்ட<br/>
கனைகதிர்த் திகிரி கான்ற<br/>
                      கனசுடர் வளைக்கப் பட்டு<br/>
முனைகதிர் கானச் செந்தீ<br/>
                      முழங்கிமேன் மூடப்பட்ட<br/>
  வனைகதிர்க் குன்றம் போல<br/>
                      மணிவண்ணன் மறைந்து போனான்.               1459<br/>
<br/>
உலங்கொண்ட வயிரத் தோளாற்<br/>
                      குற்றதை யுணர மாட்டார்<br/>
நிலங்கொண்டு மனித ராழ<br/>
                      நிரந்தழ லுமிழ்ந்து நேமி்<br/>
புலங்கொண்ட வயிரக் குன்றின்<br/>
                      புடைவரும் பரிதி போல<br/>
வலங்கொண்டு வந்து மைந்தன்<br/>
                      வலப்புடை நின்ற தன்றே.               1460<br/>
<br/>
திவிட்டன் ஆழியைத் திருப்பிவிடல்<br/>
<br/>
கன்னவில் கடகத் தோளான் கண்டுகை தொழுது கொண்டு<br/>
மின்னவிர் விளங்கு நேமி விட்டனன் விடுத்த லோடும்<br/>
மன்னனை மார்பு கீண்டு மணிமுடி யெறிந்து மற்றைப்<br/>
பொன்னவி ரோடை யானைப் புகர்நுதற் புக்க தன்றே.               1461<br/>
<br/>
அச்சுவகண்டன் அழிவு <br/>
வேறு<br/>
<br/>
கழலவன் கனன்று விட்ட கதிர்நகை நேமி போழ<br/>
மழகளி யானை தன்மேன் மறிந்துவீழ் கின்ற மன்னன்<br/>
நிழலவிர் விலங்க னெற்றி நிமிர்ந்ததோர் காள மேகம்<br/>
அழலவன் றிகிரி பாய வற்றுவீழ் கின்ற தொத்தான்.               1462<br/>
<br/>
நெறிதலை திரிவி லான்மே னினைவிலான் மொழியப் பட்ட<br/>
மறுதலை முடிக்கு மேது வாய்வழி யழிப்ப தேபோற்<br/>
பொறிதலை மணந்த காளை மேல்வரப் புணர்த்த நேமி<br/>
செறிதலை யிலாத மன்னன் றன்னையே செகுத்த தன்றே.               1463<br/>
<br/>
அச்சுவகண்டன் வீழ்ச்சியைக் கண்டோர் கூறுதல் <br/>
வேறு<br/>
<br/>
கொலையானை மேலோர் குளிர்வெண் குடைக்கீழ்ப்<br/>
பலயானை மன்னர் பலர்போற்ற வந்தான்<br/>
மலையாகம் போழாக மற்றிவனோ சாய்ந்தான்<br/>
நிலையாமை சால நிலைபெற்ற தன்றே.               1464<br/>
<br/>
நெருநல் நெடுங்குடைக்கீழ் நேமிமுன் செல்லப்<br/>
பொருநல் வயவேந்தர் போற்றிசைப்ப வந்தான்<br/>
செருநன் மறநேமி சென்றதுவே போழ<br/>
எரிபொன் மணிமுடியா னின்றிவனோ சாய்ந்தான்.               1465<br/>
<br/>
தானெறிந்த நேமி தனக்கே பகையாகத்<br/>
தேனெறிந்த தாரான் சிறுவரைக்கண் வீடினான்<br/>
யானறிந்த வாற்றா லெளிய வுலகத்தில்<br/>
வானறிந்த வாழ்க்கையு மாயமே போலுமால்.               1466<br/>
<br/>
வலியு மடுதிறனும் வாழ்வும் வனப்பும்<br/>
பொலிவுங் கடைபோகா பூமிமேல் வாழ்வீர்<br/>
கலியன்மி னென்றிதனைக் காட்டுவான் போல<br/>
மலிபொன் மணிமுடியான் மற்றிவனோ மாய்ந்தான்.               1467<br/>
<br/>
மாக மழைவண்ணன் மாற்றான்மேல் விட்டெறிந்த<br/>
வேக விறலாழி மீட்டே பெயர்ந்துதன்<br/>
போக வரைமார்பம் போழ்படுப்பப் பொன்றினான்<br/>
ஆகுவ தாமதனை யாவ ரறிகிற்பார்.               1468<br/>
<br/>
இறந்தவனை அவன் தேவியர் காணல்<br/>
<br/>
இன்னன கண்டார் மொழிந்திரங்கு மாயிடை<br/>
அன்ன மனையா ரயகண்டன் றேவிமார்<br/>
பொன்னவிர் பூங்குழையார் பொங்கேந் திளமுலையார்<br/>
மின்னவிர் நுண்ணிடையார் மேல்வந் தணுகினார்.               1469<br/>
<br/>
பெருந்தேவி உயிர்நீத்தல்<br/>
<br/>
வண்டார் மணிமுடியான் மார்பு துணிகிடப்பக்<br/>
கண்டாள் பெருந்தேவி கண்டேதன் கைசோர்ந்து<br/>
வெண்டாரை வேனெடுங்க ணீர்மூழ்கி மேற்பிறழ<br/>
விண்டா ளுயிர்பின்னும் வெற்றுடல மாயினாள்.               1470<br/>
<br/>
பிறமகளிர் செயல்<br/>
<br/>
கோதை சரியக் கொடிமருங்கு லேரழிய<br/>
மாதர் மடமஞ்ஞை மாநிலத்து வீழ்வனபோற்<br/>
காதலன் மார்பகலங் கண்டேதங் கண்புடைத்துப்<br/>
பேதை மடமகளிர் வீழ்ந்தார் பிணையன்னார்.               1471<br/>
<br/>
வாங்கு கொடிமுறுக்கி மாநிலத்து விட்டனபோல்<br/>
தாங்கார் புரண்டுதலை தடுமாறாய்க் கிடந்தங்<br/>
கேங்கினா ரெத்துணையோர் போழ்தங் கழிந்தெழுந்து<br/>
நீங்காத வாருயிரார் நீரா யுருகினார்.               1472<br/>
<br/>
வேறு<br/>
<br/>
அரைச ரேறே யடலாழி<br/>
                      வலவ வார்க்குந் தோலாதாய்<br/>
புரிசை நகரநூற் றொருபதுடையாய்<br/>
                      பூமி முழு தாண்டாய்<br/>
செய் துலகம் பாராட்டு<br/>
                      மொளியா யோடை யானையாய்<br/>
வரைசெய் தனைய திரடோளாய்<br/>
                      மறிதல் பொருளோ வயவேந்தே.               1473<br/>
<br/>
வானு மண்ணு முடனஞ்சும்<br/>
                      வகையாய் மன்னர் மணிமுடிமேல்<br/>
தேனும் வண்டும் பலசென்று<br/>
                      திளைக்குஞ் செம்பொற் செறிகழலாய்<br/>
நான மண்ணி யகிறேக்கி<br/>
                      நாவி கமழு மெழிலாகம்<br/>
    ஈன மண்ணி லிவர்காணக்<br/>
                      கிடத்த லினிதோ விகல்வேந்தே.               1474<br/>
<br/>
குழவி நாயிற் றெழிலேய்க்குங்<br/>
                      குழம்பார் கோலக் குங்குமமே<br/>
மெழுகி மீதோர் மணியாரம்<br/>
                      வீசிக் கிடந்த விரையாகம்<br/>
ஒழுகு குருதிச் சேறாடி<br/>
                      யோடை யானை நுதன்மீது<br/>
வழுவி வீழ்ந்த வகைநாடின்<br/>
                      மாயம் போலு மறவேந்தே.               1475<br/>
<br/>
பொன்னி னாய வமளிமேற்<br/>
                      பூவி னாய வணைபொருந்தி<br/>
அன்ன மனையா ரடிவருட<br/>
                      வமரும் பள்ளி யமராதே<br/>
மன்னு மிங்கோர் மதயானை<br/>
                      நுதன்மேல் மறிந்து மணிமுடிசாய்த்<br/>
தென்னு முரையாய் துயில்கோட<br/>
                      லிசையோ வங்கள் பெருமானே.               1476<br/>
<br/>
மகரப் பைம்பூண் மடவார்கள்<br/>
                      வயிரக் குழையும் பொற்றோடுந்<br/>
தகரக் குழலு மளகமுந்<br/>
                      திருத்திப் பயின்ற தாழ்தடக்கை<br/>
சிகர மனைய மதயானைச்<br/>
                      செவிமேற் சரிந்து செங்குருதி<br/>
பகரக் கழுகு பாராட்டக்<br/>
                      கிடத்த றகுமோ படைவேந்தே.               1477<br/>
<br/>
வெய்ய சுடரோன் றண்கதிரோ<br/>
                      னெனவீங் கிவர்கண் மதிலியங்கார்<br/>
பைய வந்து தாமரையின்<br/>
                      பரவைத் தடத்து மாளிகைமேல்<br/>
ஐய தலத்து மெலவிரிந்த<br/>
                      தலராச் செல்லு மாணையாய்<br/>
செய்ய குருதிச் சேறாடிச்<br/>
                      சிறுமா னிடர்க்கே தோற்றாயே.               1478<br/>
<br/>
பணங்கொ ணாகம் பலசூழ்ந்து<br/>
                      பகல்செய் மணியின் சுடரேந்தி<br/>
அணங்கி யகலா துழைநிற்கு<br/>
                     மாணை யுடைய வடல்வேந்தே<br/>
வணங்கி வந்து பலதெய்வம்<br/>
                      வழிபா டாற்று மறநேமிக்<br/>
குணங்கொள் படையாய் கூடாரு<br/>
                      முளரோ நினக்குக் கோமானே.               1479<br/>
<br/>
பெருமா மழைக்கண் மாதேவி<br/>
                      பிணையின் மாழ்கி யிவணழிய<br/>
வருமா முரசம் பிறர்பேர்கொண்<br/>
                      டறைய வாழி யயனீங்கத்<br/>
திருமா நகருஞ் செல்வமுற்றுஞ்<br/>
                      சிதையக் கண்டுஞ் சீறாயால்<br/>
உருமா லென்னுந் திறலினா<br/>
                      யுலகம் வேண்டா தொழிந்தாயோ.               1480<br/>
<br/>
மூரி முந்நீ ருலகங்கண்<br/>
                      முழுதுங் காவன் முனிந்தாயோ<br/>
யாரு மில்லா வடியோங்கள்<br/>
                      வழிபா டாற்ற மாட்டாயோ<br/>
சீரின் மன்னும் வளநாடுந்<br/>
                      தெய்வப் படையுஞ் செல்வமுநீ<br/>
பாரின் மன்னர் பிறர்கொள்ளப்<br/>
                      பணித்த தென்னோ படைவேந்தே.               1481<br/>
<br/>
தொழுதுஞ் சூழ்ந்து மடிபற்றித்<br/>
                      தொடர்ந்துஞ் சுரும்புண் கோதையும்<br/>
வழுவ மயங்கி மாழாந்து<br/>
                      மருண்டுந் தெருண்டு மடவார்கள்<br/>
அழுத கண்ணீ ரகன்ஞாலத்<br/>
                      தரச ருருக வருவியாய்<br/>
ஒழுக நெடுமான் முனிவென்னு<br/>
                      மூழித் தீயு மவிந்ததே.               1482<br/>
<br/>
அச்சுவக்கிரீவனைத் தகனம் செய்தல்<br/>
<br/>
மஞ்சு தோயும் வரையார்தம்<br/>
                      மன்னன் றன்னை மதயானை<br/>
மஞ்சு தோன்ற நுதலினிழித்<br/>
                      தந்த ணாளார் மெய்தீண்டிப்<br/>
பஞ்சுந் துகிலும் பூம்பட்டும்<br/>
                      பாயப்பள்ளி படுத்ததன்மேல்<br/>
வஞ்ச மில்லாப் புகழானை<br/>
                      வயங்கு செந்தீ வாய்ப்பெய்தார்.               1483<br/>
<br/>
தம்பியர் முதலியோர்களைத் தகனம் செய்தல்<br/>
<br/>
மன்னன் றம்பி மார்களையு<br/>
                      மக்க டமையு மற்றொழிந்த<br/>
பொன்னம் புனைதார் வேந்தரையும்<br/>
                      பொருது பட்ட போர்க்களமீ<br/>
தென்னுஞ் சாடு மெரிவாய்ப்பெய்<br/>
                     திரங்கி யழுதாங் கேகினரால்<br/>
உன்னி வந்த முடிக்ககிலா<br/>
                      துடைந்த வேந்த னுழையாரே               1484<br/>
<br/>
உரிமை மகளிர் தாபத நிலை எய்தல்<br/>
<br/>
ஆவி யாய வயக்கிரீவற்<br/>
                      கமிழ்தம் பூத்த வஞ்சாயற்<br/>
றேவி மார்கள் கலனழித்துச்<br/>
                      சேணி யுலகஞ் சென்றெய்தி<br/>
வீவில் காமன் வருவீதி<br/>
                      கற்பு வேலி யால்விலக்கித்<br/>
தாவி னிறையின் றாழதனாற்<br/>
                      பொறியின் வாயி றாழ்ப்பெய்தார்.               1485<br/>
<br/>
வேறு <br/>
திவிட்டனைத் தேவரும் பிறரும் கொண்டாடுதல்<br/>
<br/>
எரிவள ரொளிதரு நேமி யெய்திய<br/>
திருவளர் படரொளிச் செங்கண் மாலவன்<br/>
கரிவளர் குஞ்சிமேற் சொரிந்த பூமழை<br/>
வரிவளை முரசொடு மயங்கி யார்த்தவே.               1486<br/>
<br/>
விசும்பிடை அசரீரி<br/>
<br/>
அரிதினி னவனெய்த தெய்வ வம்புகள்<br/>
உரிதினி னறுத்தொளிர் நேமி கொண்டது<br/>
பெரிதிது சித்திர மென்று பேரொலி<br/>
விரிதரு விசும்பிடை விரவி நின்றதே.               1487<br/>
<br/>
எஞ்சிய விஞ்சையரின் வேண்டுகோள்<br/>
<br/>
வெஞ்சினஞ் செருக்கொடு வீய மானமும்<br/>
விஞ்சைய ரொழிந்தன ரொழிந்து வீரனை<br/>
மஞ்சிவர் மணிவரை வண்ண வாழிய<br/>
அஞ்சினம் பெரிதனெ வடிவ ணங்கினார்.               1488<br/>
<br/>
திவிட்டன் அருளுதல்<br/>
<br/>
அஞ்சிய மன்னர்கட் கருளி யாயிடைத்<br/>
துஞ்சிய மன்னவன் றமரந் தோமில்சீர்<br/>
விஞ்சைய ருலகினின் மீண்டு வாழ்கென<br/>
எஞ்சலில் கடிமுரசு அறைய ஏயினான்.               1489<br/>
<br/>
அவன் தன் பாடி வீடடைதல்<br/>
<br/>
கருமுகில் வண்ணனுங் கருடன் மேலிழிந்<br/>
துருமென வதிர்தரு மோடை யானைமேற்<br/>
பொருமிகல் வேந்தர்போற் றிசைப்பப் போந்தரோ<br/>
பரிமிகு படைவிடு பாடி நண்ணினான்.             1490<br/>
<br/>
விசயனும் திவிட்டனும் தந்தையை வணங்கல்<br/>
<br/>
விரிதரு திங்களின் விளங்கு மேனியன்<br/>
பெரியவன் றன்னொடும் பெயர்ந்து தாதைதன்<br/>
றிருவமர் சேவடி சென்று தாழ்ந்தனன்<br/>
கருவரை யனையதோட் கனபொற் றாரினான்.             1491<br/>
<br/>
பாயபதி அருகில் நின்ற அரசரிடம் கூறுதல்<br/>
<br/>
மக்கள தாற்றலான் மலர்ந்த கண்ணினன்<br/>
மிக்குமேல் விரிந்தொளி துளும்பு மேனியன்<br/>
தொக்கநீர்ச் சுரமைநா டுடைய கோனிவை<br/>
பக்கநின் றரசர்கள் பணியச் சொல்லினான்.             1492<br/>
<br/>
அரசன் மக்களுக்கு முடிகூட்டக் கருதல்<br/>
<br/>
தீதறு மணிமுடிச் செல்வக் காளையர்<br/>
தாதையென் றியலுரை தவத்தி னெய்தினேன்<br/>
ஆதலா லிவர்தம தரச கோலமெங்<br/>
காதலங் கண்ணிவை காண லாகுமே.             1493<br/>
<br/>
என்றவன் மொழிதலு மிலங்கு நீண்முடி<br/>
மின்றவ ழவிரொளி விஞ்சை வேந்தனோ<br/>
டொன்றிய வரசர்க ளுவந்து சூட்டினார்<br/>
அன்றவர்க் கரசியன் முரச மார்த்தவே.             1494<br/>
<br/>
அரசர்கள் அபிஷேகம் செய்தல்<br/>
<br/>
கங்கையுஞ் சிந்துவு மென்னு மாநதி<br/>
தங்குநீ ரெனையவுந் தந்து தாமரை<br/>
பொங்கிய முகத்தபொற் குடங்க ளாற்பல<br/>
மங்கல மரபினான் மன்ன ராட்டினார்.             1495<br/>
<br/>
தேவர் அபிஷேகம் செய்தல்<br/>
<br/>
திருமணி நிழலொளித் தெய்வ வான்படை<br/>
பருமணிப் பாற்கடற் பரவை நீர்முகந்<br/>
தெரிமணிக் குடங்களி னேந்தி யேந்தறன்<br/>
சுரிமணிக் குஞ்சிமேற் சொரிந்த தென்பவே.             1496<br/>
<br/>
வித்தியாதரர் அபிஷகம் செய்தல்<br/>
<br/>
வெந்திறல் விறலொளி விஞ்சை வேந்தரு<br/>
மந்தர மணிமலை மலரு மம்மலை<br/>
அந்தர வருவியும் விரவி யாட்டினார்<br/>
இந்திர னனையவற் கிறைஞ்சி யென்பவே.             1497<br/>
<br/>
காப்பணிவித்தல்<br/>
<br/>
திருமகள் பரிவொடு சென்று சார்தரு<br/>
முருவினு மொளியினு முலகந் தன்னின்மேன்<br/>
மருவிய நூலது மரபி னானுமக்<br/>
கருமுகில் வண்ணனைக் காவ னாட்டினார்.             1498<br/>
<br/>
முடிசூட்டுதல்<br/>
<br/>
விட்டெரி மணிவரை நேமி வேந்தனை<br/>
அட்டிவ னெய்தினா னாழி யாதலான்<br/>
மட்டிவ ரலங்கலான் வாசு தேவனென்<br/>
றொட்டிய வொளிமுடி யொன்று சூட்டினார்.             1499<br/>
<br/>
விசயனுக்கு முடி சூட்டுதல்<br/>
<br/>
பெருகிய மிகுதிறற் பெரிய நம்பி்யை<br/>
மருவிய புகழ்பல தேவ நீண்முடி<br/>
கருவிய மரபினாற் கவித்துக் காவலன்<br/>
றிருவமர் சேவடி சிலம்ப வாழ்த்தினார்.             1500<br/>
<br/>
திவிட்டனிடம் ஆழியொழிந்த படைகளும் வந்து சேர்ந்தன<br/>
<br/>
இருங்கலி விழவினோ டரசி யற்றலும்<br/>
பெருங்கலி விழவின தெய்வம் பேணுவ<br/>
சுருங்கலில் சுடரொளி துளும்பத் தோன்றல்பால் <br/>
அருங்கல மொழிந்தவு மடைந்த வென்பவே.             1501<br/>
<br/>
சக்கரந் தண்டுவாள் சங்கு விற்குடை<br/>
மிக்கெரி மணியிவை யெய்தி வீரியன்<br/>
மக்களு ளரசர்கள் வணங்குந் தெய்வமாத்<br/>
தொக்கெரி சுடரொளி துளும்பத் தோன்றினான்.             1502<br/>
<br/>
பின்னும் அடைந்தவை<br/>
<br/>
சென்றுயர் வலம்புரி செம்பொற் றாமரை<br/>
என்றியல் பெயரின விரண்டு மாநிதி<br/>
ஒன்றல மணிகளு மொளிபொன் மாழையு<br/>
நின்றிவை சொரிந்தொளி நிழற்று கின்றவே.             1503<br/>
<br/>
சக்கராயுதம் கோயிலைச் சார்தல்<br/>
<br/>
மிக்கெரி சுடர்முடி சூடி வேந்தர்க<br/>
டொக்கவ ரடிதொழத் தோன்றுந் தோன்றலால்<br/>
அக்கிரப் பெருஞ்சிறப் பெய்தி யாயிடைச்<br/>
சக்கரப் பெருஞ்செல்வச் சாலை சார்ந்தவே.             1504<br/>
<br/>
பிறவும் கோயில்களைச் சார்தல்<br/>
<br/>
அருங்கலப் பெருந்தெய்வ மவையுந் தத்தமக்<br/>
கொருங்குசெய் வளநக ரடைந்த வொண்சிறை<br/>
சுருங்கலில் கருடற்குச் சுடருந் தோன்றலாற்<br/>
பெருங்கலி மாளிகை பேணப் பட்டதே.             1505<br/>
<br/>
புலவர் திவிட்டனது வரலாறு கூறுதல்<br/>
<br/>
முரசுவீற் றிருந்ததிர் மூரித் தானையன்<br/>
அரசுவீற் றிருந்தனன் பின்னை யாயிடைக்<br/>
கரைசெய்நீர்க் கருங்கடல் வேலி காவலற்<br/>
குரைசெய்நூற் சரிதைகள் புலவ ரோதினார்.             1506<br/>
<br/>
ஆதிநா ளரசிய னீதி யாங்கெடுத்<br/>
தோதினார் புலவர்க ளோது மாயிடைத்<br/>
தீதிலார் திகிரியஞ் செல்வர் செய்கைமேற்<br/>
கோதிலாத் திறல்சில கூறப் பட்டவே.             1507<br/>
<br/>
எழுவகை யருங்கல மிரண்டு மாநிதி<br/>
தழுவின சனபத மீரெண் ணாயிரம்<br/>
விழவணி நகர்களும் வேந்தர் கூட்டமும்<br/>
எழுவின முரைப்பினிவ் வெண்ண வென்பவே.             1508<br/>
<br/>
கோடிக்குன்ற வரலாறு கூறுதல்<br/>
<br/>
வன்றிறன் மலிபல தேவர் தம்மொடு<br/>
சென்றவர் செற்றலர்ச் செகுத்துப் பின்னரே<br/>
குன்றமொன் றெடுத்தலுங் கொணர்ந்து கூறினார்<br/>
பொன்றலில் புராணநூற் புலவ ரென்பவே.             1509<br/>
<br/>
திவிட்டன் கூற்று<br/>
<br/>
ஆங்கவர் மொழிதலு மருங்க லக்குழாம்<br/>
ஈங்கிவை யென்னினு முன்ன மெய்தினார்<br/>
வாங்குநீர் மணலினும் பலர்கொ லோவென<br/>
வீங்கிய செருக்கிலன் வீர னாயினான்.             1510<br/>
<br/>
திவிட்டன் கோடிக்குன்றத்தைப் பெயர்த்து உயர்த்தல்<br/>
<br/>
அறிபவ ரவையவை மொழியக் கேட்டலும்<br/>
நெறிபடு நிதியமே நிறைந்த சிந்தையன்<br/>
எறிகடற் படையினோ டெழுந்து சென்றரோ<br/>
குறுகினன் கோடிமா சிலைவன் குன்றமே.             1511<br/>
<br/>
எரிமணிக் கடகக்கை யிரண்டு மூன்றியப்<br/>
பெருமணி நிலம்பில மாகக் கீழ்நுழைத்<br/>
தருமணி நெடுவரை யதனை யேந்தினான்<br/>
திருமணி நெடுமுடிச் செல்வ னென்பவே.             1512<br/>
<br/>
கைந்நிலம் புகநுழைந் தெடுப்பக் கல்லென<br/>
மைந்நில நெடுவரை மறிய மற்றதன்<br/>
செந்நில முழைமுகஞ் சிலம்புஞ் சீரினால்<br/>
அந்நிலம் வாய்திறந் தழைப்ப தொத்ததே.             1513<br/>
<br/>
குன்றம் பெயர்ந்த தோற்றம்<br/>
<br/>
பிலங்களு ளுறைவன பெரிய நாகத்தின்<br/>
புலங்கெழு தாட்சிய புச்சந் தாழ்வன<br/>
அலங்கலா னெடுத்திட வகழ்ந்தெ ழுந்தவவ்<br/>
விலங்கலின் விழுகதிர் வேர்க ளொத்தவே.             1514<br/>
<br/>
குழுவிய குவளையங் குண்டு மாச்சுனை<br/>
ஒழுகிய வருவிநீ ருக்கு வீழ்வன<br/>
கழுமிய நிலம்விட வெடுப்பக் கார்வரை<br/>
அழுவதன் கண்ணுணீ ரழிவ தொத்ததே.             1515<br/>
<br/>
தழுவிய தடவரைத் தாழ்வர் வாயெலாங்<br/>
குழுமிய கொழுமுகில் வழுவி வீழ்வன<br/>
செழுவரை செறியமுன் னுடுத்த செந்துகில்<br/>
அழிவன வருகுவந் தசைந்த தொத்தவே.             1516<br/>
<br/>
திவிட்டன் குன்றுடன் நின்ற கோலம்<br/>
<br/>
ஒன்றுதன் செறிகுறங் கூன்றிக் கைத்தலம்<br/>
ஒன்றினா னொளிவரை யுயர வேந்துபு<br/>
நின்றன னெடியவ னீல மாமணிக்<br/>
குன்றமோர் குன்றங்கொண் டெழுந்த தொப்பவே.             1517<br/>
<br/>
வேறு<br/>
<br/>
பொருமாலை வேலரசர் போற்றிசைப்பப் பூவின்<br/>
அருமா மழைபெய் தமருலக மார்ப்பக்<br/>
கருமா னெடுவரையோர் கைத்தலத்தி னேந்தித் <br/>
திருமா மணிவண்ணன் செம்மாந்து நின்றான்.             1518<br/>
<br/>
அடிமேல் பூங்கழல்க ளம்பொன் னிலங்கு<br/>
முடிமேல் சூளா மணிமுளைத்த சோதி<br/>
கடிமேல் விரிதாரோன் கைத்தலத்த தன்று<br/>
படிமேன் மணியருவி பாரித்த குன்றமே.             1519<br/>
<br/>
வரையெடுத்த மாணிக்க நீள்கடகக் கையால்<br/>
யெடுப்பான் போனிமிர்ந்து நோக்காது நிற்ப<br/>
விரையெடுத்த பூந்தார் விறல்வேந்த ரஞ்சிப்<br/>
புரையெடுத்த மாமகரப் பொன்முடிகள் சாய்த்தார்.             1520<br/>
<br/>
வேறு <br/>
திவிட்டன் கோடிக்குன்றை அது முன்னிருந்த இடத்தில் வைத்துத் தன் யானையின் மீது ஏறிக் கொள்ளல்<br/>
<br/>
கோடிக் குன்றங் கோடியல் போலுங் குவவுத்தோள்<br/>
கோடிக் குன்றங் கொண்டது மீட்டே கொளநாட்டிக்<br/>
கோடிக் குன்றம் போந்தனெ நின்ற கொலைவேழங்<br/>
கோடிக் குன்ற மன்னவ னேறிக் குளிர்வித்தான்.             1521<br/>
<br/>
தாமரை தங்குந் தண்புனல் வேலித் தடநீந்தித்<br/>
தாமரை தங்குந் தண்புன னன்னாட் டகமெய்தித்<br/>
தாமரை தங்குந் தண்சுட ரொண்பொற் கலைநல்லார்<br/>
தாமரை தங்குந் தண்புகழ் பாடத் தகைபெற்றார்.             1522<br/>
<br/>
மாலைத் தண்கேழ் மாமதி போலும் வளர்சோதி<br/>
மாலைத் தண்கேழ் மாமணி முத்தக் குடைநீழன்<br/>
மாலைத் தண்கேழ் வண்புன னாடார் மகிழ்வெய்து<br/>
மாலைத் தண்கேழ் மால்கடல் வட்டம் வளாயிற்றே.             1523<br/>
<br/>
மையார் சென்னி மாளிகை முன்றின் மலர்மேயும்<br/>
மையார் பொய்கைத் தண்புன னாடன் வரலோடும்<br/>
மையார் கண்ணி னாம்பய மெல்லா மடவாரிம்<br/>
மையா நின்றே யெய்தின மென்றே மகிழ்வுற்றார்.             1524<br/>
<br/>
திவிட்டன் முதலியோர் நகர்புக்கது<br/>
<br/>
ஆம்பன் னாணுஞ் செந்துவர் வாயா ரமிழ்தூறி<br/>
ஆம்பன் னாணுந் தேமொழி நல்லா ரலர்தூவி<br/>
ஆம்பன் னாணும் விட்டன ரார்வக் களிகூர<br/>
ஆம்பன் னாணும் பல்புக ழானந் நகர்புக்கான்.             1525<br/>
<br/>
தாமரை நாறுந் தண்பணை யெல்லா மகிழ் நாறச்<br/>
சாமரை வீசத் தாழ்குழை செம்பொன் சுடர்வீசத்<br/>
தேமரை யாளுஞ் சேயிழை யாளுந் திருமாலும்<br/>
பூமரை வேலிப் போதன மென்னுந் நகர்புக்கார்.             1526<br/>
<br/>
வேறு <br/>
நகரையலங்கரித்தல்<br/>
<br/>
சூழிணர்மென் மல்லிகையும் வளையமுமின் <br/>
                      சூட்டுமெழி றுதையச் சூட்டி <br/>
யாழகவி மணிவண்டு மணிஞிமிறு <br/>
                      மதுகரமு மிசைப்பச் செய்ய <br/>
காழகிலு நறுஞ்சாந்துங் கடிவாசப் <br/>
                      பூம்பொடியுங் கமழ்ந்து கைபோய் <br/>
ஏழுலகு மணங்கொடுப்ப வெழினகரா <br/>
                      ரெதிர்கொள்ள விறைவன் புக்கான்.             1527<br/>
<br/>
நகரார் எதிர்கொள்ளுதல்<br/>
<br/>
சூழிணர்மென் மல்லிகையும் வளையமுமின் <br/>
                      சூட்டுமெழி றுதையச் சூட்டி <br/>
யாழகவி மணிவண்டு மணிஞிமிறு <br/>
                      மதுகரமு மிசைப்பச் செய்ய <br/>
காழகிலு நறுஞ்சாந்துங் கடிவாசப் <br/>
                      பூம்பொடியுங் கமழ்ந்து கைபோய் <br/>
ஏழுலகு மணங்கொடுப்ப வெழினகரா <br/>
                      ரெதிர்கொள்ள விறைவன் புக்கான்.             1528<br/>
<br/>
மாளிகைக் கதவம் திறந்தது<br/>
<br/>
கோபுரமுங் கழிந்துகுளிர் நகரைவலங் <br/>
                      கொடுவீதி குடையோன் செல்ல <br/>
நூபுரமு மேகலையுங் கலந்தொலிப்ப <br/>
                      நுண்மருங்கு னுடங்க வோடி <br/>
மாபுரத்து மாளிகைதம் மணிக்கதவந் <br/>
                      தாழ்திறந்து மனத்தின் றாழும் <br/>
வேய்புரையு மென்பணைத்தோண் மெல்லியலார் <br/>
                      மெல்லவே திறந்தா ரன்றே.             1529<br/>
<br/>
புகழ்ச்சி<br/>
<br/>
போர் மேக மன்னதிறற் பொருகளிற்று <br/>
                      மேலரசர் போற்றிக் கூவச் <br/>
சீர்மேக மெனச்செறிக ணிடி முரசங்<br/>
                      கடிததிர்ந்து திசைமே லார்ப்ப<br/>
நீர்மேக முத்தினெடுந் தண்குடைக்கீழ்<br/>
                      நிழற்றுளும்பு நேமி தாங்குங்<br/>
கார்மேக வண்ணனிவன் வருவானைக்<br/>
                      காண்மினோ கண்க ளார.             1530<br/>
<br/>
செந்தாஅ மரைபுரையுஞ் செழுங்கண்ணுந்<br/>
                      தடக்கையும் பவள வாயும்<br/>
அந்தாஅ மரைநாறு மடியிணையு<br/>
                      மவையவையே காண்மின் காண்மின்<br/>
நந்தாஅ மரைநாட னகையிலங்கு<br/>
                      மணியார நவின்ற மார்பம்<br/>
பைந்தாஅ மரை மடந்தை பாராட்டப்<br/>
                      பொலிந்திலங்கும் படியுங் காண்மின்.             1531<br/>
<br/>
உரற்கால முறச்செவிய வோங்கெருத்தி <br/>
                      னோடைமால் யானைமே லொளிசூழ் மாலை<br/>
நிரற்கால மணிநிரைத்த நெடுங்குடைக்கீழ்<br/>
                      முடிநிழற்ற நெடுமால் பின்னே<br/>
சரற்கால சந்திரனோர் தடவரைமேல்<br/>
                      வெண்முகிற்கீழ்த் தயங்கி யாங்கே<br/>
யரக்காம்பல் வாயினிரிவ் வருநனலர்<br/>
                      தாரா ன்மற் றவன்சீர் காண்மின்.             1532<br/>
<br/>
சேதாம்பல் வீழ்ந்தனைய செவ்வாயுஞ்<br/>
                      செங்குவளை திளைத்த கண்ணு<br/>
மீதார்ந்த வெண்ணிலாச் சுடரொளியும்<br/>
                      வெள்ளிக்குன் றனைய தோளும்<br/>
போதார்ந்த கருங்குஞ்சி மணிதொடர்ந்தாற்<br/>
                      போற்புறந்தாழ்ந் திருண்ட வாறுங்<br/>
காதார்ந்த குழைதாழக் கதிருமிழ்ந்த<br/>
                      திருமுகத்தின் கதிர்ப்புங் காண்மின்.             1533<br/>
<br/>
சயம்பிரபையின் தோற்றம்<br/>
<br/>
வேய்காயு மென்பணைத் தோள் வெண்செந்<br/>
                      தனமெழுகி முத்தந் தாங்கி <br/>
ஏகாய மிட்ட வெண்டுகிலின்<br/>
                      மகளி ருழைநின் றேத்த<br/>
ஆகாய மியல்கின்ற வருமணிநல்<br/>
                      ளிமானத்தி னகத்தாள் போலு<br/>
மாகாய வரையாளு மன்னர்கோன்<br/>
                      மடமகளை வம்மின் காண்பாம்.             1534<br/>
<br/>
கூந்தல்<br/>
<br/>
அருமணி நீள்விமானத்தி னாகாயப்<br/>
                      பளிங்கியன்ற விளிம்பி னாலுந்<br/>
திருமணியி னொளிமேனி நிழலெறிப்பத்<br/>
                      திக்ழ்ந்திலங்கு தெய்வப் பாவை<br/>
கருமணியின் கதிர்குழற்றிக் கடைசுருட்டிக்<br/>
                      கைசெய்து வளர்த்த போலும்<br/>
புரிமணிபொண் குழறிகழப் பொன்னணைமே<br/>
                      லினிதிருந்த பொலிவு காண்மின்.             1535<br/>
<br/>
கண்<br/>
<br/>
மாநீல மிடைபதித்து வெண்பளிங்கிற்<br/>
                      செவ்வரத்த விரேகை வாங்கிப்<br/>
பானீர வேல்வடிவு படத்திருத்தித்<br/>
                      தாமரையுட் பாரித் தன்ன<br/>
தூநீல வாணெடுங்கண் குழைமுகத்தி<br/>
                      னுள்ளி லங்கத் தோன்றுகின்ற<br/>
வாய்நீல மணியைம்பா லிவ்வணங்கு<br/>
                      வரையணங்கோ வன்றோ காண்மின்.             1536<br/>
<br/>
ஒப்பனைகள்<br/>
<br/>
எழுதாது மையொளிரு மிருமருங்கு<br/>
                      மெறித்திடையே செங்கே ழோடித்<br/>
தொழுதார்க்கு வரங்கொடுக்குந் தடங்கண்ணி்<br/>
                      துணைமுலையின் வளாகஞ் சூழ<br/>
விழுதாய குங்குமத்தா லிலதையையுங்<br/>
                      கொழுந்தினையு மிழைத்தார் பின்னு<br/>
முழுதார முத்தணிந்தார் நுண்மருங்கு<br/>
                      லுளதாக முயன்றா ரல்லர்.             1537<br/>
<br/>
போதாவி யேகமழ்ந்து புரைவட்டம்<br/>
                      பொன்னிழையாற் பொலிந்து தோன்றி<br/>
ஊதாவி யானுடங்கு மொள்ளரத்த<br/>
                      நுண்கலிங்க மொன்று சேர்த்தி<br/>
மீதாடி வில்லுமிழு மிடைமணியொண்<br/>
                      கலாபங்கண் மிளிர வீக்கி<br/>
யாதானு மிவரடக்க மிவளல்கு<br/>
                      லகலாமை யறிந்து செய்தார்.             1538<br/>
<br/>
கந்தாரங் கொளவீக்கிக் கடிவிரிந்து<br/>
                      பூம்பாளை கமழுங் காலை<br/>
நந்தாஅ வனத்திளையா ரெழுவியாழ்<br/>
                      நரம்பினுக்கு நலஞ்சா லின்சொன்<br/>
மந்தார மலர்கமழு மணியைம்பான்<br/>
                      மைமதர்த்த மழைக்கண் மாதர்<br/>
செந்தாஅ மரையடியின் செவ்வியுமற்<br/>
                      றிதுவாயிற் றெய்வ மேயாம்.             1539<br/>
<br/>
வேறு <br/>
நகரமாந்தரின் செயல்<br/>
<br/>
இன்னன பலவுங் காட்டி<br/>
                      யிளையவர் காணும் போழ்தின்<br/>
மன்னவ ரரசர் தன்மேல்<br/>
                      மாலையு மலருஞ் சிந்தி<br/>
மின்னவிர் சிவிறி தம்மால்<br/>
                      விரைபொழி தாரை வீக்கித்<br/>
தொன்னக ரார்வ மென்னுங்<br/>
                      களித்தொழி றொடங்கிற் றன்றே.             1540<br/>
<br/>
செம்பொன்செய் பொடியி னாலுஞ்<br/>
                      சிவிறியின் றாரை யாலும்<br/>
அம்பொன்செய் மலரி னாலு<br/>
                      மகிற்புகை யாவி யாலும்<br/>
பைம்பொன்செய் பதாகை யாலும்<br/>
                      பரந்திருள் பட்ட வீதி<br/>
கம்பஞ்செய் யானை யானைக்<br/>
                      கண்விளக் குறுத்த வன்றே.             1541<br/>
<br/>
கன்னியர் செயல்<br/>
<br/>
மன்னிய புகழி னான்மேல்<br/>
                      வாங்குவிற் புருவ மாக<br/>
மின்னவிர் பகழி கண்ணாப்<br/>
                      புரிசைவெண் மாட மாகத்<br/>
துன்னிய சால வாயிற்<br/>
                      றுளைகளே துளைக ளாகக்<br/>
கன்னிய ரெய்து தத்தங்<br/>
                      கடிநகர் காவல் கொண்டார்.             1542<br/>
<br/>
நகரமாந்தர் செயல்<br/>
<br/>
ஆடுவா ரணங்கு கொள்வா<br/>
                      ரார்வஞ்செய் கருவி வீக்கிப்<br/>
பாடுவார் கண்டு கூறிப்<br/>
                      பரவுவார் பணிந்து முன்னாற்<br/>
கூடுவார் கொற்றங் கொள்ளக்<br/>
                      கூறுவா ராகி யெங்கும்<br/>
ஊடுபோக் கரிய தாக<br/>
                      வொளிநக ருழையர் சூழ்ந்தார்.             1543<br/>
<br/>
சூரியாத்தமனம்<br/>
<br/>
அங்குலாங் கொடியி னாலு<br/>
                      மகிற்புகை யாலு மெங்கு<br/>
மங்குலாய் விசும்பு மூட<br/>
                      மழுங்கிய சுடர னாகி<br/>
இங்குலா விளங்க மாட்டே<br/>
                      னினியென வெண்ணி வெய்யோன்<br/>
கொங்குலாங் குளிர்கொள் சோலைக்<br/>
                      குடவரைக் குவடு சேர்ந்தான்.             1544<br/>
<br/>
உடன் வந்தவர் ஆங்காங்குச் சென்று உறைதல்<br/>
<br/>
மணிவரை யரசன் மற்றை<br/>
                      வாழ்நகர்க் கோயில் புக்கான்<br/>
பணிவரை யுழைய ராகிப்<br/>
                      பயாபதி பக்க நின்றார்<br/>
தணிவரை யிலாத செய்கைத்<br/>
                      தத்தமக் கியன்ற கோயில்<br/>
அணிவரை யனைய திண்டோ<br/>
                      ளருக்கனோ டரசர் சேர்ந்தார்.             1545<br/>
<br/>
திவிட்டன் சயம்பிரபையின் கோயிலை அடைதல்<br/>
<br/>
மஞ்சுடை மாடக் கோயில்<br/>
                      வளைவண்ன் புக்க பின்னைச்<br/>
செஞ்சுடர் மகரப் பூணான்<br/>
                      றிருவெதிர் கொள்ளச் சென்று<br/>
விஞ்சையம் பாவை மேய<br/>
                      விடைமணி விமானஞ் சேர்ந்தான்<br/>
எஞ்சலில் செல்வந் தன்னா<br/>
                      லிந்திர னிரட்டி யுள்ளான்.             1546<br/>
<br/>
சயம்பிரபையைப் பட்டத்துத் தேவியாக்க முரசறைதல்<br/>
<br/>
மாலையாங் கடைந்த போழ்தின்<br/>
                      மங்கலத் தேவிப் பட்டங்<br/>
காலையா மணிவ தென்று<br/>
                      கண்ணதிர் முரசிற் சாற்றிப்<br/>
பாலையாழ் மழலை யாளைக்<br/>
                      காப்பணி பயின்ற செல்வம்<br/>
வேலைசூ ழுலக மெல்லாம்<br/>
                      விம்முற விளைந்த தன்றே.             1547<br/>
<br/>
விடியல் வருணனை<br/>
<br/>
அங்கொளி விளக்கி னாலு<br/>
                      மணிகலச் சுடரி னாலுந்<br/>
திங்களை யனைய செல்வி<br/>
                      திருநுத லொளியி னாலு<br/>
மங்கல மரபிற் றல்லா<br/>
                      மயங்கிருண் மறைந்து போகக்<br/>
கங்குலு மெல்ல மெல்லக்<br/>
                      கையகன் றிட்ட தன்றே.             1548<br/>
<br/>
திவிட்டன் தேவியின் மாளிகையை அடைதல்<br/>
<br/>
காரிரு ளகன்ற போழ்திற்<br/>
                      கமலினி யென்னுஞ் செல்விக்<br/>
கோருரு ளாழி வெய்யோ<br/>
                      னருளிய வுதயஞ் சேர்ந்தான்<br/>
ஆரிரு ளனைய கூந்தற்<br/>
                      கருளிய மனத்த னாகிப்<br/>
பேரரு ளாழி யானும்<br/>
                      பெயர்ந்துபொன் மாடஞ் சேர்ந்தான்.             1549<br/>
<br/>
தேவிப்பட்டம் கொண்டது<br/>
<br/>
விஞ்சைய ருலகு மண்ணும்<br/>
                      விண்ணுமொன் றாயதே போற்<br/>
செஞ்சுடர் மணியும் பொன்னு<br/>
                      மாலையும் விரையுஞ் சேர்த்தி<br/>
அஞ்சுடர் வயிரப் பைம்பூ<br/>
                      ணலைகடல் வண்ணன் றன்னாற்<br/>
பஞ்சுடை யல்குல் பாக<br/>
                      வரசொடு பட்டங் கொண்டாள்.             1550<br/>
<br/>
சுவலனசடி விடைபெற்றுப் போதல்<br/>
<br/>
தேவிதன் றாதைக் கேற்ற<br/>
                      பெருஞ்சிறப் பியற்றிச் செல்வன்<br/>
வேய்விரி வெள்ளிக் குன்றின்<br/>
                      விஞ்சைய ருலக மெல்லாம்<br/>
ஓவில புகழி னானுக்<br/>
                      குடன்கொடுத் துரிமை யோடும்<br/>
பூவிரி யுருவத் தாரான்<br/>
                      பின்சென்று விடுத்துப் போந்தான்.             1551<br/>
<br/>
திவிட்டன் கவலையற்ற நிலை<br/>
<br/>
தெவ்வரங் கின்மை யாலுந் திசையினில் வணக்கற் பால<br/>
வவ்வழி யின்மை யாலு மருமணி வண்ண னாங்கு<br/>
மௌவலங் குழலியாலு மணிநில மடந்தை யாலுஞ்<br/>
செவ்வலர்த் திருவினாலுஞ் செருக்கிய களிய னானான்.             1552<br/>
<br/>
வேறு<br/>
<br/>
தேவர்க டிசைமுகங் காப்பா மாநிதி<br/>
ஓவல விரண்டுநின் றொருங்கு வீழ்தர<br/>
மேவிய வருங்கலம் விளங்க நோக்கிய<br/>
காவலன் செல்வநீர்க் கடலுண் மூழ்கினான்.             1553<br/>
<br/>
திருவமர் தாமரைச் செம்பொ னாயிதழ்<br/>
மருவிய திருவடி வாமன் பொன்னகர்<br/>
விரவிய விழவொடு வேள்விக் கொத்தரோ<br/>
கருவிய வளநகர் கண்கு ளிர்ந்ததே.             1554<br/>
 	 -------------<br/>
அரசியற் சருக்கம் முற்றிற்று<br/>
</ul>
<hr noshade=""/>
This file was last updated on 3 Jan. 2018. <br/>
Feel free to send the corrections to the webmaster. <br/>
</body>
</body></html>
