<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2011 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>sri kAlaTic cAratAmbikai mAlai of tinTukkal vengkucAmi aiyar (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">திண்டுக்கல் வெங்குசாமி அய்யர்  அருளிச்செய்த<br/>
"காலடிச் சாராதாம்பிகை மாலை"</font></h2>
<h2>sri kAlaTic cAratAmbikai mAlai <br/> 
of tinTukkal vengkucAmi aiyar <br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/><ul>
<strong>Acknowledgements: </strong><br/>
Our Sincere thanks go to the Digital Library of India <br/>
for providing us with scanned images version of the work online.<br/>
Etext preparation and proof-reading: This etext was produced through Distributed Proof-reading approach. <br/>
We thank the following persons in the preparation and proof-reading of the etext: <br/>
Sakthikumaran, Senthan Swaminathan, Ponnu Ganesh Kumar and R. Navaneethakrishnan<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2011.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.
</ul><hr noshade=""/>
<center> <h2>
<font color="blue"> திண்டுக்கல் வெங்குசாமி அய்யர்  அருளிச்செய்த<br/>
"காலடிச் சாராதாம்பிகை மாலை"</font></h2></center>
<br/>
<ul>
<strong> Source:</strong> <br/>
ஸ்ரீகாலடிச் சாரதாம்பிகை மாலை.<br/>
இது<br/>
திண்டுக்கல் வக்கீல் ஸ்ரீமத் எல்.ஏ. வெங்குஸாமி ஐயர்,<br/>
அவர்களால் இயற்றப்பெற்று<br/>
சென்னை:<br/>
கணேஷ் கம்பெனியாரால், பதிப்பிக்கப் பெற்றது.<br/>
MADRAS:<br/>
PRINTED BY S. MURTHY &amp; CO., THE "KAPALEE" PRESS,<br/>
305, THAMBU CHETTY STREET.<br/>
-----------------------------------------------------------<br/>
<br/>
<center><h3>  ஸ்ரீகாலடிச் சாரதாம்பிகை மாலை </h3> </center>
<br/>
<strong> காப்பு</strong> <br/>
<table border="0"><tr><td width="600">
                         விநாயகர் துதி<br/>
<br/>
         சீரு லாந்திருக் காலடிப் பதியினிற் றிகழுஞ்<br/>
         சார தாம்ம்பிகைத் தாயின்மெய்ச் சரணபங் கயத்திற்<br/>
         கேரெ லாம்பெறு மியற்றமி ழலங்கலொன் றியற்றத்<br/>
         தார காசயக் கயமுகன் றாண்மலர் துணையே.<br/>
<br/>
                                                  வேறு<br/>
<br/>
               ஆர ணப்பொரு ளாகிய வைங்கர<br/>
               வார ணத்தின் மலர்க்கழல் வாழ்த்துவாம்.<br/>
<br/>
                                           முருகன் துதி<br/>
<br/>
நிலமகட்குத் திலகமெனப் பொலிதருசீர்க் காலடியி னிலவுந் தெய்வக்<br/>
குலமகட்குச் சதுமறைநா வகங்குலவ வெண்சசங் குலவுஞ் செல்வக்<br/>
கலைமகட்குக் கலைக்கெட்டாத் தலைமகட்குக் கவியணியல் கவினச் சூட்ட<br/>
மலைமகட்குச் சிறுமதலை மயிலுகந்த பெருமுதலை வணக்கஞ் செய்வாம்.<br/>
<br/>
       வேறு<br/>
<br/>
                    ஹரஹர வெனமுனி<br/>
                    வரர் சுரர் பணியுஞ்<br/>
                    சரவண பவனிரு<br/>
                    சரண் சரண் சரணே<br/>
</td></tr></table><br/>
<strong>   நூல். </strong> <br/>
<table border="0"><tr><td valign="top" width="600">
                                     கலிநிலைத்துறை<br/>
<br/>
உலகெ லாந்தொழு தேத்திடற் குரியவுத் தமியே<br/>
திலக வாணுதற் செல்வியே திகழுமாண் புடைமெய்ப்<br/>
புலமை மேவுசீர்க் காலடிப் பதியினிற் பொலியுஞ்<br/>
சலச மாமுகத் தையலே சாரதாம்பிகையே.           <td valign="bottom">1</td></td></tr>
<tr><td valign="top" width="600">           
அருண லங்கொடுத் தடியரை யாட்கொள வமைந்த<br/>
கருணை யங்கட னீயெனக் கண்டுகொண் டுனையித்<br/>
தருணம் வந்தடைந் தேன்மலர்த் தாளிணை யெனக்குச்<br/>
சரண லாற்கதி வேறிலை சாரதாம் பிகையே.       <td valign="bottom">2</td></td></tr>
<tr><td valign="top" width="600">           
பஞ்சின் மெல்லடிப் பாவையே நின்மலர்ப் பதத்தை<br/>
நெஞ்சு ளேநினைந் துணர்ந்துநின் னெடும்புகழ்த் திறத்தைச்<br/>
செஞ்சொ லாற்றுதித் துருகிடத் தெரிகிலாற்ச் சிறியேற்<br/>
கஞ்ச லஞ்சலென் றாண்டருள் சாரதாம் பிகையே.             <td valign="bottom">3</td></td></tr>
<tr><td valign="top" width="600">           
ஓமெ னும்மறைக் குட்பொரு ளாகிநின் றொளிருஞ்<br/>
சேம நன்னிதித் தெய்வமே திருவெலாஞ் செழிக்குங்<br/>
கோம ளத்திரு வடிவுடைக் குமரியே குளிர்வெண்<br/>
டாம ரைக்கண் வாழ்தலைவியே சாரதாம் பிகையே.         <td valign="bottom">4</td></td></tr>
<tr><td valign="top" width="600">           
பொற்பி னுக்குயர் நிலையெனப் பொலிந்தபூ தரமே<br/>
கற்பி னுக்கணி கலனெனக் கவின்செய்கற் பகமே<br/>
விற்ப னர்க்கருள் விமரிசை விளங்குகா லடியிற்<br/>
தற்ப தத்தணி நிலைபெறுஞ் சாரதாம் பிகையே.       <td valign="bottom">5</td></td></tr>
<tr><td valign="top" width="600">           
பாவி யேற்கிதம் புரிந்திடப் பரமகா ருணியத்<br/>
தேவி நீயலாற் றிக்குவே றிலையெனத் தெளிந்து<br/>
கூவி னேன்முறை கேட்டருள் கொடுத்திடன் முறையென்<br/>
னாவி யேயுயிர்க் கருந்துணைச் சாரதாம் பிகையே.       <td valign="bottom">6</td></td></tr>
<tr><td valign="top" width="600">           
மாச கன்ற மெய்ஞ் ஞானிகண் மனமெனத் தெளிந்து<br/>
மீச னாரரு ளெனப்பரந் திருகரை புரண்டுங்<br/>
காச லம்புசம் பூரணைக் கரைகண் வெண் பதும<br/>
வாச னத்தின்மீ தமர்ந்தஸ்ரீ சாரதாம் பிகையே.         <td valign="bottom">7</td></td></tr>
<tr><td valign="top" width="600">           
அன்பி னானிறந் தகங்கசிந் துனைத்தொழு மடியார்<br/>
துன்பெ லாங்கெடுத் தருட்சுகங் கொடுக்கும்மெய்த் துணையே<br/>
இன்ப நாட்டினிற் கிறைவியே யிறஞ்சுவார் முடிக்குத்<br/>
தன்ப தாம்புய முடித்திடுஞ் சாரதாம் பிகையே.        <td valign="bottom">8</td></td></tr>
<tr><td valign="top" width="600">           
கந்த நாண்மலர்க் கருங்குழற் கன்னியர் மயலிற்<br/>
சிந்தை நைந்துழன் றுன்கழற் சீர்பெற நினையா<br/>
விந்த நாயினேற் குய்வழி யெவ்வழி யுயிர்க்கு<br/>
ளந்தர் யாமியா யிருந்தொளிர் சாரதாம் பிகையே.             <td valign="bottom">9</td></td></tr>
<tr><td valign="top" width="600">           
கங்கில் போக்குதற் கெழுஞ்செழுங் கதிரெனக் கதித்துப்<br/>
பொங்கி யார்த்தெழும் புன்மதப்பொய்யிருள் கடிந்த<br/>
துங்க மாதவக் குரிசின்மெய்த் துறவியுள் ளகத்திற்<br/>
றங்கி யோங்குமா தங்கியே சாரதாம் பிகையே.                <td valign="bottom">10</td></td></tr>
<tr><td valign="top" width="600">           
ஞான மூர்த்தியென் றுனைக்கலை யனைத்துமே நவிகற்<br/>
கான கீர்த்திநன் கமைந்ததெள் ளமுதவா ரிதியே<br/>
தீன ரக்ஷகி யெனவுனைத் தேடிவந் தடைந்தார்க்<br/>
கான வின்பநற் கதிதருஞ் சாரதாம் பிகையே.            <td valign="bottom">11</td></td></tr>
<tr><td valign="top" width="600">           
பற்றே லாமொழித் துன்றிருப் பாதபங் கயத்திற்<br/>
குற்ற வன்பூண் டுள்குவா ருள்ளொளி விளக்கே<br/>
குற்ற மார்ந்துளேன் குறையுளே னுளக்குறை தவிர்க்கச்<br/>
சற்றி ரங்குவை யேதனிச் சாரதாம் பிகையே.              <td valign="bottom">12</td></td></tr>
<tr><td valign="top" width="600">           
செம்பொ னாற்றிகழ் ந்திடுமலர்ச் சேவடித் துணையை<br/>
நம்பி னோர்கருள் வழங்குமெய்ஞ் ஞானபூ ரணியென்<br/>
றும்பர் யாவருங் கரங்குவித் துன்னருட் கிரக்குஞ்<br/>
சம்ப னக்கலை மடந்தையே சாரதாம் பிகையே.         <td valign="bottom">13</td></td></tr>
<tr><td valign="top" width="600">           
சொற்ப தங்கடந் தருட்சுக வடிவமாய்த் துலங்குஞ்<br/>
சிற்ப ராபரை யெனவுனைத் தெரிந்தகந் தெளிந்துன்<br/>
பொற்ப தந்தொழு துருகுமெய்ப் புனிதமா தவருக்<br/>
கற்பு தப்பத நிலைதருஞ் சாரதாம் பிகையே.          <td valign="bottom">14</td></td></tr>
<tr><td valign="top" width="600">           
தீதெ லாநிறைந் திருள்செறிந் திழிந்தவென் சிந்தைக்<br/>
கோதெ லாமறுத் தாட்கொளுங் குணப்பெரு நிதியா<br/>
மாதி யெங்குரு சங்கரா சாரிய வமலன்<br/>
சாத நற்பதிக் காலடிச் சாரதாம் பிகையே.       <td valign="bottom">15</td></td></tr>
<tr><td valign="top" width="600">           
புண்ணி யப்பெரு நதிகளிற் சிறந்தபூ ரணையாங்<br/>
கண்ணி யப்பெயர் கொளுநதிக் கரையமர்ந் தடியா<br/>
ரெண்ணம் யாவையு மெளிதினின் முடித்திடற் கிசைந்த<br/>
தண்ண ளிக்கயத் தடங்கற் சாரதாம் பிகையே.           <td valign="bottom">16</td></td></tr>
<tr><td valign="top" width="600">           
தவசி கட்குண்மே தகுநிலைச் சங்கர முனியா<br/>
லபச யத்தினை யடைந்துமிங் கவர்திருக் கரத்தா<br/>
லுபச ரித்திடற் குரிமைபூண் டொழுகுதே வதையாய்ச்<br/>
சபல முற்றமா சனனியே சாரதாம் பிகையே.          <td valign="bottom">17</td></td></tr>
<tr><td valign="top" width="600">           
பொன்னை யேவிழைந் துன்மணிப் பூங்கழல் விழையா<br/>
வென்னை யாள்வதற் குன்றிரு வுள்ளமெப் படியோ<br/>
வென்ன வேமிகக் கலங்கின னென்மனக் கலக்கந்<br/>
தன்னை மாற்றிடத் தகுங்கொலோ சாரதாம் பிகையே.       <td valign="bottom">18</td></td></tr>
<tr><td valign="top" width="600">           
சிருங்க மாகிரிக் கொடுமுடிச் சிகரமீ திருந்தங்<br/>
கருத்த போநிலை யடைந்தடைந் தவர்க்கரு ளமுத<br/>
விருந்த ளிதிடும் பாரதீந் திரமுனி வியக்கத்<br/>
தருங்க லாநிதிச் சத்தியே சாரதாம் பிகையே.         <td valign="bottom">19</td></td></tr>
<tr><td valign="top" width="600">           
மண்ணி லத்தவர் விண்ணவர் யாவரும் வழுத்தும்<br/>
ஷண்ம தப்ரதிஷ் டாபனா சாரியன் சனித்துவக்<br/>
கண்வி ழித்தநற் பதியெனுங் காலடிப் பதிவாழ்<br/>
தண்ம திக்கெதிர் மதிமுகச் சாரதாம் பிகையே.         <td valign="bottom">20</td></td></tr>
</table><table border="0">
<tr><td valign="top" width="600">           
வைய கத்தவர்க் கிதந்தரும் அறநெறி மறந்து<br/>
பொய்யி ருட்கடற் படிந்தவிப் புன்மதிப் புலையே<br/>
னுய்யு மாறுநின் கருணையெற் குதவியாண் டருளெம்<br/>
மையை மாமறைக் கரசியே சாரதாம் பிகையே.          <td valign="bottom">21</td></td></tr>
<tr><td valign="top" width="600">           
பண்டை யூழ்வினை சிதைத்துவான் பதந்தரும் பதத்தைக்<br/>
கண்ட பேருளங் கருத்துமற் றனைத்தையுங் கவர்ந்து<br/>
கொண்டு காண்பருங் கதியவர்க் குதவுசீர்க் குணமே<br/>
தண்டு றாப்பெருந் தகைபெறுஞ் சாரதாம் பிகையே.      <td valign="bottom">22</td></td></tr>
<tr><td valign="top" width="600">           
ஏத மேபுரிந் தவர்க்குமிக் கிதந்தரு நினது<br/>
பாத மன்றிவே றிலையிக பரந்தரு துணையென்<br/>
றேது மாமறை யுரைத்திடு முண்மையொன் றறியா<br/>
வாத னாமெனக் கரணநீ சாரதாம் பிகையே.            <td valign="bottom">23</td></td></tr>
<tr><td valign="top" width="600">           
திரும றைப்பெரு வனத்தினிற் றிரிந்துமம் மறைக்குத்<br/>
தெரிப டாவரு வுருவமாய்ச் சிறக்குமான் பிணையே<br/>
பிரம னாவினின் றின்னிசை பெருக்குமம் பிகமே<br/>
சருவ லோகச ரண்யையே சாரதாம் பிகையே.     <td valign="bottom">24</td></td></tr>
<tr><td valign="top" width="600">           
பொருவி லாவெழில் பொலியுமம் புயத்தமர் புனித<br/>
வுருவ மூன்றுமோ ருருவமாய்த் தழைத்துள முருகிப்<br/>
பரவு வார்விருப் பறிந்தவர்க் குடன்பரி சளிக்குந்<br/>
தரும மேம்படு காலடிச் சாரதாம் பிகையே.      <td valign="bottom">25</td></td></tr>
<tr><td valign="top" width="600">           
பாடு மன்பருக் கற்புதப் பொற்பத மலரைச்<br/>
சூடு வான்றருந் தோகையே தொன்மறைத் தொகுதி<br/>
யேடு கைக்கொடு பாரதீந் திரகுரு விதயத்<br/>
தாடு மாமயிற் பேடையே சாரதாம் பிகையே.     <td valign="bottom">26</td></td></tr>
<tr><td valign="top" width="600">           
வெண்ணி றக்கலை யணிந்துமின் வெண்பணி யணிந்து<br/>
வெண்ணி றக்கம லப்பொகுட் டினிதுவீற் றிருந்து<br/>
வெண்ணி றத்தமெய் வெண்ணகை கொண்டுசீர் விளக்கும்<br/>
பெண்ணி யற்பெரும் பிரமமே சாரதாம் பிகையே.     <td valign="bottom">27</td></td></tr>
<tr><td valign="top" width="600">           
ஆயின் வேறிலையென்றுநன் கறிந்துபல் லுயிர்கட்<br/>
காயி நீயென வருமறை யாகம மனைத்து<br/>
மேய நின்புகழ் விரிக்கமேன் மேலுமே விரியுந்<br/>
தாயு மன்றிமற் றியாவுநீ சாரதாம் பிகையே.        <td valign="bottom">28</td></td></tr>
<tr><td valign="top" width="600">           
தென்பெ றாததீப் பயிர்விளை நிலனெனச் செழிக்கும்<br/>
புன்பு லானரம் பென்புதோல் செறிந்தபொய் யுடம்பிற்<br/>
கன்பு றாதுமெய்ப் புகழுடம் பளிக்குமா ரறிவிற்<br/>
பின்ப டாதெனைப் பேணியாள் சாரதாம் பிகையே.     <td valign="bottom">29</td></td></tr>
<tr><td valign="top" width="600">           
சத்த மாதர்கள் சூழவீற் றிலங்குசௌந் தரிய<br/>
நித்ய மங்கள சொரூபியே நிமலையே நிகில<br/>
கத்து ருத்துவம் படைத்துயர் காலடிப் பதியிற்<br/>
றத்து வப்பொரு ளாய்த்திகழ் சாரதாம் பிகையே.    <td valign="bottom">30</td></td></tr>
<tr><td valign="top" width="600">           
கன்னி யென்றுனைக் கலையெலாம் வழுத்தினுங் காத்தற்<br/>
குன்னை யன்றிவே றின்னுயிர்க் கொருதுணை யறியேன்<br/>
என்னை நின்கழற் கடிமையா யேன்றுகொ ளிசைக்கத்<br/>
தன்னை யன்றிவே றுவமையில் சாரதாம் பிகையே.   <td valign="bottom">31</td></td></tr>
<tr><td valign="top" width="600">           
கால னாருயிர் குடித்திடக் கடுஞ்சினத் திரிக்குங்<br/>
கால நீயெதிர் வந்துகை கொடுத்துநின் கழற்சீர்க்<br/>
கோல மேவிடப் புரிவையாற் குவலய மதிக்கச்<br/>
சால நீடுநின் னெடும்புகழ் சாரதாம் பிகையே.  <td valign="bottom">32</td></td></tr>
<tr><td valign="top" width="600">           
அண்ட*ம் யாவையும் படைத்தளித் தழிக்குமுத் தொழில்கைக்<br/>
கொண்ட பேரருட் கொண்டலே யுள்ளகங் குழைந்து<br/>
தொண்டு பூண்டவர் நாவினிற் கவிநலஞ் சுரக்கச்<br/>
சண்ட மாருதம் பொழிந்திடுஞ் சாரதாம் பிகையே.   <td valign="bottom">33</td></td></tr>
<tr><td valign="top" width="600">           
முப்ப தோடொரு பத்துடன் மூன்றெனுங் கோணச்<br/>
செப்ப மார்ந்தசக் கரத்தினிற் றிகழ்வுறு மணியே<br/>
எய்ப்பி லாத்தவ ரியற்றிடுந் தவப்பய னென்னத்<br/>
தப்பு றாதவர் மனத்தமர் சாரதாம் பிகையே.     <td valign="bottom">34</td></td></tr>
<tr><td valign="top" width="600">           
பாச வேரறுத் துயர்நலம் பயக்குமா கருணைத்<br/>
தேசு லாவிய கலைமுதற் றேவியே திறஞ்சால்<br/>
நேச மேசெயா திருந்துமே னிலையடைந் திடும்பே<br/>
ராசை மேவினேற் கென்புகல் சாரதாம் பிகையே.  <td valign="bottom">35</td></td></tr>
<tr><td valign="top" width="600">           
செங்கண் மாலய னரன்முதற் றேவர் சிந்தையினிற்<br/>
பொங்கி யார்த்தெழுந் தருணிலைப் புனிதபூ ரணமாய்த்<br/>
தங்கி யார்ந்தடங் காதுபூ தலத்திற்கா லடியிற்<br/>
றங்கி யோங்குமா தரசியே சாரதாம் பிகையே.  <td valign="bottom">36</td></td></tr>
<tr><td valign="top" width="600">           
நேற்றி ருந்தவ ரின்றிருப் பாரென நினைத்தற்<br/>
கேற்ற மொன்றிலாப் பொய்யுல கிச்சைமே லீட்டாற்<br/>
கூற்று வன்செயற் கஞ்சுவ னச்சுறா தெனைக்காப்<br/>
பாற்றி யாட்கொளற் கரணநீ சாரதாம் பிகையே.   <td valign="bottom">37</td></td></tr>
<tr><td valign="top" width="600">           
படியில் வேறில ரிவர்க்கிணை யெனப்புவி பழிக்கும்<br/>
படியி ழிந்தவ ராயினும் படிறரே யெனினுங்<br/>
கடிம லர்ப்பொழில் சூழ்திருக் காலடி யடைந்து<br/>
னடிய டைந்திடிற் புனிதரே சாரதாம் பிகையே.   <td valign="bottom">38</td></td></tr>
<tr><td valign="top" width="600">           
ஆற்றொ ணாதபே ரவலமே யாக்குமில் வாழ்க்கைச்<br/>
சேற்றை மேவுறுஞ் சிகடனேன் சிறந்தபூ ரணையா<br/>
மாற்றி லேபடிந் தகம்படிந் தடியடைந் தரும்பே<br/>
றாற்றன் மேவுதற் கருகனோ சாரதாம் பிகையே.   <td valign="bottom">39</td></td></tr>
<tr><td valign="top" width="600">           
பத்தி யாம்வலைப் பட்டுமெய்ப் பத்திசெய் பவர்க்கு<br/>
வித்தை யாவையு மளித்திடும் வித்தக முதலே<br/>
சுத்த தத்துவ ஞானிபோற் சுருதிநூல் புகலுந்<br/>
தத்தை யங்கையிற் றாங்கிய சாரதாம் பிகையே.   <td valign="bottom">40</td></td></tr>
</table><table border="0">
<tr><td valign="top" width="600">           
ஆம யக்கடற் பட்டுழன் றேனையுன் னருட்பே<br/>
றாம ரக்கலக் குரியவ னாத்தடுத் தாள்வாய்<br/>
காம ரம்பயில் வண்டுபூங் காவகத் திருந்து<br/>
சாம மோதுசீர்க் காலடிச் சாரதாம் பிகையே.    <td valign="bottom">41</td></td></tr>
<tr><td valign="top" width="600">           
கண்டு தேன்கனி பாலமு தெனக்கருத் துவந்து<br/>
புண்ட ரீகமெய்த் தாளையைம் புலன்கொளார் புவிமேற்<br/>
கொண்ட பாரமென் றறிந்துமாண் குலவுசீ ரடியை<br/>
யண்டி னேனிலை யம்மையே சாரதாம் பிகையே.     <td valign="bottom">42</td></td></tr>
<tr><td valign="top" width="600">           
முடியின் மேற்கரங் குவித்துநின் முண்டக மலர்ச்சீ<br/>
ரடியி ணைக்குமெய் யன்புபூண் டகநெகிழ்ந் துருகிக்<br/>
கடிகை யாயினுங் கதறிடாக் கசடனா னெனினு<br/>
மடிமை யாத்தடுத் தாண்டருள் சாரதாம் பிகையே.     <td valign="bottom">43</td></td></tr>
<tr><td valign="top" width="600">           
நெஞ்ச மேகலங் காதுநன் னிலைகெடா திருந்து<br/>
செஞ்ச ரண்சர ணாயடைந் தாற்றிருக் கருணைப்<br/>
புஞ்ச மாயகி லாண்டமும் வியக்கநிற் புரக்கு<br/>
மஞ்ச மூர்ந்துவந் தமலையாஞ் சாரதாம் பிகையே.      <td valign="bottom">44</td></td></tr>
<tr><td valign="top" width="600">           
வணங்கு வாரகத் திருந்தவர் வாயகத் தியற்பா<br/>
மணங்க மழ்ந்திட வழங்குறு பேரருண் மணியே<br/>
குணங்க ளாலுயர் குன்றமே காலடி குறித்தார்க்,<br/>
கணங்கெ லாந்துடைத் தருள்புரி சாரதாம் பிகையே.   <td valign="bottom">45</td></td></tr>
<tr><td valign="top" width="600">           
அன்பர் நாவிருந் துவட்டுறா தினிக்குநல் லமுதே<br/>
அன்ப ருள்ளகத் தூற்றெழு மானந்த நிறைவே<br/>
அன்பர் பக்கனின் றகன்றிடா வாருயிர்த் துணையே<br/>
அன்பெ னும்பெயர்க் கிலக்கமே சாரதாம் பிகையே.    <td valign="bottom">46</td></td></tr>
<tr><td valign="top" width="600">           
இடும்பை யாவையும் விளைத்திடர்க் கடலிடை யிருத்துங்<br/>
குடும்ப வாழ்க்கையிற் பட்டுழன் றுயர்நிலை குறிப்பான்<br/>
திடம்பெ றாமனத் தேனினித் தினந்தினஞ் சிறுமைத்<br/>
தடம்பு காதெனைக் காத்தருள் சாரதாம் பிகையே.      <td valign="bottom">47</td></td></tr>
<tr><td valign="top" width="600">           
பார்த்த பேர்பவப் பிணியினைப் பறிக்குநன் மருந்தாந்<br/>
தீர்த்த நல்கிடும் பாரதீந் திரனெனச் சிறக்குந்<br/>
தீர்த்த தேசிக னிடையறா தீங்கருச் சித்தற்<br/>
கார்த்த வோருரு வாய்ந்தருள் சாரதாம் பிகையே.    <td valign="bottom">48</td></td></tr>
<tr><td valign="top" width="600">           
அலம ரற்படு வார்தமக் கடைக்கலப் பொருளாய்ப்<br/>
பலக லைக்குயர் நிலயமாய்ப் பதிதபா வனனாய்<br/>
இலகு மெங்குரு பாரதீந் திரமுனி யிதயச்<br/>
சலச மேவுறு மன்னமே சாரதாம் பிகையே.      <td valign="bottom">49</td></td></tr>
<tr><td valign="top" width="600">           
பொறிக ளைந்தையு மடக்கிநின் பொன்னடிக் கமலத்<br/>
தறியி லேமனக் கவியினை யன்பினாற் றளைந்து<br/>
பிறிது றாதஃ தாங்குநின் றுன்னருட் பெரும்பே<br/>
றறியு மாறெனக் கருளுதி சாரதாம் பிகையே.     <td valign="bottom">50</td></td></tr>
<tr><td valign="top" width="600">           
கலியை யாயிரத் தொருபதி னொன்றெனுங் கணக்கிற்<br/>
செலவி ளங்குஸௌ மியத்தின்மா கத்தினிற் றிங்கள்<br/>
குலவு பக்கமுந் துவாதசி யுங்குறித் துயர்பூ<br/>
தலத்து வந்துகா லடியமர் சாரதாம் பிகையே.    <td valign="bottom">51</td></td></tr>
<tr><td valign="top" width="600">           
பரம ஹம்ஸஸ்ரீ நரஸிம்ம பாரதீந் திரனாங்<br/>
கருணை வள்ளலாற் றாபித மடைந்துகா லடியை<br/>
மருவி மன்னுயிர்க் கருண்மழை வழங்குசூற் சலகந்<br/>
தரமெ னப்பொலி தருணியே சாரதாம் பிகையே.      <td valign="bottom">52</td></td></tr>
<tr><td valign="top" width="600">           
காரி லாதுபூத் தொடைநயம் படச்செய நயக்குங்<br/>
கூரி லாமதி யேனெனக் குரைகழற் கன்பா<br/>
நாரி லாமனத் தேன்சொலு மாலைநீ நயக்குந்<br/>
தாரெ னாக்கொளத் தகுவதோ சாரதாம் பிகையே.       <td valign="bottom">53</td></td></tr>
<tr><td valign="top" width="600">           
ஓது வார்வினைத் துயரொழித் துயர்கதிக் குய்க்குந்<br/>
தீதி லாப்புகழ்ச் சாரதா தேவிபூங் கழற்குக்<br/>
காத லாற்செயுங் குமரதா சன்கவித் தெரியற்<br/>
கோதெ லாங்குண மாக்கொள லருட்பெருங் குணமே      <td valign="bottom">54</td></td></tr>
<tr><td valign="top" width="600">           
வாழி மேலதாங் காலடி வாழிநீ டூழி<br/>
வாழி வெண்கம லாசனத் தம்மைமா தேவி<br/>
வாழி மாமறை வானவர் மறையவர் வழுத்த<br/>
வாழி மாதவச் சங்கரன் வண்புகழ் வளர்த்தே.        <td valign="bottom">55</td></td></tr>
</table><br/>
<br/>
...............முற்றிற்று.........................<br/>
</ul>
<hr noshade=""/> 
This file was last updated on 28 Jan. 2011 <br/> 
Feel free to send corrections to the webmaster. <br/>
</body>
</body></html>
