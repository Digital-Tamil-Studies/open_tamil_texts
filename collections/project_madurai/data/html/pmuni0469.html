<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2014 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>tiruvaruNaik kalampakam of caiva ellappa nAvalar (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">சைவ எல்லப்ப நாவலரால் <br/>அருளிச் செய்யப்பட்ட <br/>
 "திருவருணைக்கலம்பகம்" </font></h2>
<h2>tiruvaruNaik kalampakam<br/>
of caiva ellappa nAvalar <br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to the Digital Library of India for providing online
a scanned image version of this work . <br/>
This work was prepared using the Distributed Proof-reading Implementation and <br/>
we thank the following volunteers for their help in the preparation of this etext:<br/>
R Aravind, R. Navaneethakrishnan, V. Ramasami, Thamizhagazhvan, <br/>
S Karthikeyan, Nalini Karthikeyan, P. Thulasimani, and N Pasupathy<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2014.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.

</ul>
<hr noshade=""/>
<center> <h3> <font color="blue">சைவ எல்லப்ப நாவலரால் <br/>
அருளிச் செய்யப்பட்ட <br/>
 "திருவருணைக்கலம்பகம்" </font></h3></center>
<ul>
<strong>      Source: </strong> <ul>
சைவ எல்லப்ப நாவலரால் அருளிச் செய்யப்பட்ட<br/>
 "திருவருணைக்கலம்பகம்"<br/>
 மூல பாடம்-   5-ம் பதிப்பு<br/>
   இஃது  ஊ - புஷ்பரத செட்டியாரால்<br/>
 கலாரத்நாகரம்  என்னுந் தமது அச்சுக்கூடத்திற்<br/>
  பதிப்பிக்கப்பட்டது.<br/>
சென்னை:    1891<br/>
---------------<br/>
<br/>
             கணபதி துணை<br/>
<strong> "திருவருணைக் கலம்பகம்" </strong><br/>
<br/>
                 காப்பு<br/>
<br/>
   நேரிசை வெண்பா<br/>
அன்னவயல் சூழருணை யண்ணா மலையார்மேல்<br/>
மன்னுங் கலம்பகப்பா மாலைக்குத் - துன்னியசீர்<br/>
மெய்க்கோட்டு மேருவெனும் வெள்ளேட்டின் மீதெழுதும்<br/>
கைக்கோட்டு வாரணமே காப்பு<br/>
<br/>
        கட்டளைக்கலித்துறை<br/>
சைவத்தின் மேற்சமயம் வேறிலை யதிற்சார் சிவமாம்<br/>
தெய்வத்தின் மேற்றெய்வ மில்லெனு நான்மறைச் செம்பொருள்வாய்<br/>
மைவைத்த சீர்த்திருத் தேவார முந்திரு வாசகமும்<br/>
உய்வைத்த ரச்செய்த நால்வர்பொற் றாளெம் முயிர்த்துணையே.<br/>
<br/>
           மயங்கிசைக்கொச்சகக்கலிப்பா<br/>
<br/>
             இது எட்டடித்தரவு - 1<br/>
<br/>
மணிகொண்ட நெடுங்கடலில் விழிவளரு மாதவனும்<br/>
அணிகொண்ட புண்டரிக மகலாத சதுமுகனும்<br/>
ஞானக்கண் ணதுகொண்டு நாடுமா றுணராதே<br/>
ஏனத்தின் வடிவாகி யெகினத்தின் வடிவாகி<br/>
அடிதேடி யறிவலென வவனியெலா முழுதிடந்தும்<br/>
முடிதேடி வருவலென மூதண்ட மிசைப்பறந்தும்<br/>
காணரிய வொருபொருளாய்க் களங்கமற விளங்குபெருஞ்<br/>
சோணகிரி யெனநிறைந்த சுடரொளியாய் நின்றருள்வோய்.<br/>
<br/>
                       இவை ஈரடித்தாழிசை-7<br/>
<br/>
மலைமிசையி லிருப்பதற்கோ மலைசிலையா வெடுப்பதற்கோ<br/>
மலையரையன் மகிழ்வதற்கோ மலையுருவ மெடுத்தனையோ<br/>
<br/>
இத்தலத்தி லைந்தொழிலு மிருபிறப்போ ரறு தொழிலுந்<br/>
தத்துவமுந் திருமேனி தரித்திலையே லியலாவே.<br/>
<br/>
இருக்காதி சதுர்வேத மிசைப்பதுநின் பலபேத<br/>
மொருக்காலு மொன்றுரைத்த தொன்றுரைக்க வறியா<br/>
<br/>
கருமுடிவைத் தருகால கற்பமெலாங் கடக்கவுநின்<br/>
றிருமுடியிற் பிறைசிறிதுந் தேயாது வளராதே.<br/>
<br/>
தானவரைக் கடிந்துமலர்ச் சதுமுகளை யொழித்துமற்றை<br/>
வானவரை யழித்துநின்கை மழுப்படைவாய் மழுங்காதே<br/>
<br/>
அண்டருக்கு முனிவருக்கு மழலான கொடுவிடத்தைக்<br/>
கண்டமட்டு நுகர்ந்திடவுங் கண்டமட்டிற் கடவாதே.<br/>
<br/>
மூவாமை தனக்குநின்றன் முதனடுவீ றிலாதமைக்குஞ்<br/>
சாவாமை பிறவாமை தமக்குமிவை சான்றன்றே.<br/>
<br/>
                    இவை நாற்சீரோரடியிரண்டுகொண்ட<br/>
                           அம்போதரங்கம்-2.<br/>
<br/>
தடவரை நடைகெழு தரமென வருமொரு<br/>
கடகரி யுரிவிரி கலையென மருவினை.<br/>
படமுடை யரவொடு பகைபடு முடுபதி<br/>
தடையற வுடனுறை சடைநெடுமுடியினை.<br/>
<br/>
                இவை முச்சீரோரடி அம்போதரங்கம்-4<br/>
<br/>
சிலையென மலையை வளைத்தனை.        (1)<br/>
<br/>
திரிபுர மெரிய நகைத்தனை.                   (2)<br/>
<br/>
கலைமறை யிவுளி படைத்தனை.              (3)<br/>
<br/>
கதிரவ னெயிறு புடைத்தனை.               (4)<br/>
<br/>
இவை இருசீரோரடி அம்போதரங்கம் - 8<br/>
<br/>
விதி சிரத்தினை   (1)   நதி தரித்தனை      (5)<br/>
அகழ் கரத்தினை   (2)    மதி பரித்தனை     (6)<br/>
விடை நடத்தினை (3)   நாள்க ளாயினை     (7)<br/>
பொது நடத்தினை  (4)  கோள்க ளாயினை.      (8)<br/>
<br/>
              இவைபெயர்த்தும் ஈரடித்தாழிசை - 3<br/>
<br/>
பண்ணுநீ சுவையுநீ பரிதியுநீ பனிக்கதிர்நீ<br/>
பெண்ணுநீ யாணுநீ பேதமுநீ யபேதமுநீ.                        (1)<br/>
<br/>
செங்காலிற் கருங்காலன் சிரமுருள வுதைத்தனையே<br/>
சங்காழி முகுந்தனுக்குச் சங்காழி கொடுத்தனையே.   (2)<br/>
<br/>
ஆராலு மளவிடுதற் கரியவுனை யொருகரத்து<br/>
நீராலு மலராலு நெஞ்சுருகப் பணலாமே.                       (3)<br/>
<br/>
                                   இது தனிச்சொல்.<br/>
                                      எனவாங்கு.<br/>
<br/>
           இது பத்தடி நேரிசை ஆசிரியச்சுரிதகம்.<br/>
<br/>
வேற்று மருந்தால் விடாதவெம் பிறவியை<br/>
மாற்று மருந்தா மலைமேன் மருந்தா<br/>
அழகிய நாயகி யருளுடை நாயகி<br/>
புழுகணி நாயகி பொருந்திய புனிதா<br/>
காசியி லிறந்துங் கமலையிற் பிறந்தும்<br/>
தேசமர் தில்லையுட் டிருநடங் கண்டும்<br/>
அரிதினிற் பெறும்பே றனைத்தையு மொருகால்<br/>
கருதினர்க் களிக்குங் கருணையை விரும்பி<br/>
அடைக்கலம் புகுந்தன னடியேன்<br/>
இடர்க்கடல் புகுதா தெடுத்தரு ளென்வே.                         (1)<br/>
<br/>
                     நேரிசை வெண்பா.<br/>
<br/>
வேதநுவல் சோணகிரி வித்தகர்க்கார் வேறாவார்<br/>
சோதியிய மானனிவர் சோமனிவர் - ஆதவனும்<br/>
மண்ணுங்கா லும்புனலும் வானுமழ றானுமிலர்<br/>
எண்ணுங்கா லெல்லா மிவர்.                   (2)<br/>
<br/>
கட்டளைக்கலித்துறை<br/>
<br/>
எல்லா வுயிர்க்கு முயிரரு ணேச ரிவரசைவின்<br/>
அல்லா தணுவு மசையாத தென்ப தறிந்தனமே<br/>
வில்லாடன் மார னிருக்கவும் யோகம் விளைத்த வந்நாள்<br/>
புல்லா திருந்தன வெல்லா வுயிருந்தம் போகத்தையே.                (3)<br/>
<br/>
கலித்துறை<br/>
<br/>
போகம் விடுத்தே தாக மெடுத்தே புவிமீதே<br/>
யோகம் விளைத்தே யாக மிளைத்தே யுழல் வீர்காள்<br/>
ஆகமவித்தார் மோக மவித்தா ரருணேசர்<br/>
கோக னகத்தா ளாக நினைத்தே குழைவீரே.                      (4)<br/>
<br/>
அறுசீர்க்கழிநெடில் ஆசிரியவிருத்தம்<br/>
<br/>
குழையடுத்த விழியிடத்தர் மழுவலத்த <br/>
               ரருணையத்தர் குளிர்வெற் பூடே<br/>
மழையடுத்த துளிநனைக்க மடிசுருக்கி <br/>
                மயிர்பொடித்து வருந்துஞ் சேதா<br/>
தழையடுத்த விடையர்பற்று குழலிசைக்கு <br/>
                மனமுருக்கித் தளரு மாலை<br/>
பிழையடுத்த மொழியுரைத்த தலைவருக்கு <br/>
                 மிகவிரக்கம் பிறப்பி யாதே.           (5)<br/>
<br/>
எழுசீர்க்கழிநெடில் ஆசிரியவிருத்தம்<br/>
<br/>
யாதவர் குலத்துநெடு மாதவன் மருப்புடைய <br/>
            வேனமிரு கத்துருவ மாய்<br/>
வேதமொழி பெற்றவய னோதிம மெனப்பறவை<br/>
           வேடமு மெடுத்த திலையோ <br/>
ஓதருணை வித்தகரை மூவரி லொருத்தரென<br/>
          வோதியிடு மற்ப மதியீர்<br/>
சீதமதி வைத்தமுடி பாதமல ரைச்சிறிது<br/>
         தேடுதனி னைத்த மரமே.                          (6)<br/>
<br/>
       எண்சீர்க்கழிநெடில் ஆசிரியவிருத்தம்.<br/>
<br/>
பரவையாடினு நதிக ளாடினும்<br/>
         படியெ லாநடந் தடிக டேயினும்<br/>
குரவ ராயினுங் கனலி னின்றதன்<br/>
         கொதிபொ றுக்கினுங் கதிகி டைக்குமோ<br/>
அரவ மாடுசெஞ் சடில ரங்கணா<br/>
         ரமுதர் தாணினைந் தடியர் தம்மொடு<br/>
விரவி நீறணிந் தருணை சேர்வரேல்<br/>
        வெற்ற ராயினு முத்த ராவரே.                   (7)<br/>
<br/>
      பதின்சீர்க்கழிநெடில் ஆசிரிய விருத்தம்.<br/>
<br/>
முத்தமிழ்முறைமுறையன்பொடு<br/>
  மப்பர்கவுணியர்சொல்சுந்தரர்<br/>
  முப்பொழுதுமெதிர்புகழ்ந்திடு முதுநூலார்<br/>
அத்தரருணையினெடுந்திரை<br/>
  தத்துதிருநதியின்மென்படை<br/>
  யச்சமறவுடனணைந்துறை மடநாராய்<br/>
ஒத்தமனதொடுபுணர்ந்தவர்<br/>
  சற்றுமகல்வதிலையென்றவ<br/>
  ருற்றதுணையெனவிருந்த ருளம்வேறாய்<br/>
எத்தனைகபடநினைந்தவர்<br/>
  கைப்பொருள்கருதிநடந்தன<br/>
  ரெப்படியிறைவரைநம்புவ   தினநாமே.                     (8)<br/>
<br/>
அறுசீர்க்கழிநெடில் ஆசிரியவிருத்தம்.,<br/>
<br/>
இனமகலு மருகர்மட மிசையிலிடு கனன்மதுரை<br/>
         யிறைவனுடல் புகமொழிவரே<br/>
கனகமுக படகவள கரடதட விகடமத<br/>
         கரியின்மத மறநினைவரே<br/>
வனமருவு மருமுதலை யொருமதலை தரவினிய<br/>
         மதுரகவி மொழிமுதல்வரே<br/>
அனகரபி னயரதுல ரமலரெம தருணைகிரி<br/>
         யடிகடம தடியவர்களே.                       (9)<br/>
<br/>
                         தலைவன்வினாவுதல்.<br/>
<br/>
           எழுசீர்க்கழிநெடில் ஆசிரியவிருத்தம்.<br/>
<br/>
அடியவர் சிந்தையி லினிதுறை சங்கர<br/>
         ரருணைவ ளம்பதி யன்னாரே<br/>
படியினெ டுங்கரி யனையம தங்கொடு<br/>
         பதறிந டந்திடு மின்னாரே<br/>
ஒடியு மருங்கென வுணர்கிலிர் நின்றினி<br/>
         யொருவச னஞ்சொல வொண்ணாதோ<br/>
கடியச ரங்களி னிளைஞரு டன்பல<br/>
         கலகவி தம்பயில் கண்ணாரே                           (10)<br/>
<br/>
       அம்மானை - மடக்குத்தாழிசை.<br/>
<br/>
நாரா யணனறியா நாதரரு ணேசருக்கு<br/>
வாரார் சிலைகலைமெய் மாதங்க மம்மானை<br/>
வாரார் சிலைகலைமெய் மாதங்க மாமாயின்<br/>
ஆராயுங் காலெடுப்ப தையமன்றோ வம்மானை<br/>
அன்னமறி யாரெடுப்ப தையமோ வம்மானை.                    (11)<br/>
<br/>
                  பாங்கி தலைவிக்குரைத்தல்.<br/>
<br/>
              அறுசீர்க்கழிநெடில் ஆசிரியவிருத்தம்.<br/>
<br/>
மானென்பார் கலையென் பார்கைம்<br/>
         மலையென்பார் வழியெ தென்பார்<br/>
ஏனென்பா ரிலையுன் பார்யா<br/>
         னேந்துமாந் தழைநன் றென்பார்<br/>
ஊனென்பார் நிறையுந் தாரா<br/>
         ருறையுந்தென் னருணை மானே<br/>
கானென்பார் குழலை வேந்தர்<br/>
         கருத்தென்னோ கருதுங் காலே.                                                (12)<br/>
<br/>
                     புயவகுப்பு - ஆசிரியவண்ணவிருத்தம்.<br/>
<br/>
கருணைமுக மண்டலத் தொளிர்மகர குண்டலக்<br/>
         கலன்மலிக வின்குழைக் குறவாயிசைந்தன<br/>
களபமகில் குங்குமத் தளறுகுடி கொண்டுதட்<br/>
         டியபுழுக ணைந்துமெய்ப் பனிநீர்துளைந்தன<br/>
கலைமதிம ழுங்கிநத் தினமிருள டைந்துமுத்<br/>
         தொளிகருக வெண்சுதைத் திருநீறணிந்தன<br/>
கனலிகைய ரிந்துகட் பரிதியைமு னிந்துதக்<br/>
         கனைமுடித டிந்துமைத் தலையேவழங்கின           (12-1)<br/>
<br/>
இரணியனு ரங்கிழித் தளவறும் தங்கொழித்<br/>
         தெழுநரம டங்கலைத் தடமார்பிடந்தன<br/>
இமயமட மங்கைபொற் புளகவிரு கொங்கையிற்<br/>
         சுவடுபட வின்பமுற் றதிலேகுழைந்தன<br/>
இரவிகிர ணங்கொழித் ததிசயமு டன்கிளைத்<br/>
         தெழுபவள வன்பொருப் பெனவேவளர்ந்தன<br/>
இதழியர விந்தமுற் பலமகிழ்செ ருந்திகட்<br/>
         குரவலரி சண்பகத் தொடையானிறைந்தன.                (12-2)<br/>
<br/>
தரியலர்பு ரங்கெடச் சுரர்நரர்ப யங்கெடத்<br/>
         தமனியநெ டுஞ்சிலைச் சிலைநாணெறிந்தன<br/>
தனுவலத நஞ்செயற் கமர்பொருச ரந்தரச்<br/>
         சரதமென வந்துமற் பொருபோர்புரிந்தன<br/>
சலசமலர் மண்டபச் சதுமுகவ யன்றிருத்<br/>
         தலையுடனி லங்குமுத் தலைவேலுவந்தன<br/>
தடவிகட கும்பமத் தகதவள தந்தநற்<br/>
         றறுகண்மத குஞ்சரத் துரிபோர்வை கொண்டன.             (12-3)<br/>
<br/>
அருணகிர ணங்களிற் பலமணிநெ ருங்கிநச்<br/>
           சரவமிளிர் கங்கணப் பணியான்மலிந்தன<br/>
அனவரத மம்பலத் தினினடமி டுந்தொழிற்<br/>
           கபினயவி தங்கள்பெற் றழகோடிருந்தன<br/>
அருமறைதெ ரிந்தசொற் புகலியிறை செந்தமிழ்க்<br/>
           கரசினொடு சுந்தரப் பெருமாள்புகழ்ந்தன<br/>
அரிபிரமர் தங்களுக் கரியபத பங்கயத்<br/>
           தருணையதி ருங்கழற் பெருமான்புயங்களே.                  (13)<br/>
<br/>
                         தலைவனை வேண்டல்.<br/>
<br/>
   மடக்கு-எண்சீர்க்கழிநெடில் ஆசிரியவிருத்தம்.<br/>
<br/>
புயந்தழுவுங் கண்ணியுஞ்செவ் விதழியேமால்<br/>
           பூண்டகயற் கண்ணியுஞ்செவ் விதழி யேமால்<br/>
வியந்துசொலி னன்னதும்பொன் னிறமே யெங்கண்<br/>
           மின்னிறமும் பொன்னிறமே புயம்பெ றாமல்<br/>
அயர்ந்திவள்வா டத்தகுமோ வருட்கண் பாரீ<br/>
           ரருணகிரிப் பெரியீரே யமல ரேநல்<br/>
வயந்தவிழா வழகரே நினைக்க முத்தி<br/>
           வரந்தருவா ரேமலைமேன் மருந்த னாரே.                 (14)<br/>
<br/>
                 இரங்கல்-எழுசீர்க்கழிநெடில் ஆசிரியவிருத்தம்.<br/>
<br/>
மலைமேன் மருந்த ரருணேச ரன்று <br/>
              வலைவீசி நின்ற வலையே,<br/>
அலைமே னிறைந்து வருமீ னருந்தி <br/>
                 யருகே யிடங்கொள் குருகே,<br/>
முலைமேன் முயங்கு தலைநாளி லன்பர் <br/>
                மொழிசூண் மறந்த பிழையோ, <br/>
தலைமேல் வரைந்த படியோ விருந்து <br/>
                தமியேன் வருந்து தகவே.                               (15)<br/>
<br/>
                                        தலைவியைப் புகழ்தல்.<br/>
<br/>
                                 எழுசீர்க்கழிநெடில் ஆசிரிய விருத்தம்.<br/>
<br/>
ந*கனமுறுவலின்மதனைமுனிபவர் சடையிலணிபலதலையினார்<br/>
அகனலடியரொடுறையுமிறையவ ரருணைவளநகரரிவையார்<br/>
நிகரிறனதடவமுதநிறைகுட நிலவுமுகபடம்விலகினால்<br/>
சகனவமரருநரருமிகல்கொடு கலகமிடுவரிவ்வுலகிலே.          (16)<br/>
<br/>
                                      இதுவுமது.<br/>
<br/>
            மடக்கு - எண்சீர்க்கழிநெடில் ஆசிரியவிருத்தம்.<br/>
<br/>
உலககண் டகனாய் வருசலந் தரனா<br/>
         ருடறடிந் திடுவார் கடல்விடங் கொளுவார்<br/>
குலவுசங் கரனா ரருணையங் கிரிசூழ்<br/>
         குளிர்புனந் தனிலே கிளிகடிந் திடுவார்<br/>
மலர்முகஞ் சசியே வடிவமுஞ் சசியே<br/>
         மகரமென் குழையே வருணமென் குழையே<br/>
முலையுமந் தரமே யிடையுமந் தரமே<br/>
         மொழியுமா சுகமே விழியுமா சுகமே.                   (17)<br/>
<br/>
                               இரங்கல்.<br/>
<br/>
         எண்சீர்க்கழிநெடில் ஆசிரியவிருத்தம்.<br/>
<br/>
சுகமே சுகமே யிரும்வந் துபுனஞ்<br/>
         சூழ்கின் றவுமைத் தினமித் தினையுட<br/>
புகமே யவிடா துகடிந் திடுமெம்<br/>
         பொல்லா மையுமின் றுபொறுத் திடுமின்<br/>
மகமே ருநெடுஞ் சிலையா ளரணா<br/>
         மலையா ரருணா புரிமால் வரைமேல்<br/>
அகமே செலுமா றுதுணிந் திதண்விட்<br/>
         டகறுன் பமுமன் பர்வரிற் சொலுமே.                      (18)<br/>
<br/>
    இதுவுமது - அறுசீர்க்கழிநெடில் ஆசிரியவிருத்தம்.<br/>
<br/>
சொல்லா ரணத்திற் கரிவரியார்<br/>
         சோணா சலத்திற் சுகங்கடமைக்<br/>
கல்லா லெறிந்த பகைக்குவழி<br/>
         காட்டா தொழிதல் கண்டாயே.<br/>
கொல்லா வம்புஞ் சமர்க்களத்திற்<br/>
           குனியா வில்லுங் கொண்டுநிற்கும்<br/>
புல்லா டவனே யெமக்குறுதி<br/>
           புகன்றா ரெங்கே யகன்றாரே.                      (19) <br/>
<br/>
             பிரிவு விலக்கல்<br/>
<br/>
       அறுசீர்க்கழிநெடில் ஆசிரியவிருத்தம்.<br/>
<br/>
ஆரும்வி ரும்பிய கல்விமே லாசையு மக்குள தாயிடின்<br/>
பாருற வென்பொரு பாவையாப் பாடிய பாவலர் போலவே<br/>
நீரும ருந்தமிழ் செப்பிடு நீர்மைய றிந்திவ ணேகுவீர்<br/>
மேருநெ டுஞ்சிலை யத்தனார் வீறரு ணாபுரி வெற்பரே.                  (20)<br/>
<br/>
                   காலம்-மடக்கு<br/>
<br/>
         எண்சீர்க்கழிநெடில் ஆசிரியவிருத்தம்.<br/>
<br/>
வெற்றிமதன் போர்க்காயம் பிறைக்குங் காலம்<br/>
            வெங்கனலே போற்காயம்  பிறைக்குங் காலம்<br/>
சற்றுமிரு கரமென்னே சங்கணியாக் காலம்<br/>
            தலைவர்துறை மறந்தென்னே சங்கணியாக் காலம்<br/>
கற்றைநெடுஞ் சடைமுடியா ரடியார்மேன் முழுதுங்<br/>
            கருணைநாட் டம்புரியு மருணைநாட் டுறையும்<br/>
பெற்றவிளந் தென்றன்மறு கிடத்தியங்குங் காலம்<br/>
            பேதையேன் சிந்தைமறு கிடத்தியங்குங் காலம்.                        (21)<br/>
<br/>
                 அறுசீர்க்கழிநெடில் ஆசிரியவிருத்தம்.<br/>
<br/>
காலிற் றுலங்கு நகத்தாலுங்<br/>
           கையிற் பொலிகூர் நகத்தாலும்<br/>
சீலத் தரக்க னுரங்கொண்டீர்<br/>
           திசைமா முகனைச் சிரங்கொண்டீர்<br/>
மேலைப் புரத்தை நகைத்தெரித்தீர்<br/>
           வில்வேள் புரத்தைப் பகைத்தெரித்தீர்.<br/>
சூலப்படையேன் மழுப்படையேன்<br/>
        சுமந்தீ ரருணை யமர்ந்தீரே.                     (22)<br/>
<br/>
                மாலையிரத்தல் - மடக்கு<br/>
<br/>
   அறுசீர்க்கழிநெடிலடி ஆசிரியவிருத்தம்.<br/>
<br/>
அமர்ந்தரு ணைப்பதி வாழ்வீரே<br/>
         யன்பர்க ளன்பினி லாழ்வீரே<br/>
சுமந்தொளிர் சூலமெ டுப்பீரே<br/>
         தோளணி மாலைகொ டுப்பீரேல்<br/>
இமந்தரு வெண்மதி காயாதே<br/>
         யிருகணெ டும்புனல் பாயாதே<br/>
கமழ்ந்தகு ழற்கொடி வாடாதே<br/>
         கங்குலு மிப்படி நீடாதே.                 (23)<br/>
<br/>
         ஒன்பதின்சீர்க் கழிநெடில் ஆசிரியவிருத்தம்.<br/>
<br/>
நீடாழி ஞாலம் வானொடு தீகாலு லாவுமி யாவையு<br/>
         நீறாய காலமாய் விடுநாள்<br/>
கோடாழி மால்பி தாமக னூறான கோடி வீழ்தலை<br/>
         கோடீர பாரமீ துறவே<br/>
சூடாத மாலை சூடுவா் தோளோடு தோளை வீசுவர்<br/>
         சோணாச லேசர்சோ பனமா<br/>
ஆடாத வாட லாடுவர் பாடாத பாடல் பாடுவ<br/>
        ராராத வோகைகூ ருவரே.                        (24)<br/>
<br/>
                 புன்னாகங்கண்டிரங்கல் - கலித்துறை.<br/>
<br/>
கூத்தாடுமருணேசர்வரையன்பர்பொருளன்புகொண்டுன்னையும்<br/>
நீத்தார்கொனிழலாருமிலையாகிநின்றாய்நெடுங்காலமே<br/>
பார்த்தாலுமயலேகிளைத்தாய்சலித்தாய்பசுந்தென்றலால்<br/>
பூத்தாய்பொன்னிறமாகவென்னாகமேயன்னபுன்னாகமே.           (25)<br/>
<br/>
இரங்கல் -மடக்கு.<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
நாகமெ டுத்தவ ரம்பானார்<br/>
        நாலும றைக்குவ ரம்பானார்<br/>
தோகையி டத்தவர் சேணாராய்<br/>
        சோணகி ரிப்பதி வாணாராய்<br/>
மாகம டுத்தவி ளங்காவே<br/>
        மன்னவ ரெண்ணம்வி ளங்காவே<br/>
கோகன கத்திமி ருந்தேனே<br/>
        கொண்கரை விட்டுமி ருந்தேனே.               (26)<br/>
<br/>
ஊசல் - மடக்கு<br/>
<br/>
எண்சீர்க்கழிநெடில் ஆசிரியவிருத்தம்.<br/>
<br/>
இருசரணச் சிலம்பாட வாடீ ரூசல்<br/>
        லிளமுலைப்பொற் சிலம்பாட வாடீ ரூசல்<br/>
மருவுகலை மருங்கசைய வாடீ ரூசல்<br/>
        வரிவளைக்கை மருங்கசைய வாடீ ரூசல்<br/>
அருமறைக ளளவிடுதற் கரிதா மைய<br/>
        ரருணகிரிப் பரமர்புக ழடைவே பாடிப்<br/>
பொருமிருகட் கயலுலவ வாடீ ரூசல்<br/>
        புயமதனன் கயலுலவ வாடீ ரூசல்.          (27)<br/>
<br/>
பாங்கிசொல்லுதல்.<br/>
<br/>
எண்சீர்க்கழிநெடில் ஆசிரியவிருத்தம்<br/>
<br/>
ஊசலு கைத்திடுவார் குன்றெதிர் கூவிடுவா<br/>
         ரொண்டர ளங்கொளுவார் தண்டலை கொய்திடுவார்<br/>
ஆசில்பு னற்குடைவா ரம்மானை பந்துகழங்<br/>
         காடிம கிழ்ந்திடுவார் கோடிம டந்தையரே<br/>
ஈசர்வி டைக்கொடியார் பூசைசெ யற்கெளியா<br/>
         ரேரரு ணைப்பதிசூழ் மேருவி னிற்கவணே.<br/>
வீசுதி னைப்புனமே யாவரெ னத்தெளியேம்<br/>
        வேலர்ம னத்திடையே மாலைவி ளைத்தவரே.               (28)<br/>
<br/>
மடக்கு - கலிவிருத்தம்.<br/>
<br/>
மாலையென்பாங் கலத்தாரு மறைநாறுங் கலத்தாரும்<br/>
கோலமன்ன கலத்தாருங் குறைவில்பரி கலத்தாரும்<br/>
மாலைவில்வேள் சலத்தாரு மதர்த்தமதா சலத்தாரும்<br/>
மேலகலரீச் சலத்தாரும் விளங்கருணா சலத்தாரே.            (29)<br/>
<br/>
தலைவியைப்புகழ்தல்.<br/>
<br/>
அறுசீர்க்கழிநெடில் ஆசிரியவிருத்தம்<br/>
<br/>
அருணனொளி தனிலுமொளி ரருமலைய ருந்தாய<br/>
         வமலரதி ருங்கழலினார்<br/>
மருமலர்வி ரிந்துந‌தி பெருகருணை யம்பதியின்<br/>
          மருவியம டந்தையிடையாம்<br/>
ஒருகொடியி லொன்றுகமு கொருபவள மொன்றுகுமி<br/>
          ழொருமதிய மொன்றுபிறைதான்<br/>
இருசிலையி ரண்டுகணை யிருபணையி ரண்டுகுழை<br/>
          யிருமுலையி ரண்டுமலையே.               (30)<br/>
<br/>
எழுதரிதென்றல்.<br/>
<br/>
எழுசீர்க்கழிநெடில் ஆசிரியவிருத்தம்.<br/>
<br/>
மலையாச னத்தர்மலை மயிலாச னத்தரெழு<br/>
         மலையாநி லத்து வருவார்<br/>
அலையாச னத்தரொடு மமிர்தாச னத்தர்தொழு<br/>
         மருணாச லத்தர் வரையீர்<br/>
முலையானை கட்டியிடை வெளிதேர்நி றுத்திமதி<br/>
         முகமாய மைத்தரு குலாம்.<br/>
இலைவேல்ப ரப்பியினி தெழுதோள மைப்பனினி<br/>
         யெழுதேனி ருப்பு மனமே.               (31)<br/>
<br/>
இரங்கல் -சிலேடை-கட்டளைக்கலித்துறை.<br/>
<br/>
மேலாடை தோற்றணி சங்காழி கைவிட்டு மென்சிலம்பின்<br/>
காலால் வருந்தி நிலங்கீறுங் கோலத்தைக் கண்டிருந்தும்<br/>
ஆலால முண்டவ ரண்ணா மலையர்த மன்பர்க்கன்றி<br/>
மாலான வர்க்கிரங் காரிங்ஙனேயொரு வன்கண்ணரே.          (32)<br/>
<br/>
நேரிசைவெண்பா<br/>
<br/>
கண்ணருக்கும் போதருக்குங் காண்பரிதாய்க் கண்பறித்த<br/>
திண்ணருக்கு நன்றாய்த் தெரிந்ததே - விண்ணருக்காப்<br/>
போற்றுவா ரண்ணார் புரமெரித்தா ரென்பிறவி<br/>
மாற்றுவா ரண்ணா மலை.             (33)<br/>
<br/>
இரங்கல் -கலிவிருத்தம்.<br/>
<br/>
அண்ணா மலையத் தரடற் கிரிமேல்<br/>
எண்ணா மலையத் தவரெய் திலரால்<br/>
கண்ணா மலையத் தனைநீர் கலுழும்<br/>
விண்ணா மலையத் தரும்வெண் மதியே.            (34)<br/>
<br/>
பாங்கன் துணிவு.<br/>
<br/>
எழுசீர்க்கழிநெடில் ஆசிரியவிருத்தம்.<br/>
<br/>
மதுவானி றைந்தகுழன் மடவார்நெ ருங்கருணை<br/>
        மலைமேன்ம ருந்தா வரையில்<br/>
முதுநீரில் வந்தவவ ரடையாள மென்றிறைவா<br/>
        முதலேமொ ழிந்த படியே<br/>
இதுநாக மன்றுமுலை யிதுபூக மன்றுகள<br/>
        மிதுமேக மன்ற ளகமே<br/>
அதுநீல மன்றுவிழி யதுசாப மன்றுநுத<br/>
         லதுகோப மன்ற தரமே.            (35)<br/>
<br/>
நாரைவிடுதூது.<br/>
<br/>
எழுசீர்க்கழிநெடில் ஆசிரியவிருத்தம்.<br/>
<br/>
அருணை வெற்பின ரயனி ருக்கவு மரிபி ழைக்கவு மாகவே<br/>
திருமி உற்றொரு கருமை வைத்தவர் திருநதிக்கய றேடியே<br/>
கருது நெட்டுட லசைவ றத்துயில் கபட நித்திரை நாரைகாள்<br/>
இருக ணித்திரை யிலையெ னச்சொல விறைவர் பக்கலி லேகுமே.          (36)<br/>
<br/>
பாங்கிதலைவிக்குரைத்தல் - கட்டளைக்கலித்துறை.<br/>
<br/>
ஏகார் புனத்துத் தழையாற் கரிபட்ட தென்பரென்றும்<br/>
போகாத வூர்க்கு வழிதேடு வார்புலிக் கான்முனியும்<br/>
நாகா திபருந் தொழுமரு ணாசலஒ நாட்டிலிளந்<br/>
தோகா யணங்கனை யாயவர்க் கேதுசொ லத்தக்கதே.          (37)<br/>
<br/>
எண்சீர்க்கழிநெடில் ஆசிரியவிருத்தம்.<br/>
<br/>
சொர்க்கமெனு மொருபதவி யிருக்க மாலைத்<br/>
         துளவணியு மரிபதவி யிருக்க மேலை<br/>
நற்கயிலை மலையிருக்க நினைத்தோர்க் கெல்லா<br/>
         நயந்தமுத்தி நகரமொன்றே நல்கா நிற்பீர்<br/>
பொற்கையினா லுமைவணங்கிப் பரிந்து பூசை<br/>
         புரிந்துதவந் தெரிந்துதினம் புகழ்வோர்க் கெல்லாம்<br/>
எற்குலவு புகழருணை யீச னாரே<br/>
         யினிதளிக்கும் பதவிதனக் கென்செய் வீரே.           (38)<br/>
<br/>
சித்து - எண்சீர்க்கழிநெடில் ஆசிரியவிருத்தம்.<br/>
<br/>
விந்தை யணிமழுவா ருமைபங் காளா<br/>
        விளங்கருணைச் சித்தர்யாம் விளம்பக் கேளா<br/>
காரத்தை யெமக்கிடுஞ் சத்தை யேகோ<br/>
        கனகமெனக் காட்டிடுவோங் கரியோ ருக்குத்<br/>
தாரத்தைப் பொன்னாக வமைத்தோந் தம்பீ<br/>
        தாம்பரமும் பொன்னாகச் சமைத்தோ மிந்தப்<br/>
பாரத்தை யாரறிவா ரயனா கத்தைப்<br/>
        பசும்பொனிற மாகவுமே பாலித் தோமே.          (39)<br/>
<br/>
இதுவுமது<br/>
<br/>
எண்சீர்க்கழிநெடில் ஆசிரியவிருத்தம்.<br/>
<br/>
பாதமெமக் களித்தவரு ணேச னார்க்கின்<br/>
        பச்சிலைபொன் செய்திமையோர் பசிநோய் தீர<br/>
ஓதுகடை மருந்தளித்த சித்த ரேம்யா<br/>
        மொருபிடிசோ றல்லதுகூ ழுண்டோ வப்பா<br/>
மாதவாதந் திருவாணை கரிக ளெல்லா<br/>
        மாதங்க மாக்குகிற்போ மருந்தில் லாதே<br/>
ஏதமற நாகமொளித் தராவாச் செய்வோ<br/>
        மிரும்மையும்பொன் னாகவுரைத் திசைவிப் போமே.         (40)<br/>
<br/>
தலைவியைப்புகழ்தல்<br/>
<br/>
எழுசீர்க்கழிநெடில் ஆசிரியவிருத்தம்.<br/>
<br/>
இதழி யந்தொடைய ரருணையங் கிரியி<br/>
        லிரத முந்திவிடு வலவனே<br/>
பதிய டைந்துமறு கினில்வ சந்தனதி<br/>
        படையெ ழுந்தது பகருவேன்<br/>
புதிய கொம்புசிலை வளையி ரண்டருகு<br/>
         பொழியும் வெம்பகழி போரறா<br/>
உதய தந்தமத களிறு டன்கதலி<br/>
         யுபய தண்டுவரு கின்றதே.           (41)<br/>
<br/>
ஒன்பதின்சீர்க் கழிநெடில் ஆசிரியவிருத்தம்.<br/>
<br/>
வரைக்கனக சாப சோண கிரிப்புனித கால கால<br/>
        மதிக்குநெடு மாயர் போலவே<br/>
தரைக்குளினி யாரியாவ ரவர்க்குமுனி லாமனீடு<br/>
        தழற்சிகரி யாக னீதியோ<br/>
விரைக்கமல வோடை யாவர் புரத்தைமுனி பாண் மாவா<br/>
        விரித்த‌கொடி யாவ ரீதலால்<br/>
இரக்குமனை தோறு மேறி நடத்துமெரு தாவா மேவி<br/>
        யிடத்திலுறை தேவி யாவரே.             (42)<br/>
<br/>
கட்டளைக்கலித்துறை.<br/>
<br/>
ஆனிட பக்கொடி சோணா சலனென்று மன்பர்மலா<br/>
தானிட முத்தி தரும்பெரு மானென்றுஞ் சம்புவென்றும்<br/>
கானிட வேடன்முன் னூனிட வுண்டது கண்டுமொரு<br/>
மானிட மானவ னைத்தேவர் செய்வதென் வந்தனையே.           (43)<br/>
<br/>
களி-எண்சீர்கழிநெடில் ஆசிரியவிருத்தம்.<br/>
<br/>
தனையிருக்கு மறைதுதிக்கு மருணை நாதன்<br/>
        சரணமலர் புகழ்களியேஞ்சக்ர பூசை<br/>
வினையிருக்கு மவர்க்கெளிதோ வரிதா னையோ<br/>
        விதிவச‌த்தால் விவரமற்ற விதஞ்சொல் வேனே<br/>
பனையிருக்க நெடியகஞ்சா விருக்க வீணே<br/>
        பச்சையா லிலைதுயின்றான் பனையன் றேளி<br/>
யனையிருக்கப் பணிதுயின்றான் மதுவாந் தெய்வ<br/>
        வாழிவிட்டுப் பாற்கடன்மீ தழுந்தி னானே.             (44)<br/>
<br/>
களி-நேரிசைவெண்பா.<br/>
<br/>
ஆனார் கொடியா ரருணா புரிக்களியேம்<br/>
வானாட ரேனோ மதியற்றார் - மேனாளில்<br/>
சும்மாகஞ் சாவிலையே தூளிடித்துத் தின்றாலும்<br/>
தம்மாகஞ் சாவிலையே தான்.     (45)<br/>
<br/>
பிச்சியார் - எண்சீர்க்கழிநெடில் ஆசிரியவிருத்தம்.<br/>
<br/>
தாமணிவர் திரிசூல மெதிர்கண் டார்மேற்<br/>
        சக்கரத்தை விடுவர்சிவ சமயத் தாவர்.<br/>
காமுகரை யாண்டுகொளார் சிவநூல் கேட்பர்<br/>
        கருத்தினின்மா றெரிசனமே காட்டா நிற்பர்<br/>
ஆமையர வணிதொடையார் விடையார் வாழு<br/>
        மருணகிரி வளநாட்டி லகங்க டோறும்<br/>
சேமநிதி யெனவுலவும் பிச்சி யார்தந்<br/>
        திருப்பெயரை வெளியாக்கித் திரிகின் றாரே.            (46)<br/>
<br/>
இதுவுமது-மடக்குக் கட்டளைக்கலிப்பா.<br/>
<br/>
தில்லை மன்றுண டம்புரி பாதனார்<br/>
        தேவ ராயர் திருவரு ணைக்குளே<br/>
முல்லை மல்லிகை சண்பகம் பிச்சியார்<br/>
        மொய்த்த வார்குழன் மோகனப் பிச்சியார்<br/>
நல்ல மேனியும் பொற்றிரு வேடமே<br/>
         நாடி யிட்டதும் பொற்றிரு வேடமே<br/>
இல்லை யாயினு மிவ்விடை யையமே<br/>
        யேற்கவந்தது மிவ்விடை யையமே.                                (47)<br/>
<br/>
கார்கண்டு பாகனோடு சொல்லல்.<br/>
<br/>
கட்டளைக் கலித்துறை.<br/>
<br/>
அயங்காட்டியமறையார்விடையாளரருணைவெற்பில்<br/>
புயங்காட்டியமணித்தேர்வலவாமுன்புபோனகொண்டல்<br/>
சயங்காட்டிக்கோபமுஞ்சாபமுங்காட்டித்தடித்திடித்துப்<br/>
பயங்காட்டினாலஞ்சுமேதனியேநின்றபைங்கொடியே.           (48)<br/>
<br/>
நேரிசைவெண்பா.<br/>
<br/>
பைங்கட் புலிக்குப் பரிபவத்தைக் காட்டிநர<br/>
சிங்கத் தினையடர்த்துச் சீறியே - வெங்கைப்<br/>
புழைக்குஞ் சரமுரித்துப் போர்க்கு மருணைக்கே<br/>
தழைக்குஞ் சரபமொன்று தான்.             (49)<br/>
<br/>
குறம் - பதினான்குசீர்க்கழிநெடில் ஆசிரியவிருத்தம்.<br/>
<br/>
ஒன்று மூன்று நாமு ரைக்க வந்து கேளு மரிவைமீ<br/>
        ருதய மான சுளகு நெல்லு மொற்றை பட்ட தாதலால்<br/>
கன்று மானு மழுவு மாக வொருவர் வந்து தோன்றினார்<br/>
        கண்ட மட்டி லேக றுப்பர் கைக்க பால ரவரையும்<br/>
சென்று நாடி லருணை மீது காண லாகு நாமமுந்<br/>
        தேவ ராய ரவர லாது தெய்வம் வேறு கண்டிலேம்<br/>
நின்று வாடு மிவட னாசை யிடர்த விர்ப்ப ராதலா<br/>
         னீறு கொண்டு மூன்றி ரேகை நெற்றி மீதி லெழுதுமே.           (50)<br/>
<br/>
இரங்கல் - இதுவுமது.<br/>
<br/>
நெற்றி மீது கண்ப டைத்த வும்மை மார னெய்வனோ<br/>
        நீர ணிந்த வரவி ருக்க நெடிய தென்றன் முடுகுமோ<br/>
வெற்றியான தாளிருக்க மதிய மும்மை நலியுமோ<br/>
        விரவு கங்கு லுமது கண்கள் வெயிலின் முன்பு நிற்குமோ<br/>
கற்றை யான குழலி யெந்த வுதவி கொண்டு பகைவெலும்<br/>
        கருணை கூர்தெ னருணை மேவு கலியு கத்து மெய்யரே<br/>
செற்ற லார்கள் புரமெ ரித்த புழுக ணிப்ர தாபரே<br/>
        தேவ ராய ரேசு கந்த தினவ சந்த ராயரே.           (51)<br/>
<br/>
கார்காலம்<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
தினைப்போது தானே நினைத்தாலு மேலோர்<br/>
        சிறப்பான பேறீகுவோர்<br/>
வனத்தாடு சோணா சலத்தூடு தீரா<br/>
        மயிற்பேடை காளோடைகாள்<br/>
வினைப்பாவி யானேன் விழிப்பாயு நீரான்<br/>
        மிகுத்தேறு கார்காலமே<br/>
தனித்தாவி சோர்வார் தமக்கால மேநீள்<br/>
        சரற்கால மேகாலமே.                (52)<br/>
<br/>
இளவேனில் - நேரிசை அகவற்பா.<br/>
<br/>
காலையு மாலையுங் கைம்மலர் குவித்து<br/>
மாலு மயனும் வணங்குதற் கரியோன்<br/>
இமைக்குமு னுலக மியாவையும் படைத்தோன்<br/>
தனக்கொரு தாயுந் தந்தையு மில்லோன்<br/>
பழவினைக் கயிற்றிற் பல்லுயிர்ப் பாவை<br/>
அழகுற நடிக்கத் திருநடம் புரிவோன்<br/>
வினைவலை யறுக்கு மெய்த்தவ வேடன்<br/>
மனவலைப் பிணிக்கு மான்மத நாதன்<br/>
பேறா மறுபத் தாறா யிரம்பொன்<br/>
மாறாத் தியாக வசந்தவி நோதன்<br/>
அண்ணா மலைய னதிருங் கழலன்<br/>
கண்ணா ரமுதன் கைலைப் பொருப்பின்<br/>
மறலித் திசையின் மலயா சலமென<br/>
இருத்திய துருத்திகொண் டிளங்கால் பரப்பிக்<br/>
காவுலைப் பல்லவக் கனனா வசைப்பக்<br/>
குறைவறு குயில்வாய்க் குறட்டினி லடக்கிப்<br/>
பொறிதிக ழரிக்கரி யதனிடைச் சொரிந்துள்<br/>
இசைத்திடு மஞ்சரிப் பசைக்கோ லசைத்து<br/>
மதவீ ரனுக்கு வசந்தக் கருமான்<br/>
பனிமலர்ச் சாயக‌ம் பண்ணி நீட்டினன்<br/>
இன்னமும் வந்திலர் கேள்வர்<br/>
புன்னையங் கருங்குழ லன்னமென் னடையே.           (53)<br/>
<br/>
மடக்கு - எண்சீர்க்கழிநெடில் ஆசிரியவிருத்தம்.<br/>
<br/>
அன்னியமா சடையாரும் பின்னியமா சடையாரு<br/>
        மடிமாற நடித்தாரு முடிமாற னடித்தாரும்<br/>
உன்னுமற மொழிந்தாரும் பின்ணுனுமற மொழிந்தாரு<br/>
        முகைத்திடுமா னேற்றாரு மிகைத்திடுமா னேற்றாரும்<br/>
என்னகத்தா முரியாருங் கொன்னகத்தா முரியாரு<br/>
        மெருக்கிதழி மணத்தாரு முருக்கிதழி மணத்தாரும்<br/>
வன்னிவடி வனத்தாருஞ் சென்னிவடி வனத்தாரும்<br/>
        வருகருணைப் பதியாரும் பெருகருணைப் பதியாரே.            (54)<br/>
<br/>
சம்பிரதம்.<br/>
<br/>
எண்சீர்க்கழிநெடில் ஆசிரியவிருத்தம்.<br/>
<br/>
பரவைபொ ருக்கெழவுங் ககனம்வ டுப்படவும்<br/>
        பரிதிவ டக்கெழவு நிருதிகு ணக்குறவும்<br/>
இரவுப கற்படவும் பகலிர வொத்திடவு<br/>
         மெளிதினி யற்றிடுவோ மிவைசில வித்தைகளோ<br/>
அரவம ணிப்பணியா னனலகி ரிப்பெருமா<br/>
         னருணகி ரிக்கிணையா வவனித லத்திடையே<br/>
கருதிம னத்தினிலே சிறிதுநி னைத்தளவே<br/>
        கதியைய ளித்திடுமோர் பதியுமு ணர்த்துவமே.           (55)<br/>
<br/>
கருணைச்சிறப்பு.- நேரிசைவெண்பா<br/>
<br/>
உள்ளத்தின் ஞான முயர்ந்தவிடத் தன்றியிருட்<br/>
பள்ளத்தி லென்றும் படராதே - வள்ளல்<br/>
அருணா சலப்பெருமா னம்பிகையோர் பாகன்<br/>
கருணா சலமாங் கடல்.            (56)<br/>
<br/>
பாண் - அறுசீர்க்கழிநெடில் ஆசிரியவிருத்தம்.<br/>
<br/>
கங்கை வார்சடைப் பரமர்தென் னருணையிற்<br/>
        கடைதொறு நீபாட<br/>
அங்கை யாலிரு செவிபுதைத் தேத்துவோ<br/>
        மருச்சுனன் றிருநாமம்<br/>
எங்கை மார்செவி பொறுக்குநின் னிசையெனு<br/>
        மிடிக்குரன் மகிழ்வாரார்<br/>
மங்கை மார்செய லறிந்துகொள் பாணனே<br/>
        மயிலெனப் புகழ்வாயே.             (57)<br/>
<br/>
தலைவியைப்புகழ்தல்.<br/>
<br/>
அறுசீர்கழிநெடில் ஆசிரியவிருத்தம்.<br/>
<br/>
புடைசெறிந் தளிபாடு மிதழியந் தொடைமார்பர்<br/>
        புலிபதஞ் சலிநாடுவார்<br/>
மடையிளங் கயறாவு மருணையங் கிரிமீது<br/>
         மலரணங் கெனமேவுவார்<br/>
நடையுமிந் திரவேழ மிருகையிந் திரதாரு<br/>
        நயனமிந் திரநீலமே<br/>
இடையுமிந் திரசால நுதலுமிந் திரசாப<br/>
        மிதழுமிந் திரகோபமே.                 (58)<br/>
<br/>
உருவெளி - கலிவிருத்தம்.<br/>
<br/>
இந்திர கோபமா மிதழி பாகனார்<br/>
செந்தமி ழருணைநந் தேருஞ் செல்லுமே<br/>
சந்திர ரேகையுஞ் சமர வாளியும்<br/>
மந்தர மேருவும் வளைந்து கொண்டவே.                     (59)<br/>
<br/>
தலைவியைவியத்தல்.<br/>
<br/>
எழுசீர்க்கழிநடில் ஆசிரியவிருத்தம்.<br/>
<br/>
கொண்டலணி கண்டர்நிறை கங்கையணி செஞ்சடையர்<br/>
         கொம்பரொரு பங்கி லுறைவார்<br/>
அண்டபகி ரண்டமள வங்கியென நின்றவதி<br/>
        ருங்கழலர் தங்க ருணையீர்<br/>
கண்டுளது கொண்டன்மிசை திங்களெழு கின்றதிது<br/>
        கண்டதிலை யுங்கண் முகமா<br/>
மண்டலமெ னும்புதிய திங்கண்மிசை கொந்தளக<br/>
        மஞ்சுகுடி கொண்ட வடைவே.                           (60)<br/>
<br/>
நேரிசைவெண்பா.<br/>
<br/>
அடுத்தமதிச் சென்னியின்மே லம்பிருக்கு மற்றோர்<br/>
இடத்திலே நாரி யிருக்கும் - தடக்கையிலே<br/>
ஏந்துசிலை விட்டிருக்கு மெம்மருணை நாதனார்<br/>
போந்து புரமெரித்த போது.                       (61)<br/>
<br/>
கார்காலம் - கலித்துறை.<br/>
<br/>
போதற்குமரிதானவருணாசலத்தீசர்பொன்மேருவாய்<br/>
ஏதப்படும்பாவிமனமேபிரிந்தாரிதெண்ணார்கொலோ<br/>
ஓதத்தினீரோடுகனலுண்டுபுயன்மீளவுமிழ்தன்மைபோல்<br/>
காதற்குண்மடவார்மெய்பொன்பூசுமின்வீசுகார்காலமே.              (62)<br/>
<br/>
தலைவியை வேண்டல் - கொச்சகக்கலிப்பா.<br/>
<br/>
கார்வந்தா லன்னகறைக் கண்டனார் செங்கதிரோன்<br/>
தேர்வந்தா லும்பொழில்சூழ் தென்னருணை நன்னாட்டில்<br/>
ஆர்வந்தா லுந்தணியா தன்னமன் னீரானாலும்<br/>
நீர்வந்தா லாசை நெருப்பவியுங் காணுமே.                (63)<br/>
<br/>
பனிக்காலம் - கலித்துறை.<br/>
<br/>
காணம்பரந்தோலினுடையாளரருணேசர்கைலாசமேல்<br/>
நூணங்கணிகர்தோளருறைகின்றநகரூடுசொரியாதரோ<br/>
பூவணங்கைவளைசிந்தமடவார்மனத்தேறுபுகைபோலவேள்<br/>
பாணங்களுதிர்கின்றதுகள்போலவுறைகால்பனிக்காலமே.          (64)<br/>
<br/>
நேரிசைவெண்பா.<br/>
<br/>
பண்ணிறந்த வாசவரிற் பல்கோடி மாண்டாலும்<br/>
எண்ணிறந்த வேத ரிறந்தாலும்-கண்ணற்<br/>
கமைத்தவெலா மாண்டாலு மண்ணா மலையார்க்<br/>
கிமைப்பளவுங் கால மிலை.                           (65)<br/>
<br/>
தலைவனைவேண்டல்<br/>
<br/>
ஒன்பதின்சீர்க்கழிநெடில் ஆசிரியவிருத்தம்.<br/>
<br/>
இலகொளி பரந்து மாரன் விடுகணை துரந்துநாடி<br/>
        யிடுமிரு நெடுங்கண் மாதரார்<br/>
இலகரிய கொங்கை மீது பழநழுவி வந்து பாலின்<br/>
        விழுவதென வந்து சேர்கிலீர்<br/>
மலகரி குறிஞ்சி தேசி வைரவி சுரும்பு பாடும்<br/>
        வயலருணை மங்கை பாகரே<br/>
பலமலர் கதம்ப தூளி மிருகமத சுகந்தம் வீசும்<br/>
         பரிமள வசந்த ராசரே.            (66)<br/>
<br/>
மதங்கு.<br/>
<br/>
ஒன்பதின்சீர்க்கழிநெடில் ஆசிரியவிருத்தம்.<br/>
<br/>
வசிகரம் வயங்கு நீறு மபிநய புசங்க ராச<br/>
        வலயமு மணிந்த தோளினார்<br/>
அசலகுல மங்கை பாகர் பரிமள வசந்த ராச<br/>
        ரருணையின் வளங்கள் பாடியே<br/>
இசைபெற வரங்கி னூடு பவுரிகொண் மதங்கி யார்த<br/>
        மிலகிவளர் கொங்கை யானையே<br/>
திசைபெற விருந்த யானை பிறகிட முனிந்து போர்செய்<br/>
        திறலிப மனந்த மானவே.              (67)<br/>
<br/>
இதுவுமது - மடக்குக்கட்டளைக்கலிப்பா<br/>
<br/>
நதியைச் சூடதி ருங்கழ னாதனார்<br/>
        நம்ப னாரரு ணாபுரி வீதிமேல்<br/>
சதியிற் பாடிந டிக்கும தங்கியார்<br/>
        தந்த வாசைத ரிக்கும தங்கியார்<br/>
வதனத் தாற்சசி மண்டல மாறுமே<br/>
        வந்தி ருந்தவிம் மண்டல மாறுமே<br/>
கதியிற் கொண்டது மந்தக் கரணமே<br/>
        கண்ட பேர்க்கிலை யந்தக் கரணமே.                 (68)<br/>
<br/>
குறம்-எண்சீர்க்கழிநெடில் ஆசிரியவிருத்தம்.<br/>
<br/>
அருணமணி முலைக்கிரிமேற் செங்கை வைத்தா<br/>
        யாகையா லருணகிரி யன்பன் மூதூர்<br/>
வருணமுலை கண்ணாரப் பார்த்தா யுன்றன்<br/>
        மகிழ்நனுங்கண் ணாரமுதன் வந்து கேளாய்<br/>
தரணியிலுன் றனைச்சேர்வன் முருகன் போலத்<br/>
        தநயரையும் பெறுவையிவை தப்பு மாயின்<br/>
திருநிறைவண் டார்குழலாய் குறமும் பாடேன்<br/>
        சிறந்தகுறக் கூடையும்யான் றீண்டி லேனே.            (69)<br/>
<br/>
மறம்-எண்சீர்க்கழிநெடில் ஆசிரியவிருத்தம்.<br/>
<br/>
தீண்டரிய மடற்பனையின் சருகை வாரிச்<br/>
         சிற்றிரும்பாற் சுற்றிவரச் செருக்கிக் கூட்டி<br/>
நீண்டதுவுஞ் சுருண்டதுமா வரைந்து சுற்றி<br/>
        நிருபமெனக் கொடுத்தெதிரே நிற்குந் தூதா<br/>
தாண்டவமா டும்பரனா ரருணை நாட்டிற்<br/>
        றருமறப்பெண் டனைவேண்டிச் சமரிற் போந்து<br/>
மாண்டவரே றியகோணல் வளைக ணாங்கள்<br/>
        வருங்கல்வழி வாயினடு மரங்க டாமே.                    (70)<br/>
<br/>
மடக்குக் கலிவிருத்தம்.<br/>
<br/>
மறைக்கவனப்பரியாரும்வரைக்கவனப்பரியாரும்<br/>
எறித்தவிரும்பிறையாருமெவரும்விரும்பிறையாரும்<br/>
பொறுத்தசினவிடையாரும்பொருந்துசினவிடையாரும்<br/>
அறத்தவளம்பதியாருமருணைவளம்பதியாரே.                  (71)<br/>
<br/>
கலித்துறை<br/>
<br/>
ஆரணி துங்க னாரணி பங்கன‌ருணேசன்<br/>
தாரணி யஞ்சுங் காரண நஞ்சந் தரியானேல்<br/>
வாரண ரெங்கே சாரண ரெங்கே மலர்மேவும்<br/>
பூரண ரெங்கே நாரண ரெங்கே போவாரே.            (72)<br/>
<br/>
தழை - கட்டளைக்கலிப்பா.<br/>
<br/>
போந்த போதக நல்லுரி யாடையார்<br/>
        போர்வை யாளர் புகழரு ணைக்குளே<br/>
ஈந்த சூத நறுந்தழை யையனே<br/>
        யெங்கண் மாத ரெடுத்து மகிழ்ச்சியாய்<br/>
மோந்த போது துவண்டது மெய்யிலே<br/>
        மொய்த்த போது புலர்ந்தது கண்ணினீர்<br/>
பாய்ந்த போது நனைந்தது மீளவும்<br/>
        பார்த்த போது பசந்து மலர்ந்ததே.               (73)<br/>
<br/>
இரங்கல் மடக்கு.<br/>
<br/>
எண்சீர்க்கழிநெடில் ஆசிரியவிருத்தம்.<br/>
<br/>
மலரித ழித்தொடைபான் மதியணி வித்தகனார்<br/>
        மலைமக ளற்புதனார் வயலரு ணைப்பதிசூழ்<br/>
குலவுமி டக்கழியே பலவுமி டக்கழியே<br/>
        குறவையி னக்கயலே யுறவுமெ னக்கயலே<br/>
சலமிகு முற்பலமே தளர்வது முற்பலமே<br/>
        சருவும னத்திடரே தழுவும னத்திடரே<br/>
இலைநெரி சற்பனையே யிவருரை சற்பனையே<br/>
        யினியப னித்திரையே யினியிலை நித்திரையே.           (74)<br/>
<br/>
சுவடுகண்டிரங்கல்<br/>
<br/>
எழுசீர்க்கழிநெடில் ஆசிரியவிருத்தம்.<br/>
<br/>
நித்த னம்பனரு ணாச லத்திருவை<br/>
        நின்று தேடியுழ னெஞ்சமே<br/>
இத்த டஞ்சுரம டங்க வோவிதல<br/>
        தில்லை வேறுமர மிதனிடை<br/>
அத்தி நின்றவிட மவ்வி டஞ்சிலைகொ<br/>
        ளரசு நின்றவிட முவ்விடம்<br/>
எய்த்து ளஞ்சியிள வஞ்சி நின்றவிட<br/>
        மிவ்வி டஞ்சுவடு மேவுமே.          (75)<br/>
<br/>
மடல்விலக்கு - கலிவிருத்தம்.<br/>
<br/>
ஏறுடை யண்ணலா ரேழை பாகனார்<br/>
ஆறணி சென்னியா ரருணை வெற்பரே<br/>
கூறொரு பெண்ணையே கூட வேண்டுவார்<br/>
வேறொரு பெண்ணையே வெட்டு வார்கொலோ.          (76)<br/>
<br/>
தவம்- எண்சீர்க்கழிநெடில் ஆசிரியவிருத்தம்.<br/>
<br/>
வாய்ந்தநல மருந்தருந்தி யரிய யோக<br/>
        வகைபுரிந்து வாயுவுள்ளே யடக்கினாலும்<br/>
காய்ந்தவிருப் பூசியிலே தவஞ்செய் தாலுங்<br/>
        காயம்வருந் திடுவதல்லாற் கதிவே றுண்டோ<br/>
ஆய்ந்ததிரு நீறணிந்தைந் தெழுத்தை யோதி<br/>
        யகமகிழ்ந்து சிவாகமத்தி னடைவை யோர்ந்தே<br/>
ஏய்ந்தருணா சலத்தைவலங் கொண்டா ரன்றோ<br/>
        விமைக்குமுன்னே கைலைமலை யிடங்கொண்டாரே.          (77)<br/>
<br/>
மாலையிரத்தல்.<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
இலங்கியதிங்களெழுந்தாலெங்கண்மின்வெங்கதிரென்பாள்<br/>
கலங்கினளாயினுமன்னாள்கட்கமலங்குவியாவோ<br/>
துலங்கியவெங்கதிர்தானேசோணகிரிப்பெருமானே<br/>
அலங்கலையென்றுகொடுப்பாயன்றதுவெண்மதியாமே.            (78)<br/>
<br/>
நேரிசைவெண்பா.<br/>
<br/>
ஆற்றுங்காற் கஞ்சத் தவர்தா மரைக்கண்ணர்<br/>
சாற்றுங்காற் கண்ணரவர் தந்தையார் - கீற்றுமதி<br/>
சூடும் பெருமானைச் சோணகிரி வித்தகனைத்<br/>
தேடுவதிங் கெப்படியோ சேர்ந்து.                (79)<br/>
<br/>
கட்டளைக்கலித்துறை.<br/>
<br/>
சேணார்திருவுடைச்செல்வரைக்காணிற்சிறப்புச்செய்து<br/>
பேணாதவருமுண்டோபுவிமீதிற்பெருத்தெழுந்து<br/>
சோணாசலவடிவாய்வெளியாய்நின்றசோதிதனைக்<br/>
காணாதகண்ணனைச்சொல்வாசெந்தாமரைக்கண்ணனென்றே.         (80)<br/>
<br/>
தவம்-நேரிசைவெண்பா.<br/>
<br/>
என்றுமதிக் கண்ணா ரிறைவரரு ணாபுரியில்<br/>
நின்றுதவம் புரியாய் நெஞ்சமே - பொன்றிரளான்<br/>
மாதரையா னாயிழைசூழ் மாதரையா னீதுவண்டு<br/>
மாதரையா னாமையென் சொல்வாய்.                  (81)<br/>
<br/>
இடைச்சியார்<br/>
<br/>
எண்சீர்க்கழிநெடில் ஆசிரியவிருத்தம்.<br/>
<br/>
சொல்லாடி னுமக்கிரண்டு பசுவே யுண்டு<br/>
        சுமந்திடுபாற் கலசமுமத் துணையா மீதும்<br/>
அல்லாம லிடையின்மிக விளைத்துப் போனீ<br/>
        ராயிருந்து மிடைமதியோ வகந்தை தானோ<br/>
புல்லாரென் பணிதொடையா ரருணை நாட்டிற்<br/>
        பொதுவர்குல மங்கையரேபுவிமேற் கண்டோம்<br/>
எல்லாருந் தனித்தனியே டெடுத்தக் காலு<br/>
        மிரண்டுமுரை யாமலகன் றேகுவீரே.             (82)<br/>
<br/>
இதுவமது-கட்டளைக்கலித்துறை.<br/>
<br/>
வீரனை நல்கி மகமூறு செய்த விடைக்கொடியார்<br/>
காரணி கண்ட ரருணா சலத்திற் கலசங்கொண்டு<br/>
மோரது கூறு மிடையின மானுக்கு முண்டகம்போல்<br/>
ஈரடி மெல்லினம் வல்லின மாகு மிருதனமே.               (83)<br/>
<br/>
தலைவி யிளமை யுணர்தல்.<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
தடனாக மணிவெயிலும் பிறையுமிழு நிலவுமெதிர்<br/>
           சடில நாதன்<br/>
அடனாக நெடுஞ்சிலையா னசுரர்புர மெரித்தபிரா<br/>
           னருணை நாட்டில்<br/>
திடனாக மனையவரே தனஞ்சிறிதுங் காணாத<br/>
           சிறியார் தம்மைக்<br/>
கடனாக நீர்வினவிப் பிணைதேடி முறிதனையேன்<br/>
           கைக்கொண் டீரே.                  (84)<br/>
<br/>
அறுசீரே்க்கழிநெடில் ஆசிரியவிருத்தம்.<br/>
<br/>
கையடைந்த மழுமானுஞ் செழுமானு முழைமானுங்<br/>
           கயலு மானும்<br/>
மையடைந்த விழிமானு முடனாக வருணேசா<br/>
        வருகு வாரே<br/>
மெய்யடைந்த நிறங்கருகி விழிகளும்பஞ் சடைந்துவர<br/>
        மிடற்றி னூடே<br/>
ஐயடைந்து படர்ந்துவர யமனடர்ந்து தொடர்ந்துவரு<br/>
        மன்று தானே.                           (85)<br/>
<br/>
தலைவன்சொல்லல் - நேரிசைவெண்பா.<br/>
<br/>
அண்ணா மலையா ரருணையனை யீரும்மைக்<br/>
கண்ணாலஞ் செய்தான் கமலத்தோன் - எண்ணா<br/>
திணைக்கோலஞ் செய்தமுலை யேந்திழையீ ரென்னை<br/>
மணக்கோலஞ் செய்தான் மதன்.                                 (86)<br/>
<br/>
கொற்றியார்.<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
மழலைமொழி யிசையாலுங் கொடும்பார்வை யதனாலு<br/>
        மயக்க மாகிச்<br/>
சழலும்விட ரரவமெலாம் படமெடுத்து முன்னாடத்<br/>
        தோன்றி னீரே<br/>
அழலுருவ மணிகரத்த ரருணகிரி வளநாட்டி<br/>
        லளிவந் தூதும்<br/>
குழலொருசற் றுண்டாயி னெப்படியோ வாட்டிடுவீர்<br/>
        கொற்றியாரே.                        (87)<br/>
<br/>
இதுவமது - கொச்சகக்கலிப்பா.<br/>
<br/>
ஆரிதழி சூடு மருணேசர் நன்னாட்டில்<br/>
வாரிறுகு கொங்கை மலைசுமக்குங் கொற்றீரே<br/>
பேரிருள்போய் நாமப் பிறைநிலவு கண்டொளிக்கக்<br/>
கூரியகண் ணில்லார் குழல்குறைந்தா ரென்பாரே.                  (88)<br/>
<br/>
வஞ்சித்துறை.<br/>
<br/>
பாணார் மொழிநிறை<br/>
<br/>
சோணாசலரடி.<br/>
<br/>
பேணா தவனுறு<br/>
மாணா நரகமே.               (89)<br/>
<br/>
வஞ்சி விருத்தம்.<br/>
<br/>
நரக வாதையில் வன்பிறார்<br/>
தரணி மீதொரு கொன்பெறார்<br/>
சுரரு லோகமு மின்புறார்<br/>
அருணை நாயக ரன்பறார்.                  (90)<br/>
<br/>
வேற்றொலி வெண்டுறை.<br/>
<br/>
அருணையதிருங்கழலராறணிசெஞ்சடையாளரரிவைபாகர்<br/>
கருணைநெடுங்கடலானபெருமானார்தாடொழுதார்கதியைநாடின்<br/>
மரணமிலாவிமையவர்தம்வானுலகமன்றே<br/>
பொருணிறையுநான்மறையோர்புகலுமத்தாட்பூவே.                   (91)<br/>
<br/>
இரங்கல் - கலித்துறை.<br/>
<br/>
பூவுண்டவிடையாளரருணாசலத்தீசர்பொன்மேருவாய்<br/>
பாவுண்டபுகழாளர்பிரியேனெனச்சொன்னபருவத்திலே<br/>
காவுண்டுகுயிலுண்டுமயிலுண்டுகிளியுண்டுகனிதூவுதே<br/>
மாவுண்டுகுருகுண்டுதிருகுண்டமனனுண்டுமறவாமலே.             (92)<br/>
<br/>
வெறிவிலக்கு- கலிவிருத்தம்.<br/>
<br/>
வாங்குவில் லேர்நுதல் வயங்கு மாதரீர்<br/>
ஈங்கிவ ளொருவர்கை யேட்டை வாங்கினால்<br/>
ஆங்கடு வணிந்தவ ரருணை நாட்டிலே<br/>
நீங்கண்மை யழிப்பது நீதி யல்லவே.                 (93)<br/>
<br/>
தலைவியைப்புகழ்தல் - கட்டளைக்கலித்துறை.<br/>
<br/>
அள்ளற்கடல்விடநீங்காதகண்டரருணைவெற்பிற்<br/>
பிள்ளைப்பிறையுஞ்சிலையுமொப்பாநுதற்பேதைநல்லாள்<br/>
வள்ளற்குழைபொருகண்ணுக்குத்தோற்றம்பும்வாரிதியுங்<br/>
கள்ளக்கயலுமிராசியின்மீனுங்கடைப்பட்டதே.                (94)<br/>
<br/>
                     வலைச்சியார்<br/>
              அறுசீர்க்கழிநெடில் ஆசிரியவிருத்தம்<br/>
<br/>
தேவியிட மகலாத வருணகிரி வளநாட்டிற்<br/>
           றெருக்க டோறும்<br/>
மாவிரத முனிவரெலா மயல்கூர‌க் கயல்கூறும்<br/>
            வலைச்சியாரே<br/>
காவிதிகழ் வாவியிலே மீன்பிடித்து வருவோரைக்<br/>
            கண்டோங் கண்டோர்<br/>
ஆவியெலாம் பிடித்திழுக்கு முமைப்போல வொருவரைக்கண்<br/>
            டறிந்திலோமே.                              (95)<br/>
<br/>
<br/>
                   வலைச்சியார்-நேரிசைவெண்பா<br/>
<br/>
மேலா றணிசடையார் வீறருணை வீதியிலே<br/>
மாலாக வந்த வலைச்சியரே-காலா<br/>
மிருவரா லுங்காட்டும் யான்பிடிக்கக் காதல்<br/>
ஒருவரா லுந்தீரு மோ.                             (96)<br/>
<br/>
                  செவிலி நற்றாயைத்தேற்றல்<br/>
<br/>
               எண்சீர்க்கழிநெடில் ஆசிரியவிருத்தம்.<br/>
<br/>
ஒருவ ராலுமணு காத நாளிலே<br/>
            வுயிரி னானவொரு கேள்வ னாசையால்<br/>
மருவி னாலுமென தாகு நாளையே<br/>
            வழிக டோறுமினி நாடி மீளவே<br/>
கருணை நீதிமனை பேணு மாதுடன்<br/>
           கடல்க ளேழுமலை யேழு மேழுமா<br/>
வருணா சூழுமுல கேழு மேழுமா<br/>
           வருணை நாதாசர பாவ தாரமே.                     (97)<br/>
<br/>
                    அறுசீர்க்கழிநெடில் ஆசிரியவிருத்தம்<br/>
<br/>
தாரிலங்கு மறைமுடிவி னடித்தருளு மருணேசா<br/>
            தமது நாட்டில்<br/>
நாரியர்மேன் மனமகிழு மளியினங்கா ளொருவார்த்தை<br/>
           நவிலக் கேளீர்<br/>
ஏரிருக்குங் கைதையெலாஞ் சோறிருக்க நீரிருக்கு<br/>
           மிடங்கடோறும்<br/>
வேரிமலா்த் தேனிருக்க விவர்கூழை விரும்பிவந்தேன்<br/>
           விழுகின் றீரே.                                         (98)<br/>
<br/>
          தலைவியவயவ வருமைசொல்லல்<br/>
<br/>
       அறுசீர்க்கழிநெடில் ஆசிரியவிருத்தம்<br/>
<br/>
ஏமநெடுஞ் சிலைவளைத்த பெருமானா ரருணகிரி<br/>
            யிறைவர் நாட்டிற்<br/>
றாமரைமண் டபத்துறையு மடந்தையிடை யெழுதவென்<br/>
            றாற் றலைவ னாரே<br/>
மாமுயற்கொம் பினிலேறி விசும்பலரைப் பறித்துமுனம்<br/>
            வடிவி லாதோன்<br/>
ஆமைமயிர்க் கயிறுகொடு தொடுத்தணிந்த புதுமையிலு<br/>
            மருமையாமே.                                (99)<br/>
<br/>
              தலைவிகையுறை யேற்றமைசொல்லல்<br/>
<br/>
               கட்டளைக்கலிப்பா.<br/>
<br/>
ஆர்வ லாக்கழி யாவர நல்குவா<br/>
           ரத்த னாரரு ணாபுரி வெற்பரே<br/>
பார்வி யப்புற நீர்தரு மாமணி<br/>
           பட்ட பாடு பகர்ந்திட லாகுமோ<br/>
கார்கு ழற்குமு டிமணி யாயிரு<br/>
           கண்கண் மீதுறு கண்மணி யாய்முலை<br/>
சேர்த லுற்றபொ ழுதிரு குன்றிலுஞ்<br/>
            சென்று லாவுந் தினமணி யானதே.                           (100)<br/>
<br/>
<strong> திருவருணைக்கலம்பகம்  முற்றிற்று</strong> <br/>
-----------------------<br/>
<hr noshade=""/>
This file was last updated on 5 March 2014. <br/>
Feel free to send the corrections to the Webmaster. <br/>
</ul></ul></body>
</body></html>
