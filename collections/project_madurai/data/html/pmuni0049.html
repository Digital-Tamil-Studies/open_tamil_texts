<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>Songs of C. Subramania Bharathiyar - part III(in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h2>
C. Subramaniya Bharathiyar Songs - Part III<br/>
(kaNNan pATTu &amp; kuyil pATTu) <br/>
 in Tamil Script, unicode format<p>
சி.சுப்ரமணிய பாரதியார் பாடல்கள் <br/>
கண்ணன் பாட்டு, குயில் பாட்டு  <p>
</p></p></h2></center>
<hr noshade="" width="50%"/><br/>
<hr noshade=""/>
Etext Preparation (input, proof-reading):  K. Kalyanasundaram, Lausanne, Switzerland 
<br/>
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">
kalyan@geocities.com</a>
<p>
C: Project Madurai 1999-2000<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<hr noshade=""/> <center>
<h2> Songs of C. Subramaniya Bharathiyar - Part III<br/>
சி.சுப்ரமணிய பாரதியார் பாடல்கள் - பாகம் 3<br/>
<br/></h2></center>
<h3>  கண்ணன் பாட்டு </h3>
<br/><b>  1. கண்ணன் - என் தோழன் <br/></b>
<br/>
 புன்னாகவராளி - திஸ்ரஜாதி ஏகதாளம் <br/>
வத்ஸல ரசம்<br/>
<br/>
பொன்னவிர் மேனிச் சுபத்திரை மாதைப் <br/>
<dd>புறங்கொண்டு போவ தற்கே - இனி <br/>
என்ன வழியென்று கேட்கில், உபாயம் <br/>
<dd>இருகணத் தேயுரைப் பான்; - அந்தக் <br/>
''கன்னன் வில்லாளர் தலைவனைக் கொன்றிடக் <br/>
<dd>  காணும் வழியொன் றில்லேன் - வந்திங்கு <br/>
உன்னை யடைந்தேன்'' என்னில் உபாயம் <br/>
<dd>  ஒருகணத் தேயுரைப் பான்.                  ...        1 <br/>
<br/>
கானகத்தே சுற்று நாளிலும் நெஞ்சிற் <br/>
<dd> கலக்க மிலாதுசெய் வான்; - பெருஞ் <br/>
சேனைத் தலைநின்று போர்செய்யும் போதினில் <br/>
<dd>   தேர்நடத் திக்கொடுப் பான்; - என்றன் <br/>
ஊனை வருத்திடு நோய்வரும் போதினில் <br/>
<dd> உற்ற மருந்துசொல் வான்; - நெஞ்சம் <br/>
ஈனக் கவலைக ளெய்திடும் போதில் <br/>
<dd>   இதஞ்சொல்லி மாற்றிடு வான்.                  ...        2 <br/>
<br/>
பிழைக்கும் வழிசொல்ல வேண்டுமென் றாலொரு <br/>
<dd>  பேச்சினி லேசொல்லுவான்; <br/>
உழைக்கும் வழிவினை யாளும் வழிபயன் <br/>
<dd>   உண்ணும் வழியுரைப் பான்; <br/>
அழைக்கும் பொழுதினிற் போக்குச் சொல்லாமல் <br/>
<dd>   அரைநொடிக் குள்வருவான்; <br/>
மழைக்குக் குடை, பசிநேரத் துணவென்றன் <br/>
<dd>   வாழ்வினுக் கெங்கள்கண் ணன்.                  ...        3 <br/>
<br/>
கேட்டபொழுதில் பொருள் கொடுப்பான்; சொல்லுங் <br/>
<dd>    கேலி பொறுத்திடு வான்; - எனை <br/>
ஆட்டங்கள் காட்டியும் பாட்டுக்கள் பாடியும் <br/>
<dd>    ஆறுதல் செய்திடுவான்; - என்றன் <br/>
நாட்டத்திற் கொண்ட குறிப்பினை இஃதென்று <br/>
<dd>   நான்சொல்லும் முன்னுணர் வான்; - அன்பர் <br/>
கூட்டத்தி லேயிந்தக் கண்ணனைப் போலன்பு <br/>
<dd>  கொண்டவர் வேறுள ரோ?                  ...        4 <br/>
<br/>
உள்ளத்தி லேகரு வங்கொண்ட போதினில் <br/>
<dd>   ஓங்கி யடித் திடுவான்; - நெஞ்சில் <br/>
கள்ளத்தைக் கொண்டொரு வார்த்தைசொன் னாலங்கு <br/>
<dd>    காறி யுமிழ்ந்திடு வான்; - சிறு <br/>
பள்ளத்தி லேநெடு நாளழு குங்கெட்ட <br/>
<dd>  பாசியை யெற்றி விடும் - பெரு <br/>
வெள்ளத்தைப் போலருள் வார்த்தைகள் சொல்லி <br/>
<dd>     மெலிவு தவிர்த்திடு வான்.                  ...        5 <br/>
<br/>
சின்னக் குழந்தைகள் போல்விளை யாடிச் <br/>
<dd>    சிரித்துக் களித்திடு வான்; - நல்ல <br/>
வன்ன மகளிர் வசப்பட வேபல <br/>
<dd>   மாயங்கள் சூழ்ந்திடு வான்; - அவன் <br/>
சொன்ன படிநட வாவிடி லோமிகத் <br/>
<dd>     தொல்லை யிழைத்திடு வான்; - கண்ணன் <br/>
தன்னை யிழந்து விடில், ஐயகோ! பின் <br/>
<dd>   சகத்தினில் வாழ்வதி லேன்.                  ...        6 <br/>
<br/>
கோபத்தி லேயொரு சொல்லிற் சிரித்துக் <br/>
<dd>  குலுங்கிடச் செய்திடு வான்; - மனஸ் <br/>
தாபத்திலே யொன்று செய்து மகிழ்ச்சி <br/>
<dd>   தளிர்த்திடச் செய்திடுவான்; - பெரும் <br/>
ஆபத்தி னில்வந்து பக்கத்தி லேநின்று <br/>
<dd>    அதனை விலக்கிடு வான்; - சுடர்த் <br/>
தீபத்தி லேவிடும் பூச்சிகள் போல்வருந் <br/>
<dd>   தீமைகள் கொன்றிடு வான்.                  ...        7 <br/>
<br/>
உண்மை தவறி நடப்பவர் தம்மை <br/>
<dd> உதைத்து நசுக்கிடுவான்; - அருள் <br/>
வண்மையி னாலவன் மாத்திரம் பொய்கள் <br/>
<dd>    மலைமலை யாவுரைப் பான்; - நல்ல <br/>
பெண்மைக் குணமுடை யான்; - சில நேரத்தில் <br/>
<dd>   பித்தர் குணமுடை யான்; - மிகத் <br/>
தண்மைக் குணமுடை யான்; சில நேரம் <br/>
<dd>   தழலின் குணமுடை யான்.                  ...        8 <br/>
<br/>
கொல்லுங் கொலைக்கஞ்சி டாத மறவர் <br/>
<dd>  குணமிகத் தானுடை யான்; - கண்ணன் <br/>
சொல்லு மொழிகள் குழந்தைகள்;  போலொரு <br/>
<dd>    சூதறி யாதுசொல் வான்; - என்றும் <br/>
நல்லவ ருக்கொரு தீங்கு நண்ணாது <br/>
<dd>     நயமுறக் காத்திடு வான்; - கண்ணன் <br/>
அல்லவ ருக்கு விடத்தினில் நோயில் <br/>
<dd> அழலினி லுங்கொடி யான்.                  ...        9 <br/>
<br/>
காதல் விளைய மயக்கிடும் பாட்டினில் <br/>
<dd>  கண்மகிழ் சித்திரத் தில் - பகை <br/>
மோதும் படைத்தொழில் யாவினு மேதிறம் <br/>
<dd>  முற்றிய பண்டிதன் காண்; - உயர் <br/>
வேத முணர்ந்த முனிவ ருணர்வினில் <br/>
<dd>   மேவு பரம்பொருள் காண்; - நல்ல <br/>
கீதை யுரைத்தெனை இன்புறச் செய்தவன் <br/>
<dd>   கீர்த்திகள் வாழ்த்திடு வேன்.                  ...        10 <br/>
---<br/>
<br/><b>2. கண்ணன் - என் தாய் <br/></b>
<br/>
  (நொண்டிச் சிந்து)<br/>
<br/>
உண்ண உண்ணத் தெவிட்டாதே - அம்மை <br/>
<dd> உயிரெனும் முலையினில் உயர்வெனும் பால்; <br/>
வண்ணமுற வைத்தெனக் கே - என்றன் <br/>
<dd>   வாயினிற்கொண் டூட்டுமோர் வண்மையுடையாள், <br/>
கண்ணனெனும் பெயருடையாள், - என்னை <br/>
<dd>    கட்டிநிறை வான் எனுந்தன் கையி லணைத்து <br/>
மண்ணெனுந்தன் மடியில்வைத்தே - பல <br/>
<dd>  மாயமுறுங் கதைசொல்லி மனங்களிப் பாள்.                  ...        1 <br/>
<br/>
இன்பமெனச் சிலகதைகள் - எனக் <br/>
<dd>  கேற்றமென்றும் வெற்றி யென்றும் சில கதைகள் <br/>
துன்பமெனச் சில கதைகள் - கெட்ட <br/>
<dd>   தோல்வியென்றும் வீழ்ச்சியென்றும் சில கதைகள் <br/>
என்பருவம் என்றன் விருப்பம் - எனும் <br/>
<dd>   இவற்றினுக் கிணங்கவென் னுளமறிந்தே <br/>
அன்பொடவள் சொல்லிவரு வாள்; - அதில் <br/>
<dd>    அற்புதமுண் டாய்ப்பர வசமடைவேன்.                 ...        2 <br/>
<br/>
விந்தைவிந்தை யாக எனக்கே - பல <br/>
<dd>   விதவிதத் தோற்றங்கள் காட்டுவிப் பாள்; <br/>
சந்திரனென் றொரு பொம்மை - அதில் <br/>
<dd>  தண்ணமுதம் போலஒளி பரந்தொழுகும்; <br/>
மந்தை மந்தையா மேகம் - பல <br/>
<dd>  வண்ணமுறும் பொம்மையது மழைபொழியும்; <br/>
முந்தஒரு சூரியனுண்டு - அதன் <br/>
<dd>   முகத் தொளி கூறுதற்கொர் மொழியிலை யே.                  ...        3 <br/>
<br/>
வானத்து மீன்க ளுண்டு - சிறு <br/>
<dd>   மணிகளைப் போல்மின்னி நிறைந்திருக்கும்; <br/>
நானத்தைக் கணக்கிடவே - மனம் <br/>
<dd>    நாடிமிக முயல்கினும் கூடுவதில்லை; <br/>
கானத்து மலைக ளுண்டு - எந்தக் <br/>
<dd>  காலமுமொ ரிடம்விட்டு நகர்வதில்லை; <br/>
மோனத்தி லேயிருக்கும் - ஒரு <br/>
<dd>    மொழியுலை யாதுவிளை யாடவருங் காண்.                  ...        4 <br/>
<br/>
நல்லநல்ல நதிகளுண்டு - அவை <br/>
<dd>   நாடெங்கும் ஓடிவிளை யாடி வருங்காண்; <br/>
மெல்ல மெல்லப் போயவை தாம் - விழும் <br/>
<dd>  விரிகடற் பொம்மையது மிகப் பெரிதாம்; <br/>
எல்லையதிற் காணுவ தில்லை; - அலை <br/>
<dd>    எற்றிநுரை கக்கியொரு பாட்டிசைக்கும்; <br/>
ஒல்லெனுமப் பாட்டினிலே - அம்மை <br/>
<dd>    ஓமெனும் பெயரென்றும் ஒலித்திடுங் காண்.                  ...        5 <br/>
<br/>
சோலைகள் காவினங் கள் - அங்கு <br/>
<dd>     சூழ்தரும் பலநிற மணிமலர் கள் <br/>
சாலவும் இனியன வாய் - அங்கு <br/>
<dd>   தருக்களில் தூங்கிடும் கனிவகை கள் <br/>
ஞாலமுற்றிலும் நிறைந் தே - மிக <br/>
<dd> நயந்தரு பொம்மைகள் எனக்கென வே; <br/>
கோலமுஞ் சுவையு முற - அவள் <br/>
<dd>      கோடிபல கோடிகள் குவித்துவைத் தாள்.                  ...        6 <br/>
<br/>
தின்றிடப் பண்டங்களும் - செவி <br/>
<dd>    தெவிட்டறக் கேட்கநற் பாட்டுக்க ளும், <br/>
ஒன்றுறப் பழகுதற் கே - அறி <br/>
<dd>    வுடையமெய்த் தோழரும் அவள்கொடுத் தாள்; <br/>
கொன்றிடு மெனஇனி தாய் - இன்பக் <br/>
<dd>      கொடுநெருப் பாய் அனற் சுவையமு தாய், <br/>
நன்றியல் காதலுக் கே - இந்த <br/>
<dd>     நாரியர் தமையெனைச் சூழவைத் தாள்.                  ...        7 <br/>
<br/>
இறகுடைப் பறவைக ளும் - நிலந் <br/>
<dd>    திரிந்திடும் விலங்குகள் ஊர்வனங்கள் <br/>
அறைகடல் நிறைந்திட வே - எண்ணில் <br/>
<dd>    அமைத்திடற் கரியபல் வகைப்பட வே <br/>
சுறவுகள் மீன்வகை கள் - எனத் <br/>
<dd>    தோழர்கள் பலருமிங் கெனக்களித் தாள்; <br/>
நிறைவுற இன்பம்வைத் தாள்; - அதை <br/>
<dd>    நினைக்கவும் முழுதிலுங் கூடுதில்லை.                  ...        8 <br/>
<br/>
சாத்திரம் கோடி வைத்தாள்; - அவை <br/>
<dd>  தம்மினும் உயர்ந்தோர் ஞானம் வைத்தாள்; <br/>
மீத்திடும் பொழுதினி லே - நான் <br/>
<dd>   வேடிக்கை யுறக்கண்டு நகைப்பதற் கே <br/>
கோத்தபொய் வேதங்களும் - மதக் <br/>
<dd>  கொலைகளும் அரசர்தம் கூத்துக்க ளும் <br/>
மூத்தவர்  பொய்ந்நடை யும் - இள <br/>
<dd> மூடர்தம் கவலையும் அவள்புனைந் தாள்;                  ...        9 <br/>
<br/>
வேண்டிய கொடுத்திடு வாள்; - அவை <br/>
<dd>  விரும்புமுன் கொடுத்திட விரைந்திடு வாள்; <br/>
ஆண்டருள் புரிந்திடு வாள்; - அண்ணன் <br/>
<dd>  அருச்சுனன் போலெனை ஆக்கிடு வாள்; <br/>
யாண்டுமெக் காலத்தி னும் - அவள் <br/>
<dd>  இன்னருள் பாடுநற் றெழில்புரி வேன்; <br/>
நீண்டதொர் புகழ்வாழ் வும் - பிற <br/>
<dd>  நிகரறு பெருமையும் அவள் கொடுப்பாள்.                  ...        10 <br/>
---<br/>
<br/>
<b>3. கண்ணன் - என் தந்தை <br/></b>
<br/>
  (நொண்டிச் சிந்து) <br/>
 ப்ரதான ரஸம் - அற்புதம்<br/>
<br/>
பூமிக் கெனைய னுப்பி னான்; - அந்தப் <br/>
<dd> புதுமண்ட லத்திலென் தம்பிக ளுண்டு; <br/>
நேமித்த நெறிப்படி யே - இந்த <br/>
<dd>   நெடுவெளி யெங்கணும் நித்தம் உருண்டே <br/>
போமித் தரைகளி லெல்லாம் - மனம் <br/>
<dd>  போலவிருந் தாளுபவர் எங்க ளினத்தார், <br/>
சாமி இவற்றினுக் கெல்லாம் - எங்க <br/>
<dd>  தந்தையவன் சரிதைகள் சிறி துரைப்பேன்.                  ...        1 <br/>
<br/>
செல்வத்திற்கோர் குறையில்லை; - எந்தை <br/>
<dd>  சேமித்து வைத்த பொன்னுக் களவொன் றில்லை; <br/>
கல்வியில் மிகச் சிறந்தோன் - அவன் <br/>
<dd>   கவிதையின் இனிமையொர் கணக்கி லில்லை; <br/>
பல்வகை மாண்பி னிடையே - கொஞ்சம் <br/>
<dd>  பயித்தியம் அடிக்கடி தோன்றுவ துண்டு; <br/>
நல்வழி செல்லு பவரை - மனம் <br/>
<dd>  நையும்வரை சோதனைசெய் நடத்தை யுண்டு.                  ...        2 <br/>
<br/>
நாவு துணிகுவ தில்லை - உண்மை <br/>
<dd>  நாமத்தை வெளிப்பட உரைப்பதற்கே; <br/>
யாவருந் தெரிந்திடவே - எங்கள் <br/>
<dd>  ஈசனென்றும் கண்ணனென்றும் சொல்லுவதுண்டு. <br/>
மூவகைப் பெயர் புனைந்தே - அவன் <br/>
<dd>  முகமறி யாதவர் சண்டைகள் செய்வார்; <br/>
தேவர் குலத்தவன் என்றே - அவன் <br/>
<dd> செய்திதெரி யாதவர் சிலருரைப்பார். .                 ...        3 <br/>
<br/>
பிறந்தது மறக் குலத்தில்; - அவன் <br/>
<dd> பேதமற வளர்ந்ததும் இடைக்குலத்தில்; <br/>
சிறந்தது பார்ப்பன ருள்ளே; - சில <br/>
<dd>  செட்டிமக்க ளோடுமிகப் பழக்க முண்டு; <br/>
நிறந்தனிற் கருமை கொண்டான்; - அவன் <br/>
<dd>  நேயமுறக் களிப்பது பொன்னிறப் பெண்கள்!<br/>
துறந்த நடைக ளுடையான்; - உங்கள் <br/>
<dd>  சூனியப்பொய்ச் சாத்திரங்கள் கண்டு நகைப்பான்.                  ...        4 <br/>
<br/>
ஏழைகளைத் தோழமை கொள்வான்; - செல்வம் <br/>
<dd>   ஏறியார் தமைக்கண்டு சீறி விழுவான்; <br/>
தாழவருந் துன்ப மதிலும் - நெஞ்சத் <br/>
<dd>   தளர்ச்சிகொள் ளாதவார்க்குச் செல்வ மளிப்பான்; <br/>
நாழிகைக்கொர் புத்தி யுடையான்; - ஒரு <br/>
<dd>  நாளிருந்த படிமற்றொர் நாளினி  லில்லை. <br/>
பாழிடத்தை நாடி யிருப்பான்; - பல <br/>
<dd>  பாட்டினிலும் கதையிலும் நேரமழிப் பான்.                  ...        5 <br/>
<br/>
இன்பத்தை இனிதெனவும் - துன்பம் <br/>
<dd>  இனிதில்லை யென்றுமவன் எண்ணுவ தில்லை; <br/>
அன்பு மிகவு முடையான்; - தெளிந் <br/>
<dd>  தறிவினில் உயிர்க்குலம் ஏற்ற முறவே, <br/>
வன்புகள் பல புரிவான்; - ஒரு <br/>
<dd> மந்திரியுண் டெந்தைக்கு விதியென்பவன்; <br/>
முன்பு விதித்த தனையே - பின்பு <br/>
<dd> முறைப்படி அறிந்துண்ண மூட்டி விடுவான்.                 ...        6 <br/>
<br/>
வேதங்கள் கோத்து வைத்தான் - அந்த <br/>
<dd>  வேதங்கள் மனிதர்தம் மொழியி லில்லை; <br/>
வேதங்க ளென்று புவியோர் - சொல்லும் <br/>
<dd>  வெறுங்கதைத் திரளிலவ் வேதமில்லை; <br/>
வேதங்க ளென்றவற் றுள்ளே - அவன் <br/>
<dd>  வேதத்திற் சிலசில கலந்ததுண்டு; <br/>
வேதங்க ளன்றி யொன்றில்லை - இந்த <br/>
<dd>  மேதினி மாந்தர் சொலும் வார்த்தைக ளெல்லாம்.                  ...        7 <br/>
<br/>
நாலு குலங்கள் அமைத்தான்; - அதை <br/>
<dd>  நாசமுறப் புரிந்தனர் மூடமனிதர், <br/>
சீலம் அறிவு கருமம் - இவை <br/>
<dd>  சிறந்தவர் குலத்தினில் சிறந்தவராம்; <br/>
மேலவர் கீழவ ரென்றே - வெறும் <br/>
<dd> வேடத்திற் பிறப்பினில் விதிப்பன வாம் <br/>
போலிச் சுவடியை யெல்லாம் - இன்று <br/>
<dd>  பொசுக்கிவிட்டாலெவர்க்கும் நன்மையுண்டென்பான்.                  ...        8 <br/>
<br/>
வயது முதிர்ந்து விடினும் - எந்தை <br/>
<dd> வாலிபக் களையென்றும் மாறுவதில்லை; <br/>
துயரில்லை; மூப்பு மில்லை, - என்றும் <br/>
<dd> சோர்வில்லை; நோயொன்றும் தொடுவ தில்லை; <br/>
பயமில்லை, பரிவொன்றில்லை, - எவர் <br/>
<dd> பக்கமும்நின் றெதிர்ப்பக்கம் வாட்டுவ தில்லை <br/>
நயமிகத் தெரிந்தவன் காண்; - தனி <br/>
<dd>  நடுநின்று விதிச்செயல் கண்டு மகிழ்வான்.                  ...        9 <br/>
<br/>
துன்பத்தில் நொந்து வருவோர் - தம்மைத்  <br/>
<dd>  தூவென் றிகழ்ந்து சொல்லி வன்பு கனிவான்; <br/>
அன்பினைக் கைக்கொள் என்பான்; - துன்பம் <br/>
<dd>  அத்தனையும் அப்பொழுது தீர்ந்திடும் என்பான்; <br/>
என்புடை பட்ட பொழுதும் - நெஞ்சில் <br/>
<dd>  ஏக்கமுறப் பொறுப்பவர் தம்மை உகப்பான்; <br/>
இன்பத்தை எண்ணு பவர்க்கே - என்றும் <br/>
<dd>  இன்பமிகத் தருவதில் இன்ப முடையான். .                 ...        10 <br/>
---<br/>
<br/>
<b>4. கண்ணன் என் - சேவகன்<br/></b>
<br/>
கூலிமிகக் கேட்பார் கொடுத்ததெலாம் தாம் மறப்பார்: <br/>
வேலைமிக வைத்திருந்தால் வீட்டிலே தங்கிடுவார்; <br/>
'ஏனடா, நீ நேற்றைக் கிங்குவர வில்லை' யென்றால் <br/>
பானையிலே தேளிருந்து பல்லால் கடித்த தென்பார்; <br/>
வீட்டிலே பெண்டாட்டி மேற்பூதம் வந்ததென்பார்;                  ...        5 <br/>
<br/>
பாட்டியார் செத்துவிட்ட பன்னிரண்டாம் நாளென்பார்; <br/>
ஓயாமல் பொய்யுரைப்பார்; ஒன்றுரைக்க வேறுசெய்வார்; <br/>
தாயாதி யோடு தனியிடத்தே பேசிடுவார்; <br/>
உள்வீட்டுச் செய்தியெல்லாம் ஊரம் பலத்துரைப்பார்; <br/>
என்வீட்டில் இல்லையென்றால் எங்கும் முரசறைவார்;                  ...        10 <br/>
<br/>
சேவகரால் பட்ட சிரமமிக உண்டு கண்டீர்; <br/>
சேவகரில் லாவிடிலோ, செய்கை நடக்கவில்லை. <br/>
இங்கிதனால் யானும் இடர்மிகுந்து வாடுகையில்; <br/>
எங்கிருந்தோ வந்தான், 'இடைச்சாதி நான்' என்றான்; <br/>
''மாடுகன்று மேய்த்திடுவேன், மக்களை நான் காத்திடுவேன்                  ...        15 <br/>
<br/>
வீடு பெருக்கி விளக்கேற்றி வைத்திடுவேன்; <br/>
சொன்னபடி கேட்பேன்; துணிமணிகள் காத்திடுவேன்; <br/>
சின்னக் குழந்தைக்குச் சிங்காரப் பாட்டிசைத்தே <br/>
ஆட்டங்கள் காட்டி அழாதபடி பார்த்திடுவேன்; <br/>
காட்டுவழி யானாலும், கள்ளர்பய மானாலும்;                  ...        20 <br/>
<br/>
இரவிற் பகலிலே எந்நேர மானாலும் <br/>
சிரமத்தைப் பார்ப்பதில்லை, தேவரீர் தம்முடனே <br/>
சுற்றுவேன் தங்களுக்கோர் துன்பமுறா மற்காப்போன்; <br/>
கற்ற வித்தை யேதுமில்லை; காட்டு மனிதன்; ஐயே! <br/>
ஆன பொழுதுங் கோலடி குத்துப்போர் மற்போர்                  ...        25 <br/>
<br/>
நானறிவேன்; சற்றும் நயவஞ் சனைபுரியேன்'' <br/>
என்றுபல சொல்லி நின்றான் ''ஏது பெயர்? சொல்'' என்றேன் <br/>
''ஒன்றுமில்லை; கண்ணனென்பார் ஊரிலுள்ளோர் என்னை'' என்றான். <br/>
கட்டுறுதி யுள்ளவுடல், கண்ணிலே நல்லகுணம்<br/>
ஒட்டுறவே நன்றா உரைத்திடுஞ்சொல் -ஈங்கிவற்றால்;                  ...        30 <br/>
<br/>
தக்கவனென் றுள்ளத்தே சார்ந்த மகிழ்ச்சியுடன், <br/>
''மிக்கவுரை பலசொல்லி விருதுபல சாற்றுகிறாய்; <br/>
கூலியென்ன கேட்கின்றாய்? கூறு'' கென்றேன். ''ஐயனே! <br/>
தாலிகட்டும் பெண்டாட்டி சந்ததிக ளேதுமில்லை; <br/>
நானோர் தனியாள்; நரைதிரை தோன்றா விடினும்                  ...        35 <br/>
<br/>
ஆன வயதிற் களவில்லை; தேவரீர் <br/>
ஆதரித்தாற் போதும் அடியேனை; நெஞ்சிலுள்ள <br/>
காதல் பெரிதெனக்குக் காசுபெரி தில்லை'' யென்றான். <br/>
பண்டைக் காலத்து பயித்தியத்தில் ஒன்றெனவே <br/>
கண்டு மிகவும் களிப்புடனே நானவனை .                 ...        40 <br/>
<br/>
ஆளாகக் கொண்டு விட்டேன் அன்று முதற்கொண்டு, <br/>
நாளாக நாளாக, நம்மிடத்தே கண்ணனுக்குப் <br/>
பற்று மிகுந்துவரல் பார்க்கின்றேன்; கண்ணனால் <br/>
பெற்றுவரும் நன்மையெல்லாம் பேசி முடியாது <br/>
கண்ணை இமையிரண்டும் காப்பதுபோல், என் குடும்பம்                  ...        45 <br/>
<br/>
வண்ணமுறக் காக்கின்றான் வாய்முணுத்தல் கண்டிறியேன் <br/>
வீதி பெருக்குகிறான்; வீடு சுத்த மாக்குகிறான்; <br/>
தாதியர்செய் குற்றமெல்லாம் தட்டி யடக்குகிறான்; <br/>
மக்களுக்கு வாத்தி, வளர்ப்புத்தாய், வைத்தியனாய் <br/>
ஒக்கநயங் காட்டுகிறான்; ஒன்றுங் குறைவின்றிப்                  ...        50 <br/>
<br/>
பண்டமெலாம் சேர்த்துவைத்துப் பால்வாங்கி மோர் வாங்கிப் <br/>
பெண்டுகளைத் தாய்போற் பிரியமுற ஆதரித்து <br/>
நண்பனாய், மந்திரியாய், நல்ல சிரியனுமாய், <br/>
பண்பிலே தெய்வமாய்ப் பார்வையிலே சேவகனாய், <br/>
எங்கிருந்தோ வந்தான், இடைச்சாதியென்று சொன்னான்.                  ...        55 <br/>
<br/>
இங்கிவனை யான் பெறவே என்னதவஞ் செய்து விட்டேன்! <br/>
கண்ணன் என தகத்தே கால்வைத்த நாள்முதலாய் <br/>
எண்ணம் விசாரம் எதுவுமவன் பொறுப்பாய்ச் <br/>
செல்வம், இளமாண்பு, சீர், சிறப்பு, நற்கீர்த்தி, <br/>
கல்வி, அறிவு, கவிதை, சிவ யோகம்,                  ...        60 <br/>
<br/>
தெளிவே வடிவாம் சிவஞானம், என்றும் <br/>
ஒளிசேர் நலமனைத்தும் ஓங்கிவரு கின்றன காண்! <br/>
கண்ணனைநான் ஆட்கொண்டேன்! கண்கொண்டேன்! கண்கொ ண்டேன்! <br/>
கண்ணனை யாட்கொள்ளக் காரணமும் உள்ளனவே! <br/>
---<br/>
<br/>
<b>5. கண்ணன் என் அரசன்<br/></b>
<br/>
பகைமை முற்றி முதிர்ந்திடு மட்டிலும் <br/>
<dd>   பார்த்திருப்ப தல்லா லொன்றுஞ் செய்திடான்; <br/>
நகைபுரிந்து பொறுத்துப் பொறுத்தையோ <br/>
<dd>   நாட்கள் மாதங்கள் ஆண்டுகள் போக்குவான்.                  ...        1 <br/>
<br/>
கண்ணன் வென்று பகைமை யழிந்துநாம் <br/>
<dd>  கண்ணிற் காண்ப தரிதெனத் தோன்றுமே; <br/>
எண்ணமிட் டெண்ண மிட்டுச் சலித்துநாம் <br/>
<dd>   இழந்த நாட்கள் யுகமெனப் போகுமே .                 ...        2 <br/>
<br/>
படைகள் சேர்த்தல் பரிசனம் சேர்த்திடல் <br/>
<dd>  பணமுண் டாக்கல் எதுவும் புரிந்திடான்; <br/>
'இடையன், வீரமி லாதவன், அஞ்சினோன்' <br/>
<dd>  என்றவர் சொல்லும் ஏச்சிற்கு நாணிலான்.                  ...        3 <br/>
<br/>
கொல்லப் பூத மனுப்பிடு மாமனே <br/>
<dd> கோலு யர்த்துல காண்டு களித்திட, <br/>
முல்லை மென்னகை மாதர்க்கும் பாட்டிற்கும் <br/>
<dd>  மோக முற்றுப் பொழுதுகள் போக்குவான்.                  ...        4 <br/>
<br/>
வான நீர்க்கு வருந்தும் பயிரென <br/>
<dd>  மாந்தர் மற்றிவண் போர்க்குத் தவிக்கவும், <br/>
தானம் கீர்த்தனை தாளங்கள் கூத்துக்கள் <br/>
<dd>   தனிமை வேய்ங்குழல் என்றிவை போற்றுவான்.                  ...        5 <br/>
<br/>
காலினைக் கையினால் பற்றிக்கொண்டு நாம் <br/>
<dd>  கதியெமக் கொன்று காட்டுவை யென்றிட்டால் <br/>
நாலி லொன்று பலித்திடுங் காணென்பான்; <br/>
<dd>   நாமச் சொல்லின் பொருளெங் குணர்வதே?                  ...        6 <br/>
<br/>
நாம வன்வலி நம்பியி ருக்கவும், <br/>
<dd>  நாண மின்றிப் பதுங்கி வளருவான்; <br/>
தீமை தன்னை விலக்கவுஞ் செய்குவான்; <br/>
<dd>   சிறுமை கொண்டொழித் தோடவுஞ் செய்குவான்.                  ...        7 <br/>
<br/>
தந்தி ரங்கள் பயிலவுஞ் செய்குவான்; <br/>
<dd>  சவுரி யங்கள் பழகவுஞ் செய்குவான்; <br/>
மந்தி ரத்திற னும்பல காட்டுவான்; <br/>
<dd>  வலிமை யின்றிச் சிறுமையில் வாழ்வான். .                 ...        8 <br/>
<br/>
காலம் வந்துகை கூடுமப் போதிலோர் <br/>
<dd>  கணத்தி லேடதி தாக விளங்குவான்; <br/>
ஆல கால விடத்தினைப் போலவே, <br/>
<dd>   அகில முற்றும் அசைந்திடச் சீறுவான்.                  ...        9 <br/>
<br/>
வேரும் வேரடி மண்ணு மிலாமலே <br/>
<dd>   வெந்து போகப் பகைமை பொசுக்குவான்; <br/>
பாரும் வானமும் ஆயிர மாண்டுகள் <br/>
<dd>   பட்ட துன்பங்கள் கணத்திடை மாற்றுவான்.                  ...        10 <br/>
<br/>
சக்கரத்தை யெடுப்ப தொருகணம்; <br/>
<dd>   தருமம் பாரில் தழைத்தல் மறுகணம்; <br/>
இக்க ணத்தில் இடைக்கண மொன்றுண்டோ ? <br/>
<dd>   இதனுள் ளேபகை மாய்த்திட வல்லன்காண்! .                 ...        11 <br/>
<br/>
கண்ண னெங்கள் அரசன் புகழினைக் <br/>
<dd>  கவிதை கொண்டெந்தக் காலமும் போற்றுவேன்; <br/>
திண்ணை வாயில் பெருக்கவந் தேனெனைத் <br/>
<dd>  தேசம் போற்றத்தன் மந்திரி யாக்கினான்.                  ...        12 <br/>
<br/>
நித்தச் சோற்றினுக் கேவல் செயவந்தேன்; <br/>
<dd> நிகரி லாப்பெருஞ் செல்வம் உதவினான். <br/>
வித்தை நன்குகல் லாதவன் என்னுள்ளே <br/>
<dd>  வேத நுட்பம் விளங்கிடச் செய்திட்டான்.                  ...        13 <br/>
<br/>
கண்ண னெம்பெரு மானருள் வாழ்கவே! <br/>
<dd>   கலிய ழிந்து புவித்தலம் வாழ்கவே! <br/>
அண்ண லின்னருள் வாடி ய நாடுதான் <br/>
<dd>  அவலம் நீங்கிப் புகழில் உயர்கவே!                  ...        14 <br/>
---<br/>
<br/>
<b>6. கண்ணன் என் சீடன் <br/></b>
<br/>
 (ஆசிரியப்பா)<br/>
<br/>
யானே யாகி என்னலாற் பிறவாய் <br/>
யானும் அவையுமாய் இரண்டினும் வேறாய் <br/>
யாதோ பொருளாம் மாயக் கண்ணன், <br/>
என்னிலும் அறிவினிற் குறைந்தவன் போலவும், <br/>
என்னைத் துணைக்கொண்டு, என்னுடை முயற்சியால்                  ...        5 <br/>
<br/>
என்னடை பழகலால் என்மொழி கேட்டலால் <br/>
மேம்பா டெய்த வேண்டினோன் போலவும், <br/>
யான்சொலுங் கவிதை என்மதி யளவை <br/>
இவற்றினைப் பெருமை யிலங்கின வென்று <br/>
கருதுவான் போலவும், கண்ணக் கள்வன்.                  ...        10 <br/>
<br/>
சீடனா வந்தெனைச் சேர்ந்தனன், தெய்வமே! <br/>
பேதையேன் அவ்வலைப் பின்னலில் வீழ்ந்து <br/>
பட்டன தொல்லை பலபெரும் பாரதம்; <br/>
உளத்தினை வென்றிடேன்; உலகினை வெல்லவும், <br/>
தானகஞ் சுடாதேன் பிறர்தமைத் தானெனும்                  ...        15 <br/>
<br/>
சிறுமையி னகற்றிச் சிவத்திலே நிறுத்தவும், <br/>
தன்னுள்ளே தெளிவும் சலிப்பிலா மகிழ்ச்சியும் <br/>
உற்றிடேன்; இந்தச் சகத்திலே யுள்ள <br/>
மாந்தர்க் குற்ற துயரெலாம் மாற்றி <br/>
இன்பத் திருத்தவும் எண்ணிய பிழைக்கெனைத்                  ...        20 <br/>
<br/>
தண்டனை புரிந்திடத் தானுளங் கொண்டு, <br/>
மாயக் கண்ணன் வலிந்தெனைச் சார்ந்து, <br/>
புகழ்ச்சிகள் கூறியும், புலமையை வியந்தும், <br/>
பல்வகை யால்அகப் பற்றுறச் செய்தான்; <br/>
வெறும்வாய் மெல்லுங் கிழவிக் கிஃதோர்                  ...        25 <br/>
<br/>
அவலாய்மூண்டது; யானுமங் கவனை <br/>
உயர்நிலைப் படுத்தலில் ஊக்கமிக் கவனாய், <br/>
''இன்னது செய்திடேல், இவரோடு பழகேல், <br/>
இவ்வகை மொழிந்திடேல் இனையன விரும்பேல், <br/>
இன்னது கற்றிடேல், இன்னநூல் கற்பாய்,                  ...        30 <br/>
<br/>
இன்னவ ருறவுகொள், இன்னவை விரும்புவாய்'' <br/>
எனப்பல தருமம் எடுத்தெடுத் தோதி, <br/>
ஓய்விலா தவனோ டுயிர்விட லானேன். <br/>
கதையிலே கணவன் சொல்லினுக் கெல்லாம் <br/>
எதிர்செயும் மனைவிபோல், இவனும்நான் காட்டும்                  ...        35 <br/>
<br/>
நெறியினக் கெல்லாம் நேரெதிர் நெறியே <br/>
நடப்பா னாயினன். நானிலத் தவர்தம் <br/>
மதிப்பையும் புகழுறு வாழ்வையும் புகழையும் <br/>
தெய்வமாக் கொண்ட சிறுமதி யுடையேன், <br/>
கண்ணனாஞ் சீடன், யான் காட்டிய வழியெலாம்                  ...        40 <br/>
<br/>
விலகியே நடக்கும் விநோதமிங் கன்றியும், <br/>
உலகினர் வெறுப்புறும் ஒழுக்கமத் தனையும் <br/>
தலையாக் கொண்டு சார்பெலாம் பழிச்சொலும் <br/>
இகழுமிக் கவனாய் என்மனம் வருந்த <br/>
நடந்திடல் கண்டேன்; நாட்பட நாட்படக்                  ...        45 <br/>
<br/>
கண்ணனும் தனது கழிபடு நடையில் <br/>
மிஞ்சுவா னாகி, வீதியிற் பெரியோர் <br/>
கிழவிய ரெல்லாம் கிறுக்கனென் றிவனை <br/>
இகழ்ச்சியோ டிரக்கமுற் றேளனம் புரியும் <br/>
நிலையும் வந்திட்டான். நெஞ்சிலே யெனக்குத்                  ...        50 <br/>
<br/>
தோன்றிய வருத்தஞ் சொல்லிடப் படாது. <br/>
முத்தனாக் கிடநான் முயன்றதோர் இளைஞன் <br/>
பித்தனென் றுலகினர் பேசிய பேச்சென் <br/>
நெஞ்சினை அறுத்தது; நீதிகள் பலவும் <br/>
தந்திரம் பலவும் சாத்திரம் பலவும்                  ...        55 <br/>
<br/>
சொல்லிநான் கண்ணனைத் தொளைத்திட லாயினேன். <br/>
தேவ நிலையிலே சேர்த்திடா விடினும், <br/>
மானுடந் தவறி மடிவுறா வண்ணம், <br/>
கண்ணனை நானும் காத்திட விரும்பித் <br/>
தீயெனக் கொதித்துச் சினமொழி யுரைத்தும்,                  ...        60 <br/>
<br/>
சிரித்துரை கூறியும், செள்ளென விழுந்தும், <br/>
கேலிகள் பேசிக் கிளறியும், இன்னும் <br/>
எத்தனை வகையிலோ என்வழிக் கவனைக் <br/>
கொணர்ந்திட முயன்றேன்; கொள்பய னொன்றிலை. <br/>
கண்ணன் பித்தனாய்க் காட்டா ளாகி,                  ...        65 <br/>
<br/>
எவ்வகைத் தொழிலிலும் எண்ணமற் றவனாய், <br/>
எவ்வகைப் பயனிலுங் கருத்திழந் தவனாய், <br/>
குரங்காய்க் கரடியாய்க் கொம்புடைப் பிசாசாய் <br/>
யாதோ பொருளாய், எங்ஙனோ நின்றான். <br/>
இதனால்,                  ...        70 <br/>
<br/>
அகந்தையும் மமதையும் ஆயிரம் புண்ணுற; <br/>
யான்கடுஞ் சினமுற்று 'எவ்வகை யானும் <br/>
கண்ணனை நேருறக் கண்டே தீர்ப்பேன்' <br/>
எனப்பெருந் தாபம் எய்தினே னாகி, <br/>
'எவ்வா றேனும் இவனையோர் தொழிலில்                  ...        75 <br/>
<br/>
ஓரிடந் தன்னில் ஒருவழி வலிய <br/>
நிறுத்துவோ மாயின் நேருற் றிடுவான்' <br/>
என்றுளத் தெண்ணி இசைந்திடு ஞ் சமயங் <br/>
காத்திருந் திட்டேன். ஒருநாள் கண்ணனைத் <br/>
தனியே எனது வீட்டினிற் கொண்டு,                  ...        80 <br/>
<br/>
''மகனே, என்பால் வரம்பிலா நேசமும் <br/>
அன்பும்நீ யுடையை; அதனையான் நம்பி, <br/>
நின்னிட மொன்று கேட்பேன்; நீயது <br/>
செய்திடல் வேண்டும்; சேர்க்கையின் படியே <br/>
மாந்தர்தஞ் செயலெலாம் வகுப்புறல் கண்டாய்.                  ...        85 <br/>
<br/>
சாத்திர நாட்டமும், தருக்கமும் கவிதையில் <br/>
மெய்ப்பொரு ளாய்வதில் மிஞ்சிய விழைவும் <br/>
கொண்டோ ர் தமையே அருகினிற் கொண்டு <br/>
பொருளினுக் கலையும் நேரம் போக <br/>
மிஞ்சிய பொழுதெலாம் அவருடன் மேவி                  ...        90 <br/>
<br/>
இருந்திட லாகுமேல் எனக்குநன் றுண்டாம்; <br/>
பொழுதெலாம் என்னுடன் போக்கிட விரும்பும் <br/>
அறிவுடை மகனிங் குனையலால் அறிந்திடேன். <br/>
ஆதலால், <br/>
என்பயன் கருதி, எனக்கொரு துணையாய்                  ...        95 <br/>
<br/>
என்னுடன் சிலநாள் இருந்திட நின்னை <br/>
வேண்டி நிற்கின்றேன், வேண்டுதல் மறுத்தே <br/>
என்னைநீ துன்பம் எய்துவித் திடாமே, <br/>
இவ்வுரைக் கிணங்குவாய்'' என்றேன். கண்ணனும், <br/>
''அங்ஙனே புரிவேன். ஆயின் நின் னிடத்தே                  ...        100 <br/>
<br/>
தொழிலிலாது யாங்ஙனம் சோம்பரில் இருப்பது? <br/>
காரிய மொன்று காட்டுவை யாயின், <br/>
இருப்பேன்'' என்றான். இவனுடைய இயல்பையும் <br/>
திறனையுங் கருதி, ''என் செய்யுளை யெல்லாம் <br/>
நல்லதோர் பிரதியில் நாடொறும் எழுதிக்                  ...        105 <br/>
<br/>
கொடுத்திடுந் தொழிலினைக் கொள்ளுதி'' என்றேன் <br/>
நன்றெனக் கூறியோர் நாழிகை யிருந்தான்; <br/>
'செல்வேன்' என்றான்; சினத்தொடு நானும் <br/>
பழங்கதை யெழுதிய பகுதியொன் றினையவன் <br/>
கையினிற் கொடுத்துக் ''கவினுற இதனை .                 ...        110 <br/>
<br/>
எழுதுக'' என்றேன்; இணங்குவான் போன்றதைக் <br/>
கையிலே கொண்டு கணப்பொழு திருந்தான், <br/>
''செல்வேன்'' என்றான். சினந்தீ யாகிநான் <br/>
''ஏதடா, சொன்ன சொல் அழித்துரைக் கின்றாய்; <br/>
பித்தனென் றுன்னை உலகினர் சொல்வது                  ...        115 <br/>
<br/>
பிழையிலை போலும்'' என்றேன். அதற்கு,. <br/>
''நாளவந் திவ்வினை நடத்துவேன்'' என்றான். <br/>
''இத்தொழி லிங்கே இப்பொழு தெடுத்துச் <br/>
செய்கின் றனையா? செய்குவ தில்லையா? <br/>
ஓருரை சொல்'' என்றுமினேன். கண்ணனும்                  ...        120 <br/>
<br/>
''இல்லை'' யென் றொருசொல் இமைக்கு முன் கூறினான். <br/>
வெடுக்கெனச் சினத்தீ வெள்ளமாய்ப் பாய்ந்திடக் <br/>
கண்விசந் திதழ்கள் துடித்திடக் கனன்றுநான் <br/>
''சீச்சி, பேயே! சிறிதுபோழ் தேனும் <br/>
இனியென் முகத்தின் எதிர்நின் றிடாதே.                  ...        125 <br/>
<br/>
என்றுமிவ் வுலகில் என்னிடத் தினிநீ <br/>
போந்திடல் வேண்டா, போ, போ, போ'' என்று <br/>
இடியுறச் சொன்னேன்; கண்ணனும் எழுந்து <br/>
செல்குவ னாயினன். விழிநீர் சேர்ந்திட <br/>
''மகனே! போகுதி வாழ்கநீ; நின்னைத்                  ...        130 <br/>
<br/>
தேவர் காத்திடுக! நின்தனைச் செம்மை <br/>
செய்திடக் கருதி ஏதேதோ செய்தேன். <br/>
தோற்றுவிட்டேனடா! சூழ்ச்சிகள் அறிந்தேன். <br/>
மறித்தினி வாராய், செல்லுதி வாழி நீ!'' <br/>
எனத்துயர் நீங்கி அமைதியோ டிசைத்தேன்.                  ...        135 <br/>
<br/>
சென்றனன் கண்ணன். திரும்பியோர் கணத்தே <br/>
எங்கிருந் தோநல் லெழுதுகோல் கொணர்ந்தான்; <br/>
காட்டிய பகுதியைக் கவினுற வரைந்தான். <br/>
''ஐயனே, நின்வழி யனைத்தையுங் கொள்ளுவேன். <br/>
தொழில்பல புரிவேன், துன்பமிங் கென்றும்,                  ...        140 <br/>
<br/>
இனிநினக் கென்னால் எய்திடா'' தெனப்பல <br/>
நல்லசொல் லுரைத்து நகைத்தனன் மறைந்தான். <br/>
மறைந்ததோர் கண்ணன் மறுகணத் தென்றன் <br/>
நெஞ்சிலே தோன்றி நிகழ்த்துவா னாயினன்: <br/>
''மகனே, ஒன்றை யாக்குதல் மாற்றுதல்                  ...        145 <br/>
<br/>
அழித்திட லெல்லாம் நின்செய லன்றுகாண்; <br/>
தோற்றேன் எனநீ உரைத்திடும் பொழுதிலே <br/>
வென்றாய்; உலகினில் வேண்டிய தொழிலெல்லாம் <br/>
ஆசையுந் தாபமும் அகற்றியே புரிந்து <br/>
வாழ்க நீ'' என்றான். வாழ்கமற் றவனே!                  ...        150 <br/>
---<br/>
<br/>
<b>7. கண்ணன் - எனது சற்குரு <br/></b>
<br/>
புன்னாகவராளி - திஸ்ர ஜாதி - ஏகதாளம் <br/>
 ரசங்கள்: அற்புதம், பக்தி<br/>
<br/>
சாத்திரங் கள்பல தேடினேன் - அங்கு <br/>
<dd>    சங்கையில் லாதன சங்கையாம் - பழங் <br/>
கோத்திரங்கள் சொல்லு மூடர்தம் - பொய்மைக் <br/>
<dd>  கூடையில் உண்மை கிடைக்குமோ? - நெஞ்சில் <br/>
மாத்திரம் எந்த வகையிலும் - சக <br/>
<dd>   மாயம் உணர்ந்திடல் வேண்டுமே - என்னும் <br/>
ஆத்திரம்நின்ற திதனிடை - நித்தம் <br/>
<dd>   ஆயிரந் தொல்லைகள் சூழ்ந்தன. .                 ...        1 <br/>
<br/>
நாடு முழுதிலுஞ் சுற்றிநான் - பல <br/>
<dd>   நாட்கள் அலைந்திடும் போதினில், - நிறைந் <br/>
தோடும் யமுனைக் கரையிலே - தடி <br/>
<dd>  ஊன்றிச் சென்றாரோர் கிழவனார்; - ஒளி <br/>
கூடு முகமும், தெளிவுதான் - குடி <br/>
<dd>  கொண்ட விழியும், சடைகளும், - வெள்ளைத் <br/>
தாடியும் கண்டு வணங்கியே - பல <br/>
<dd>   சங்கதி பேசி வருகையில்,                  ...        2 <br/>
<br/>
என்னுளத் தாசை யறிந்தவர் - மிக <br/>
<dd>  இன்புற் றுரைத்திட லாயினர் -''தம்பி, <br/>
நின்னுளத் திற்குத் தகுந்தவன், - சுடர் <br/>
<dd>   நித்திய மோனத் திருப்பவன், - உயர் <br/>
மன்னர் குலத்தில் பிறந்தவன், - வட <br/>
<dd>  மாமது ரைப்பதி யாள்கின்றான்; - கண்ணன் <br/>
தன்னைச் சரணென்று போவையில் - அவன் <br/>
<dd>  சத்தியங் கூறுவன்'' என்றனர்.                  ...        3 <br/>
<br/>
மாமது ரைப்பதி சென்றுநான் - அங்கு <br/>
<dd>  வாழ்கின்ற கண்ணனைப் போற்றியே, - என்தன் <br/>
நாமமும் ஊரும் கருத்துமே - சொல்லி <br/>
<dd>   நன்மை தருகென வேண்டினன்; - அவன் <br/>
காமனைப் போன்ற வடிவமும் - இளங் <br/>
<dd>  காளையர் நட்பும் பழக்கமும் - கெட்ட <br/>
பூமியைக் காக்குந் தொழிலிலே - எந்தப் <br/>
<dd>   போதுஞ் செலுத்திடுஞ் சிந்தையும்,                  ...        4 <br/>
<br/>
ஆடலும் பாடலும் கண்டுநான் - முன்னர் <br/>
<dd>   ஆற்றங் கரையினில் கண்டதோர் - முனி <br/>
வேடந் தரித்த கிழவரைத் - கொல்ல <br/>
<dd>  வேண்டுமென் றுள்ளத்தில் எண்ணினேன் - 'சிறு <br/>
நாடு புரந்திடு மன்னவன் - கண்ணன் <br/>
<dd>  நாளுங் கவலையில் மூழ்கினோன்; - தவப் <br/>
பாடுபட் டோ ர்க்கும் விளங்கிடா - உண்மை <br/>
<dd>  பார்த்திவன் எங்ஙனம் கூறுவான்?'                  ...        5 <br/>
<br/>
என்று கருதி யிருந்திட்டேன்; - பின்னர் <br/>
<dd>   என்னைத் தனியிடங் கொண்டுபோய், - ''நினை <br/>
நன்று மருவூக! மைந்தனே! - பர <br/>
<dd>   ஞான முரைத்திடக் கேட்பைநீ; - நெஞ்சில் <br/>
ஒன்றுங் கவலையில் லாமலே - சிந்தை <br/>
<dd>  ஊன்ற நிறுத்திக் களிப்புற்றே தன்னை <br/>
வென்று மறந்திடும் போழ்தினில் - அங்கு <br/>
<dd>  விண்ணை யளக்கும் அறிவுதான்!                  ...        6 <br/>
<br/>
சந்திரன் சோதி யுடையதாம்; - அது <br/>
<dd>    சத்திய நித்திய வஸ்துவாம்; - அதைச் <br/>
சிந்திக்கும் போதினில் வந்துதான் - நினைச் <br/>
<dd>  சேர்ந்து தழுவி அருள்செயும் -; அதன் <br/>
மந்திரத் தாலிவ் வுலகெலாம் - வந்த <br/>
<dd>   மாயக் களிப்பொருங் கூத்துக்காண் -'இதைச் <br/>
சந்ததம் பொய்யென் றுரைத்திடும் - மடச் <br/>
<dd>   சாத்திரம் பொய் யென்று தள்ளடா!                  ...        7 <br/>
<br/>
''ஆதித் தனிக்பொரு ளாகுமோர்; - கடல் <br/>
<dd>  ஆருங் குமிழி உயிர்களாம்; - அந்தச் <br/>
சோதி யறிவென்னும் ஞாயிறு - தன்னைச் <br/>
<dd>  சூழ்ந்த கதிர்கள் உயிர்களாம்; - இங்கு <br/>
மீதிப் பொருள்கள் எவையுமே - அதன் <br/>
<dd>  மேனியில் தோன்றிடும் வண்ணங்கள்;- வண்ண <br/>
நீதி யறிந்தின்பம் எய்தியே - ஒரு <br/>
<dd>  நேர்மைத் தொழிலில் இயங்குவார்;                  ...        8 <br/>
<br/>
''சித்தத்தி லேசிவம் நாடுவார், - இங்கு <br/>
<dd>   சேர்ந்து களித்துல காளுவார்; - நல்ல <br/>
மத்த மதவெங் களிறுபோல் நடை <br/>
<dd>   வாய்ந்திறு மாந்து திரிகுவார்; - 'இங்கு <br/>
நித்தம் நிகழ்வ தனைத்துமே - எந்தை <br/>
<dd>   நீண்ட திருவரு ளால்வரும் - இன்பம் <br/>
சுத்த சுகந்தனி யாநந்தம்' - எனச் <br/>
<dd>  சூழ்ந்து கவலைகள் தள்ளியே,                  ...        9 <br/>
<br/>
'சோதி அறிவில் விளங்கவும் - உயர் <br/>
<dd>  சூழ்ச்சி மதியில் விளங்கவும் - அற <br/>
நீதி முறைவழு வாமலே - எந்த <br/>
<dd>  நேரமும் பூமித் தொழில்செய்து - கலை <br/>
ஓதிப் பொருளியல் கண்டுதாம் - பிறர் <br/>
<dd>   உற்றிடுந் தொல்லைகள் மாற்றியே - இன்பம் <br/>
மோதி விழிக்கும் விழியினார் - பெண்மை <br/>
<dd>   மோகத்தில், செல்வத்தில், கீர்த்தியில்,                  ...        10 <br/>
<br/>
''ஆடுதல், பாடுதல், சித்திரம் -கவி <br/>
<dd> யாதி யினைய கலைகளில் - உள்ளம் <br/>
ஈடுபட் டென்றும் நடப்பவர் - பிறர் <br/>
<dd>   ஈன நிலைகண்டு துள்ளுவார் - அவர் <br/>
நாடும் பொருள்கள் அனைத்தையும் - சில <br/>
<dd>   நாளினில் எய்தப் பெறுகுவார் - அவர் <br/>
காடு புதரில் வளரினும் - தெய்வக் <br/>
<dd>   காவனம் என்றதைப் போற்றலாம்.                  ...        11 <br/>
<br/>
''ஞானியர் தம்மியல் கூறினேன் - அந்த <br/>
<dd>   ஞானம் விரைவினில் எய்துவாய்'' - எனத் <br/>
தேனி லினிய குரலிலே - கண்ணன் <br/>
<dd>   செப்பவும் உண்மை நிலைகண்டேன் - பண்டை <br/>
ஈன மனிதக் கனவெலாம் - எங்ஙன் <br/>
<dd>   ஏகி மறைந்தது கண்டிலேன்; - அறி <br/>
வான தனிச்சுடர் நான்கண்டேன்! - அதன் <br/>
<dd>  ஆட லுலகென நான் கண்டேன்!                  ...        12 <br/>
---<br/>
<br/>
<b>8. கண்ணம்மா - என் குழந்தை <br/></b>
<br/>
  (பராசக்தியைக் குழந்தையாகக் கண்டு சொல்லிய பாட்டு) <br/>
 (ராகம் - பைரவி, தாளம் - ரூபகம்)<br/>
<br/>
ஸ ஸ ஸ - ஸா ஸா - பபப <br/>
<dd>    தநீத - பதப - பா <br/>
பபப -பதப - பமா - கரிஸா <br/>
<dd>     ரிகம - ரிகரி - ஸா <br/>
என்ற ஸ்வர வரிசைகளை மாதிரியாக வைத்துக்கொண்டு <br/>
மனோவாபப்படி மாற்றி பாடுக. <br/>
<br/>
சின்னஞ் சிறு கிளியே, - கண்ணம்மா! <br/>
<dd>  செல்வக் களஞ்சியமே! <br/>
என்னைக் கலி தீர்த்தே - உலகில் <br/>
<dd>  ஏற்றம் புரிய வந்தாய்!                  ...        1 <br/>
<br/>
பிள்ளைக் கனியமுதே - கண்ணம்மா <br/>
<dd>   பேசும்பொற் சித்திரமே! <br/>
அள்ளி யணைத்திடவே - என் முன்னே <br/>
<dd>  ஆடி வருந் தேனே! .                 ...        2 <br/>
<br/>
ஓடி வருகையிலே - கண்ணம்மா! <br/>
<dd>  உள்ளங் குளிரு தடீ! <br/>
ஆடித்திரிதல் கண்டால் - உன்னைப்போய் <br/>
<dd>   ஆவி தழுவு தடீ!                  ...        3 <br/>
<br/>
உச்சி தனை முகந்தால் - கருவம் <br/>
<dd>   ஓங்கி வளரு தடீ! <br/>
மெச்சி யுனை யூரார் - புகழ்ந்தால் <br/>
<dd>   மேனி சிலிர்க்குதடீ!                  ...        4 <br/>
<br/>
கன்னத்தில் முத்தமிட்டால் - உள்ளந்தான் <br/>
<dd>   கள்வெறி கொள்ளு தடீ! <br/>
உன்னைத் தழுவிடிலோ - கண்ணம்மா! <br/>
<dd>  உன்மத்த மாகுதடீ!                  ...        5 <br/>
<br/>
சற்றுன் முகஞ் சிவந்தால் - மனது <br/>
<dd>   சஞ்சல மாகு தடீ! <br/>
நெற்றி சுருங்கக் கண்டால் - எனக்கு <br/>
<dd>   நெஞ்சம் பதைக்கு தடீ!                  ...        6 <br/>
<br/>
உன்கண்ணில் நீர்வழிந்தால் - என்நெஞ்சில் <br/>
<dd>   உதிரம் கொட்டு தடீ! <br/>
என்கண்ணிற் பாவையன்றோ? - கண்ணம்மா! <br/>
<dd>  என்னுயிர்  நின்ன தன்றோ?                  ...        7 <br/>
<br/>
சொல்லு மழலையிலே - கண்ணம்மா! <br/>
<dd>   துன்பங்கள் தீர்த்திடு வாய்; <br/>
முல்லைச் சிரிப்பாலே - எனது <br/>
<dd>   மூர்க்கந் தவிர்த்திடு வாய்.                  ...        8 <br/>
<br/>
இன்பக் கதைகளெல்லாம் - உன்னைப்போல் <br/>
<dd>   ஏடுகள் சொல்வ துண்டோ ? <br/>
அன்பு தருவதிலே - உனைநேர் <br/>
<dd>   ஆகுமோர் தெய்வ முண்டோ ?                  ...        9 <br/>
<br/>
மார்பில் அணிவதற்கே - உன்னைப்போல் <br/>
<dd>   வைர மணிக ளுண்டோ ? <br/>
சீர்பெற்று வாழ்வதற்கே - உன்னைப்போல் <br/>
<dd>   செல்வம் பிறிது முண்டோ ?                  ...        10 <br/>
----<br/>
<br/>
<b>9. கண்ணன் - என் விளையாட்டுப் பிள்ளை <br/></b>
<br/>
  நகேதாரம் - கண்டஜாதி - ஏகதாளம் <br/>
 ரசங்கள்; அற்புதம் , சிருங்காரம்<br/>
<br/>
தீராத விளையாட்டுப் பிள்ளை - கண்ணன் <br/>
தெருவிலே பெண்களுக் கோயாத தொல்லை.                  ...        (தீராத) <br/>
<br/>
1.   <br/>
தின்னப் பழங்கொண்டு தருவான்; - பாதி <br/>
<dd> தின்கின்ற போதிலே தட்டிப் பறிப்பான்; <br/>
என்னப்பன் என்னையன் என்றால் - அதனை <br/>
<dd>    எச்சிற் படுத்திக் கடித்துக் கொடுப்பான்.                  ...        (தீராத) <br/>
<br/>
2. <br/>
தேனொத்த பண்டங்கள் கொண்டு - என்ன <br/>
<dd>   செய்தாலும் எட்டாத உயரத்தில் வைப்பான்; <br/>
மானொத்த பெண்ணடி என்பான் - சற்று <br/>
<dd>   மனமகிழும் நேரத்தி லேகிள்ளி விடுவான்;                  ...        (தீராத) <br/>
<br/>
3. <br/>
அழகுள்ள மலர்கொண்டு வந்தே - என்னை <br/>
<dd>   அழஅழச் செய்துபின், ''கண்ணை மூடிக்கொள்; <br/>
குழலிலே சூட்டுவேன்'' - என்பான் - என்னைக் <br/>
<dd>     குருடாக்கி மலரினைத் தோழிக்கு வைப்பான்.                 ...        (தீராத) <br/>
<br/>
4. <br/>
பின்னலைப் பின்னின் றிழுப்பான்; - தலை <br/>
<dd>  பின்னே திரும்புமுன் னேசென்று மறைவான்; <br/>
வன்னப் புதுச்சேலை தனிலே - புழுதி <br/>
<dd>     வாரிச் சொரிந்தே வருத்திக் குலைப்பான்.                  ...        (தீராத) <br/>
<br/>
5, <br/>
புல்லாங் குழல்கொண்டு வருவான்; - அமுது <br/>
<dd>    பொங்கித் ததும்புநற் பீதம் படிப்பான்; <br/>
கள்ளால் மயங்குவது போலே - அதைக் <br/>
<dd>    கண்மூடி வாய்திறந் தேகேட் டிருப்போம்.                  ...        (தீராத) <br/>
<br/>
6. <br/>
அங்காந் திருக்கும்வாய் தனிலே - கண்ணன் <br/>
<dd>    ஆறேழு கட்டெறும் பைப்போட்டு விடுவான்; <br/>
எங்காகிலும் பார்த்த துண்டோ ? - கண்ணன் <br/>
<dd>      எங்களைச் செய்கின்ற வேடிக்கை யொன்றோ?                  ...        (தீராத) <br/>
<br/>
7. <br/>
விளையாட வாவென் றழைப்பான்; - வீட்டில் <br/>
<dd>    வேலையென் றாலதைக் கேளா திழுப்பான்; <br/>
இளையாரொ டாடிக் குதிப்பான்; - எம்மை <br/>
<dd>     இடையிற் பிரிந்துபோய் வீட்டிலே சொல்வான்.                  ...        (தீராத) <br/>
<br/>
8. <br/>
அம்மைக்கு நல்லவன் கண்டீர்! - மூளி <br/>
<dd>    அத்தைக்கு நல்லவன், தந்தைக்கு மஃதே, <br/>
எம்மைத் துயர்செய்யும் பெரியோர் - வீட்டில் <br/>
<dd>       யாவர்க்கும் நல்லவன் போலே நடப்பான்.                  ...        (தீராத) <br/>
<br/>
9. <br/>
கோளுக்கு மிகவும் சமர்த்தன்; - பொய்ம்மை <br/>
<dd>     குத்திரம் பழிசொலக் கூசாச் சழக்கன்; <br/>
ஆளுக் கிசைந்தபடி பேசித் - தெருவில் <br/>
<dd>     அத்தனை பெண்களையும் ஆகா தடிப்பான்.                  ...        (தீராத) <br/>
------- <br/>
<br/>
<b>10. கண்ணன் - என் காதலன் <br/></b>
<br/>
  செஞ்சுருட்டி - திஸ்ர ஏக தாளம் <br/>
 சிருங்கார ரசம்<br/>
<br/>
தூண்டிற் புழுவினைப்போல் - வெளியே <br/>
<dd>    சுடர் விளக்கினைப் போல், <br/>
நீண்ட பொழுதாக - எனது <br/>
<dd>   நெஞ்சந் துடித்த தடீ! <br/>
கூண்டுக் கிளியினைப் போல் - தனிமை <br/>
<dd>   கொண்டு மிகவும் நொந்தேன்; <br/>
வேண்டும் பொருளை யெல்லாம் - மனது <br/>
<dd>   வெறுத்து விட்டதடீ! .                 ...        1 <br/>
<br/>
பாயின் மிசை நானும் - தனியே <br/>
<dd> படுத் திருக்கை யிலே, <br/>
தாயினைக் கண்டாலும் - சகியே! <br/>
<dd>    சலிப்பு வந்த தடீ! <br/>
வாயினில் வந்ததெல்லாம் - சகியே!<br/>
<dd>  வளர்த்துப் பேசிடுவீர்; <br/>
நோயினைப் போலஞ் சினேன்; - சகியே! <br/>
<dd>  நுங்க ளுறவை யெல் லாம்.                 ...        2 <br/>
<br/>
உணவு செல்லவில்லை; - சகியே! <br/>
<dd>  உறக்கங் கொள்ளவில்லை. <br/>
மணம் விரும்பவில்லை; - சகியே! <br/>
<dd>   மலர் பிடிக்க வில்லை; <br/>
குண முறுதி யில்லை; - எதிலும் <br/>
<dd>   குழப்பம் வந்த தடீ! <br/>
கணமும் உளத்திலே - சுகமே <br/>
<dd>  காணக் கிடைத்ததில்லை.                  ...        3 <br/>
<br/>
பாலுங் கசந்தடீ தடீ! - சகியே! <br/>
<dd>   படுக்கை நொந்த தடீ! <br/>
கோலக் கிளிமொழியும் - செவியில் <br/>
<dd> குத்த லெடுத்த தடீ! <br/>
நாலு வயித்தியரும் - இனிமேல் <br/>
<dd>  நம்புதற் கில்லை யென்றார்; <br/>
பாலத்துச் சோசியனும் - கிரகம் <br/>
<dd>  படுத்து மென்று விட்டான்.                  ...        4 <br/>
<br/>
கனவு கண்டதிலே - ஒருநாள் <br/>
<dd>  கண்ணுக்குத் தோன்றாமல், <br/>
இனம் விளங்க வில்லை - எவனோ <br/>
<dd>   என்னகந் தொட்டு விட்டான். <br/>
வினவக் கண்விழித்தேன்; - சகியே! <br/>
<dd>  மேனி மறைந்து விட்டான்; <br/>
மனதில் மட்டிலுமே - புதிதோர் <br/>
<dd>  மகிழ்ச்சி கண்டதடீ! .                 ...        5 <br/>
<br/>
உச்சி குளிர்ந்ததடீ! - சகியே! <br/>
<dd>  உடம்பு நேராச்சு, <br/>
மச்சிலும் வீடுமெல்லாம் - முன்னைப்போல் <br/>
<dd>   மனத்துக் கொத்தடீ! <br/>
இச்சை பிறந்ததடீ! - எதிலும் <br/>
<dd>   இன்பம் விளைளந்ததடீ! <br/>
அச்ச மொழிந்ததடீ! - சகியே! <br/>
<dd>   அழகு வந்ததடீ!                 ...        6 <br/>
<br/>
எண்ணும் பொழுதி லெல்லாம் - அவன்கை <br/>
<dd>   இட்ட விடத்தினிலே! <br/>
தண்ணென் றிருந்ததடீ! - புதிதோர் <br/>
<dd>  சாந்தி பிறந்ததடீ! <br/>
எண்ணி யெண்ணிப் பார்த்தேன்; - அவன்தான் <br/>
<dd>   யாரெனச் சிந்தை செய்தேன்; <br/>
கண்ணன் திருவுருவம் - அங்ஙனே <br/>
<dd>  கண்ணின் முன் நின்றதடீ!                  ...        .7 <br/>
------<br/>
<br/>
<b>11. கண்ணன் - என் காதலன் - 2 <br/></b>
<br/>
 உறக்கமும் விழிப்பும் <br/>
    நாதநாமக்கிரியை - ஆதி தாளம் <br/>
  ரசங்கள்: பீபத்ஸம், சிருங்காரம்.<br/>
<br/>
நோம் மிகுந்ததின்னும் நித்திரையின்றி - உங்கள் <br/>
<dd>    நினைப்புத் தெரியவில்லை, கூத்தடிக்கிறீர்; <br/>
சோரன் உறங்கிவிழும் நள்ளிரவிலே - என்ன <br/>
<dd>   தூளி படுகுதடி, இவ்விடத்திலே. <br/>
ஊரை யெழுப்பிவிட நிச்சயங் கொண்டீர்! - அன்னை <br/>
<dd>    ஒருத்தியுண் டென்பதையும் மறந்து விட்டீர்; <br/>
சாரம் மிகுந்த தென்று வார்த்தை சொல்கிறீர், - மிகச் <br/>
<dd>  சலிப்புத் தருகுதடி சகிப் பெண்களே! .                 ...        1 <br/>
<br/>
நானும் பல தினங்கள் பொறுத்திருந்தேன் - இது <br/>
<dd>    நாளுக்கு நாளதிக மாகி விட்டதே; <br/>
கூன னொருவன் வந்திந் நாணி பின்னலைக் <br/>
<dd>   கொண்டை மலர்சிதற நின்றிழுத்ததும், <br/>
ஆனைமதம் பிடித்திவ் வஞ்சி யம்மையின்; <br/>
<dd>   அருகினி லோட இவள் மூர்ச்சை யுற்றதும், <br/>
பானையில் வெண்ணெய் முற்றும் தின்றுவிட்டதால் <br/>
<dd>   பாங்கி யுரோகிணிக்கு நோவு கண்டதும்,                  ...        2 <br/>
<br/>
பத்தினி யாளையொரு பண்ணை வெளியில் <br/>
<dd>   பத்துச் சிறுவர் வந்து முத்தமிட்டதும், <br/>
நத்தி மகளினுக்கோர் சோதிடன் வந்து <br/>
<dd>  நாற்ப தரசர் தம்மை வாக்களித்ததும், <br/>
கொத்துக் கனல் விழியக் கோவினிப் பெண்ணைக் <br/>
<dd>   கொங்கத்து மூளிகண்டு கொக்கரித்தும், <br/>
வித்தைப் பெயருடைய வீணியவளும் <br/>
<dd>   மேற்குத் திசை மொழிகள் கற்று வந்ததும்,                  ...        3 <br/>
<br/>
எத்தனை பொய்களடி! என்ன கதைகள்! <br/>
<dd>    என்னை உறக்கமின்றி இன்னல் செய்கிறீர்! <br/>
சத்தமிடுங் குழல்கள் வீணைக ளெல்லாம் <br/>
<dd>    தாளங்க ளோடுகட்டி மூடிவைத் தங்கே, <br/>
மெத்த வெளிச்சமின்றி ஒற்றை விளக்கை <br/>
<dd>    மேற்குச் சுவரருகில் வைத்ததன் பின்னர் <br/>
நித்திரை கொள்ளஎனைத் தனியில் விட்டே. <br/>
<dd>   நீங்களெல் லோருமுங்கள் வீடு செல்வீர்.                 ...        4 <br/>
<br/>
(பாங்கியர் போன பின்பு தனியிருந்து சொல்லுதல்) <br/>
<br/>
கண்கள் உறங்கவொரு காரண முண்டோ , <br/>
<dd> கண்ணனை இன்றிரவு காண்பதன் முன்னே? <br/>
பெண்களெல் லோருமவர் வீடு சென்றிட்டார் <br/>
<dd>   பிரிய மிகுந்த கண்ணன் காத்திருக்கின்றான்; <br/>
வெண்கல வாணிகரின் வீதி முனையில் <br/>
<dd>    வேலிப் புறத்திலெனைக் காணமுடி யென்றான்; <br/>
கண்கள் உறங்கலெனுங் காரிய முண்டோ , <br/>
<dd>    கண்ணனைக் கையிரண்டுங் கட்ட லின்றியே?                  ...        5 <br/>
---------<br/>
<br/>
<b>12. கண்ணன் - என் - காதலன் -3 <br/></b>
  (காட்டிலே தேடுதல்) <br/>
<br/>
 ஹிந்துஸ்தானி தோடி - ஆதி தாளம் <br/>
 ரசங்கள்: பயாநகம், அற்புதம்.<br/>
<br/>
திக்குத் தெரியாத காட்டில் - உனைத் <br/>
தேடித் தேடி இளைத்தேனே. <br/>
<br/>
1. <br/>
மிக்க நலமுடைய மரங்கள், - பல <br/>
விந்தைச் சுவையுடைய கனிகள், - எந்தப் <br/>
பக்கத்தையும் மறைக்கும் வரைகள், - அங்கு <br/>
பாடி நகர்ந்து வரு நதிகள், - ஒரு                  ...        (திக்குத்) <br/>
<br/>
2. <br/>
நெஞ்சிற் கனல்மணக்கும் பூக்கள், - எங்கும் <br/>
நீளக் கிடக்குமலைக் கடல்கள் - மதி <br/>
வஞ்சித் திடுமகழிச் சுனைகள், - முட்கள் <br/>
மண்டித் துயர்பொடுக்கும் புதர்கள், - ஒரு                  ...        (திக்குத்) <br/>
<br/>
3. <br/>
ஆசை பெறவிழிக்கும் மான்கள், உள்ளம் <br/>
அஞ்சக் குரல்பழகும் புலிகள், - நல்ல <br/>
நேசக் கவிதைசொல்லும் பறவை, - அங்கு <br/>
நீண்டே படுத்திருக்கும் பாம்பு, - ஒரு                  ...        (திக்குத்) <br/>
<br/>
4. <br/>
தன்னிச்சை கொண்டலையும் சிங்கம் - அதன் <br/>
சத்தத் தினிற்கலங்கு யானை அதன் <br/>
முன்னின் றோடுமிள மான்கள் - இவை <br/>
முட்டா தயல்பதுங்குந் தவளை - ஒரு                 ...        (திக்குத்) <br/>
<br/>
5. <br/>
கால்கை சோர்ந்துவிழ லானேன் - இரு <br/>
கண்ணும் துயில்படர லானேன் - ஒரு <br/>
வேல்கைக் கொண்டுகொலைவேடன் - உள்ளம் <br/>
வெட்கம் கொண்டொழிய விழித்தான் - ஒரு                  ...        (திக்குத்) <br/>
<br/>
6. <br/>
''பெண்ணே உனதழகைக் கண்டு - மனம் <br/>
பித்தங்கொள்ளு'' தென்று நகைத்தான் - ''அடி <br/>
கண்ணே, எனதிருகண் மணியே - எனைக் <br/>
கட்டித் தழுவமனம் கொண்டேன். <br/>
<br/>
7. <br/>
சோர்ந்தே படுத்திருக்க லாமோ? - நல்ல <br/>
துண்டக் கறிசமைத்துத் தின்போம் - சுவை <br/>
தேர்ந்தே கனிகள் கொண்டு வருவேன் - நல்ல <br/>
தேங்கள் ளுண்டினிது களிப்போம்.'' <br/>
<br/>
8. <br/>
என்றே கொடியவிழி வேடன் - உயிர் <br/>
இற்றுப் போகவிழித் துரைத்தான் - தனி <br/>
நின்றே இருகரமுங் குவித்து - அந்த <br/>
நீசன் முன்னர் இவை சொல்வேன்: <br/>
<br/>
9. <br/>
''அண்ணா உனதடியில் வீழ்வேன் - எனை <br/>
அஞ்சக் கொடுமைசொல்ல வேண்டா - பிறன் <br/>
கண்ணலஞ் செய்துவிட்ட பெண்ணே - என்றன் <br/>
கண்ணற் பார்த்திடவுந் தகுமோ?'' <br/>
<br/>
10. <br/>
''ஏடி, சாத்திரங்கள் வேண்டேன்: - நின <br/>
தின்பம் வேண்டுமடி, கனியே, - நின்றன் <br/>
மோடி கிறுக்குதடி தலையை, - நல்ல <br/>
மொந்தைப் பழையகள்ளைப் போலே'' <br/>
<br/>
11. <br/>
காதா லிந்தவுதை கேட்டேன் - 'அட <br/>
கண்ணா!' வென்றலறி வீழ்ந்தேன் - மிகப் <br/>
போதாக வில்லையிதற் குள்ளே - என்றன் <br/>
போதந் தெளியநினைக் கண்டேன். <br/>
<br/>
12. <br/>
கண்ணா! வேடனெங்கு போனான்? - உனைக் <br/>
கண்டே யலறிவிழுந் தானோ? - மணி <br/>
வண்ணா! என தபயக் குரலில் -எனை <br/>
வாழ்விக்க வந்தஅருள் வாழி! <br/>
-------<br/>
<br/>
<b>13. கண்ணன் - என் காதலன் -4 <br/></b>
  (பாங்கியைத் தூது விடுத்தல்) <br/>
<br/>
  தங்கப்பாட்டு மெட்டு <br/>
 ரசங்கள்: சிருங்காரம், ரௌத்ரம்.<br/>
<br/>
கண்ணன் மனநிலையைத் தங்கமே தங்கம் <br/>
<dd> <dd>    (அடி தங்கமே தங்கம்) <br/>
<dd>   கண்டுவர வேணுமடி தங்கமே தங்கம்; <br/>
எண்ண முரைத்துவிடில் தங்கமே தங்கம் - பின்னர் <br/>
<dd>   ஏதெனிலுஞ் செய்வமடி தங்கமே தங்கம். .                 ...        1 <br/>
<br/>
கன்னிகை யாயிருந்து தங்கமே தங்கம் - நாங்கள் <br/>
<dd>   காலங் கழிப்பமடி தங்கமே தங்கம்; <br/>
அன்னிய மன்னர் மக்கள் பூமியிலுண்டாம் - என்னும் <br/>
<dd>  அதனையுஞ் சொல்லிடடி தங்கமே தங்கம். .                 ...        2 <br/>
<br/>
சொன்ன மொழிதவறும் மன்னவ னுக்கே - எங்கும் <br/>
<dd>   தோழமை யில்லையடி தங்கமே தங்கம்; <br/>
என்ன பிழைகளிங்கு கண்டிருக்கின்றான்? - அவை<br/>
<dd>     யாவும் தெளிவுபெறக் கோட்டு விடடீ!.                  ...        3 <br/>
<br/>
மையல் கொடுத்துவிட்டுத் தங்கமே தங்கம் - தலை <br/>
<dd>   மறைந்து திரிபவர்க்கு மானமு முண்டோ ? <br/>
பொய்யை யுருவமெனக் கொண்டவ னென்றே - கிழப் <br/>
<dd>   பொன்னி யுரைத்ததுண்டு தங்கமே தங்கம்.                  ...        4 <br/>
<br/>
ஆற்றங் கரையதனில் முன்னமொருநாள் - எனை <br/>
<dd>   அழைத்துத் தனியிடத்தில் பேசிய தெல்லாம் <br/>
தூற்றி நகர்முரசு சாற்றுவ னென்றே <br/>
<dd>   சொல்லி வருவையடி தங்கமே தங்கம்.                  ...        5 <br/>
<br/>
சோர மிழைத்திடையர் பெண்களுடனே - அவன் <br/>
<dd>  சூழ்ச்சித் திறமை பல காட்டுவ தெல்லாம் <br/>
வீர மறக்குலத்து மாதரிடத்தே <br/>
<dd>   வேண்டிய தில்லையென்று சொல்லி விடடீ!                  ...        6 <br/>
<br/>
பெண்ணென்று பூமிதனில் பிறந்துவிட்டால் - மிகப் <br/>
<dd>   பீழை யிருக்குதடி தங்கமே தங்கம்; <br/>
பண்ணொன்று வேய்ங்குழலில் ஊதி வந்திட்டான் - அதைப் <br/>
<dd>   பற்றி மறக்கு தில்லை பஞ்சை யுள்ளமே.                  ...        7 <br/>
<br/>
நேர முழுவதிலுமப் பாவி தன்னையே - உள்ளம் <br/>
<dd>   நினைத்து மறுகுதடி தங்கமே தங்கம், <br/>
தீர ஒருசொலின்று கேட்டு வந்திட்டால் - பின்பு <br/>
<dd>  தெய்வ மிருக்குதடி தங்கமே தங்கம்!                  ...        8 <br/>
--------<br/>
<br/>
<b>14. கண்ணன் - என் காதலன் - 5 <br/></b>
 (பிரிவாற்றாமை) <br/>
<br/>
 ராகம் - பிலஹரி<br/>
<br/>
ஆசை முகமறந்து போச்சே - இதை <br/>
<dd>   ஆரிடம் செல்வேனடி தோழி? <br/>
நேச மறக்கவில்லை நெஞ்சம் - எனில் <br/>
<dd>  நினைவு முகமறக்க லாமோ?                  ...        1 <br/>
<br/>
கண்ணில் தெரியுதொரு தோற்றம் - அதில் <br/>
<dd> கண்ண னழகுமுழு தில்லை <br/>
நண்ணு முகவடிவு காணில் - அந்த <br/>
<dd>   நல்ல மலர்ச்சிரிப்பைக் காணோம்.                  ...        2 <br/>
<br/>
ஓய்வு மொழிதலுமில் லாமல் - அவன் <br/>
<dd>   உறவை நினைத்திருக்கும் உள்ளம்; <br/>
வாயு முரைப்ப துண்டு கண்டாய் - அந்த <br/>
<dd>  மாயன் புகழினையெப் போதும்.                 ...        3 <br/>
<br/>
கண்கள் புரிந்துவிட்ட பாவம் - உயிர்க் <br/>
<dd>   கண்ண னுருமறக்க லாச்சு; <br/>
பெண்க ளினிடத்திலிது போலே - ஒரு <br/>
<dd> பேதையை முன்புகண்ட துண்டோ ?                  ...        4 <br/>
<br/>
தேனை மறந்திருக்கும் வண்டும் - ஒளிச் <br/>
<dd>   சிறப்பை மறந்துவிட்ட பூவும் <br/>
வானை மறந்திருக்கும் பயிரும் - இந்த <br/>
<dd>   வைய முழுதுமில்லை தோழி! .                 ...        5 <br/>
<br/>
கண்ணன் முகம்மறந்து போனால் - இந்தக் <br/>
<dd>   கண்க ளிருந்து பயனுண்டோ ? <br/>
வண்ணப் படமுமில்லை கண்டாய் - இனி <br/>
<dd>    வாழும் வழியென்னடி தோழி?                  ...        6 <br/>
------<br/>
<br/>
<b>15. கண்ணன் - என் காந்தன் <br/></b>
<br/>
 வராளி - திஸ்ர ஏக தாளம் <br/>
 சிருங்கார ரசம்<br/>
<br/>
கனிகள் கொண்டுதரும் - கண்ணன் <br/>
<dd>   கற்கண்டு போலினிதாய்; <br/>
பனிசெய் சந்தனமும் - பின்னும் <br/>
<dd>   பல்வகை அத்தர்களும், <br/>
குனியும் வாண்முகத்தான் - கண்ணன் <br/>
<dd>  குலவி நெற்றியிலே <br/>
இனிய பொட்டிடவே - வண்ணம் <br/>
<dd>  இயன்ற சவ்வாதும்.                  ...        1 <br/>
<br/>
கொண்டை முடிப்பதற்கே; - மணங் <br/>
<dd>   கூடு தயிலங்களும், <br/>
வண்டு விழியினுக்கே - கண்ணன் <br/>
<dd>   மையுங் கொண்டுதரும்; <br/>
தண்டைப் பதங்களுக்கே - செம்மை <br/>
<dd>   சார்த்துசெம் பஞ்சுதரும்; <br/>
பெண்டிர் தமக்கெல்லாம் - கண்ணன் <br/>
<dd>   பேசருந் தெய்வமடீ!                  ...        2 <br/>
<br/>
குங்குமங் கொண்டுவரும் - கண்ணன் <br/>
<dd>    குழைத்து மார்பொழுத; <br/>
சங்கையி லாதபணம் - தந்தே <br/>
<dd>  தழுவி மையல் செய்யும்; <br/>
பங்கமொன் றில்லாமல் - மகம் <br/>
<dd>   பார்த்திருந் தாற்போதும்; <br/>
மங்கள மாகுமடீ! - பின்னோர் <br/>
<dd>   வருத்த மில்லையடி! .                 ...        3 <br/>
----<br/>
<br/>
<b>16. கண்ணம்மா - என் காதலி - 1 <br/></b>
     (காட்சி வியப்பு) <br/>
<br/>
 செஞ்சுருட்டி - ஏகதாளம் <br/>
ரசங்கள் : சிருங்காரம், அற்புதம்<br/>
<br/>
சுட்டும் விழிச்சுடர் தான், - கண்ணம்மா! <br/>
<dd>   சூரிய சந்திர ரோ? <br/>
வட்டக் கரிய விழி, - கண்ணம்மா! <br/>
<dd>  வானக் கருமை கொல்லோ? <br/>
பட்டுக் கருநீலப் - புடவை <br/>
<dd>   பதித்த நல் வயிரம் <br/>
நட்ட நடு நிசியில் - தெரியும் <br/>
<dd>   நக்ஷத் திரங்க ளடீ!                  ...        1 <br/>
<br/>
சோலை மல ரொளியோ - உனது <br/>
<dd>   சுந்தரப் புன்னகை தான் <br/>
நீலக் கடலலையே - உனது <br/>
<dd>   நெஞ்சி லலைக ளடீ! <br/>
கோலக் குயி லோசை - உனது <br/>
<dd>   குரலி னிமை யடீ! <br/>
வாலைக் குமரி யடீ, - கண்ணம்மா! <br/>
<dd>  மருவக் காதல் கொண்டேன்.                  ...        2 <br/>
<br/>
சாத்திரம் பேசுகிறாய், - கண்ணம்மா! <br/>
<dd>    சாத்திர மேதுக் கடீ! <br/>
ஆத்திரங் கொண்டவர்க்கே, - கண்ணம்மா! <br/>
<dd>   சாத்திர முண்டோ  டீ! <br/>
மூத்தவர் சம்மதியில் - வதுவை <br/>
<dd>   முறைகள் பின்பு செய்வோம்; <br/>
காத்திருப் பேனோ டீ? - இதுபார், <br/>
<dd>    கன்னத்து முத்த மொன்று!                  ...        3 <br/>
----<br/>
<br/>
<b>17. கண்ணம்மா - என் காதலி - 2 <br/></b>
 (பின் வந்து நின்று கண் மறைத்தல்) <br/>
<br/>
  நாதநாமக்கிரியை - ஆதிதாளம் <br/>
சிருங்கார ரசம்<br/>
<br/>
மாலைப் பொழுதிலொரு மேடை மிசையே <br/>
<dd>   வானையும் கடலையும் நோக்கி யிருந்தேன்; <br/>
மூலைக் கடலினையவ் வான வளையம் <br/>
<dd>   முத்தமிட் டேதழுவி முகிழ்த்தல் கண்டேன்; <br/>
நீல நெருக்கிடையில் நெஞ்சு செலுத்தி, <br/>
<dd>  நேரங் கழிவ திலும் நினைப்பின்றியே <br/>
சாலப் பலபல நற் பகற்கனவில் <br/>
<dd>   தன்னை மறந்தலயந் தன்னில் இருந்தேன்.                 ...        1 <br/>
<br/>
ஆங்கப் பொழுதிலென் பின்பு றத்திலே, <br/>
<dd>   ஆள்வந்து நின்றெனது கண்ம றைக்கவே, <br/>
பாங்கினிற் கையிரண்டுந் தீண்டி யறிந்தேன். <br/>
<dd>  பட்டுடை வீசுகமழ் தன்னி லறிந்தேன், <br/>
ஓங்கிவரு முவகை யூற்றி லறிந்தேன்; <br/>
<dd>   ஒட்டுமி ரண்டுளத்தின் தட்டி லறிந்தேன்; <br/>
''வாங்கி விடடிகையை யேடி கண்ணம்மா! <br/>
<dd>  மாய மெவரிடத்தில்?'' என்று மொழிந்தேன். .                 ...        2 <br/>
<br/>
சிரித்த ஒலியிலவள் கைவி லக்கியே <br/>
<dd>    திருமித் தழுவி ''என்ன செய்தி சொல்'' என்றேன்; <br/>
''நெரித்த திரைக்கடலில் என்ன கண்டிட்டாய்? <br/>
<dd>  நீல விசும்பினிடை என்ன கண்டிட்டாய்? <br/>
திரித்த நுரையினிடை என்ன கண்டிட்டாய்? <br/>
<dd>  சின்னக் குமிழிகளில் என்ன கண்டிட்டாய்? <br/>
பிரித்துப் பிரித்துநிதம் மேகம் அளந்தே <br/>
<dd>    பெற்ற நலங்கள் என்ன? பேசுதி'' என்றாள்.                  ...        3 <br/>
<br/>
''நெரித்த திரைக்கடலில் நின்முகங் கண்டேன்; <br/>
<dd>    நீல விசும்பினிடை நின்முகங் கண்டேன்; <br/>
திரித்த நுரையினிடை நின்முகங் கண்டேன்; <br/>
<dd>    சின்னக் குமிழிகளில் நின்முகங் கண்டேன்; <br/>
பிரித்துப் பிரித்துநிதம் மேகம் அளந்தே <br/>
<dd>   பெற்றுதுன் முகமன்றிப் பிறிதொன் றில்லை; <br/>
சிரித்த ஒலியினிலுன் கைவி லக்கியே, <br/>
<dd>   திருமித் தழுவியதில் நின்முகங் கண்டேன்''.                  ...        4 <br/>
-----<br/>
<br/>
<b>18. கண்ணம்மா - என் காதலி - 3 <br/></b>
(முகத்திரை களைத்தல்) <br/>
<br/>
 நாதநாமக்கிரியை - ஆதிதாளம் <br/>
 சிருங்கார ரசம்<br/>
<br/>
தில்லித் துருக்கர் செய்த வழக்கமடி! - பெண்கள் <br/>
<dd>    திரையிட்டு முகமலர் மறைத்து வைத்தல்; <br/>
வல்லி யிடையினையும் ஓங்கி முன்னிற்கும் - இந்த <br/>
<dd>   மார்பையும் மூடுவது சாத்திரங் கண்டாய்; <br/>
வல்லி யிடையினையும் மார்பு ரண்டையும் - துணி <br/>
<dd>    மறைத்தத னாலழகு மறைந்த தில்லை; <br/>
சொல்லித் தெரிவ தில்லை, மன்மதக்கலை - முகச் <br/>
<dd>   சோதி மறைத்துமொரு காதலிங் குண்டோ ?                  ...        1 <br/>
<br/>
ஆரியர் முன்னெறிகள் மேன்மை யென் கிறாய் - பண்டை <br/>
<dd>    ஆரியப் பெண்களுக்குத் திரைகள் உண்டோ ? <br/>
ஓரிரு முறைகண்டு பழகிய பின் - வெறும் <br/>
<dd>   ஒப்புக்குக் காட்டுவதிந் நாண மென்னடீ? <br/>
யாரிருந் தென்னை யிங்கு தடுத்திடுவார் - வலு <br/>
<dd>   வாக முகத்திரையை அகற்றி விட்டால்? <br/>
காரிய மில்லையடி வீண்ட சப்பிலே - கனி <br/>
<dd>  கண்டவன் தோலுரிக்கக் காத்தி ருப்பனோ?                  ...        2 <br/>
------<br/>
<br/>
<b>19. கண்ணம்மா - என் காதலி - 4 <br/></b>
 (நாணிக் கண் புதைத்தல்) <br/>
<br/>
 நாதநாமக்கிரியை - ஆதிதாளம் <br/>
 சிருங்கார ரசம்<br/>
<br/>
மன்னர் குலத்தினிடைப் பிறந்தவளை - இவன் <br/>
<dd>    மருவ நிகழ்ந்ததென்று நாண முற்றதோ? <br/>
சின்னஞ் சிறுகுழந்தை யென்ற கருத்தோ? - இங்கு <br/>
<dd>    செய்யத் தகாதசெய்கை செய்தவ ருண்டோ ? <br/>
வன்ன முகத்திரையைக் களைந்தி டென்றேன் - நின்றன் <br/>
<dd>   மதங்கண்டு துகிலினை வரிதுரிந்தேன். <br/>
என்ன கருத்திலடி கண்புதைக்கிறாய்? - எனக் <br/>
<dd>    கெண்ணப் படுவதில்லை யேடி கண்ணம்மா!                  ...        1 <br/>
<br/>
கன்னி வயதிலுனைக் கண்டதில்லையோ? - கன்னங் <br/>
<dd>   கன்றிச் சிவக்கமுத்த மிட்ட தில்லையோ! <br/>
அன்னிய மகாநம்முள் எண்ணுவதில்லை - இரண் <br/>
<dd>   டாவிவயுமொன் றாகுமெனக் கொண்ட தில்லையோ? <br/>
பன்னிப் பலவுரைகள் சொல்லுவ தென்னே? - துகில் <br/>
<dd>   பறித்தவள் கைப்பறிக்கப் பயங்கொள்வனோ? <br/>
என்னைப் புறமெனவுங் கருதுவதோ? - கண்கள் <br/>
<dd>   இரண்டினில் ஒன்றையொன்று கண்டு வெள்குமோ?                  ...        2 <br/>
<br/>
நாட்டினிற் பெண்களுக்கு நாயகர் சொல்லும் - சுவை <br/>
<dd>   நைந்த பழங்கதைகள் நானுரைப்பதோ? <br/>
பாட்டுஞ் சுதியு மொன்று கலந்திடுங்கால் - தம்முள் <br/>
<dd>   பன்னி உபசரணை பேசுவ துண்டோ ? <br/>
நீட்டுங் கதிர்களொடு நிலவு வந்தே - விண்ணை <br/>
<dd>   நின்று புகழ்ந்து விட்டுப் பின்மருவுமோ? <br/>
மூட்டும் விறகிளையச் சோதி கவ்வுங்கால் - அவை <br/>
<dd>  முன்னுப சாரவகை மொழிந்திடுமோ?                  ...        3 <br/>
<br/>
சாத்திரக் காரரிடம் கேட்டு வந்திடேன்; - அவர் <br/>
<dd>    சாத்திரஞ் சொல்லியதை நினக்குரைப்பேன்; <br/>
நேற்று முன்னாளில் வந்து உறவன்றடீ! - மிக <br/>
<dd>   நெடும்பண்டைக் காலமுதற் சேர்ந்து வந்ததாம். <br/>
போற்றுமி ராமனென முன்புதித்தனை, - அங்கு <br/>
<dd>    பொன்மிதிலைக் கரசன் பூமடந்தை நான்;  <br/>
ஊற்றுமு தென்னவொரு வேய்ங்குழல் கொண்டோ ன்- கண்ணன் <br/>
<dd>   உருவம் நினக்கமையப் பார்த்தன் அங்கு நான்.                  ...        4 <br/>
<br/>
முன்னை மிகப்பழமை இரணியனாம் - எந்தை <br/>
<dd>   மூர்க்கந் தவிர்க்க வந்த நரசிங்கன் நீ; <br/>
பின்னையொர் புத்தனென நான் வளர்ந்திட்டேன் - ஒளிப் <br/>
<dd>   பெண்மை அசோதரையென் றுன்னை யெய்தினேன். <br/>
சொன்னவர் சாத்திரத்தில் மிக வல்லர்காண்; - அவர் <br/>
<dd>   சொல்லிற் பழுதிருக்கக் காரண மில்லை; <br/>
இன்னுங் கடைசிவரை ஒட்டிருக்குமாம்; - இதில் <br/>
<dd>  ஏதுக்கு நாணமுற்றுக் கண்புதைப்பதே?                  ...        5 <br/>
----<br/>
<br/>
<b>20. கண்ணம்மா - என் காதலி - 5 <br/></b>
 (குறிப்பிடம் தவறியது) <br/>
<br/>
 செஞ்சுருட்டி - ஆதி தாளம் <br/>
 சிருங்கார ரசம்<br/>
<br/>
தீர்த்தக் கரையினிலே - தெற்கு மூலையில் <br/>
<dd>     செண்பகத் தோட்டத்திலே, <br/>
பார்த்திருந்தால் வருவேன் - வெண்ணிலாவிலே <br/>
<dd>   பாங்கியோ டென்று சொன்னாய். <br/>
வார்த்தை தவறிவிட்டாய் - அடி கண்ணம்மா! <br/>
<dd>   மார்பு துடிக்கு தடீ! <br/>
பார்த்த விடத்திலெல்லாம் - உன்னைப்போலவே <br/>
<dd>   பாவை தெரியு தடீ!                  ...        1 <br/>
<br/>
மேனி கொதிக்கு தடீ! - தலை சுற்றியே <br/>
<dd>    வேதனை செய்கு தடீ! <br/>
வானி லிடத்தை யெல்லாம் - இந்த வெண்ணிலா <br/>
<dd>   வந்து தழுவுது பார்! <br/>
மோனத் திருக்கு தடீ! இந்த வையகம் <br/>
<dd>   மூழ்கித் துயிலினிலே, <br/>
நானொருவன் மட்டிலும் - பிரி வென்பதோர் <br/>
<dd>  நகரத் துழலுவதோ?                  ...        2 <br/>
<br/>
கடுமை யுடைய தடீ! - எந்த நேரமும் <br/>
<dd>   காவலுன் மாளிகையில்; <br/>
அடிமை புகுந்த பின்னும் - எண்ணும்போது நான் <br/>
<dd>  அங்கு வருவதற் கில்லை; <br/>
கொடுமை பொறுக்க வில்லை - கட்டுங் காவலும் <br/>
<dd>   கூடிக் கிடக்கு தங்கே; <br/>
நடுமை யரசி யவள் - எதற்காகவோ <br/>
<dd>   நாணிக் குலைந்திடுவாள்.                  ...        3 <br/>
<br/>
கூடிப் பிரியாமலே - ஓரி ரவெலாம் <br/>
<dd>   கொஞ்சிக் குலவி யங்கே, <br/>
ஆடி விளை யாடியே, - உன்றன் மேனியை   <br/>
<dd>   ஆயிரங்கோடி முறை <br/>
நாடித் தழுவி மனக் - குறை தீர்ந்து நான் <br/>
<dd>  நல்ல களி யெய்தியே, <br/>
பாடிப் பரவசமாய் - நிற்கவே தவம் <br/>
<dd>  பண்ணிய தில்லை யடி!                  ...        4 <br/>
----<br/>
<br/>
<b>21. கண்ணம்மா - என் காதலி - 6 <br/></b>
 யோகம்<br/>
<br/>
பாயு மொளி நீ யெனக்குப் பார்க்கும் விழி நானுனக்கு; <br/>
தோயும் மது நீ யெனக்குத் தும்பியடி நானுனக்கு; <br/>
வாயுரைக்க வருகுதில்லை, வாழிநின்றன் மேன்மை யெல்லாம்; <br/>
தூயசுடர் வானொளியே! சூறையமுதே! கண்ணம்மா!                  ...        1 <br/>
<br/>
வீணையடி நீ யெனக்கு, மேவும் விரல் நானுனக்கு; <br/>
பூணும் வடம் நீ யெனக்கு, புது வயிரம் நானுனக்கு; <br/>
காணுமிடந்தோறு நின்றன் கண்ணி னொளி வீசுதடி! <br/>
மாணுடைய பேரரசே! வாழ்வு நிலையே! கண்ணம்மா!                  ...        2 <br/>
<br/>
வான மழை நீ யெனக்கு, வண்ணமயில் நானுனக்கு; <br/>
பான மடி நீ யெனக்குப் பாண்டமடி நானுனக்கு; <br/>
ஞான வொளி வீசுதடி, நங்கை நின்றன் சோதிமுகம்; <br/>
ஊனமறு நல்லழகே! ஊறு சுவையே கண்ணம்மா!                  ...        3 <br/>
<br/>
வெண்ணிலவு நீ யெனக்கு, மேவு கடல் நானுனக்கு; <br/>
பண்ணுசுதி நீ யெனக்குப் பாட்டினிமை நானுனக்கு; <br/>
எண்ணியெண்ணிப் பார்த்திடிலோர் எண்ணமிலை நின்சுவைக்கே; <br/>
கண்ணின் மணி போன்றவளே! கட்டியமுதே! கண்ணம்மா!                  ...        4 <br/>
<br/>
வீசு கமழ் நீ யெனக்கு, விரியுமலர் நானுனக்கு; <br/>
பேசுபொருள் நீ யெனக்குப் பேணு மொழி நானுனக்கு; <br/>
நேசமுள்ள வான்சுடரே! நின்னழகை யேதுரைப்பேன்? <br/>
ஆசை மதுவே, கனியே, அள்ளு சுவையே கண்ணம்மா! .                 ...        5 <br/>
<br/>
காதலடி நீ யெனக்குக் காந்தமடி நானுனக்கு; <br/>
வேதமடி நீ யெனக்கு, வித்தையடி நானுனக்கு; <br/>
போதமுற்ற போதியிலே பொங்கிவருந் தீஞ்சுவையே! <br/>
நாதவடி வானவளே! நல்ல உயிரே கண்ணம்மா! .                 ...        6 <br/>
<br/>
நல்லவுயிர் நீ யெனக்கு, நாடியடி நானுனக்கு; <br/>
செல்வமடி நீ யெனக்கு, சேம நிதி நானுனக்கு; <br/>
எல்லையற்ற பேரழகே! எங்கும் நிறை பொற்சுடரே! <br/>
முல்லை நிகர் புன்னகையாய்! மோதுமின்பமே! கண்ணம்மா!                  ...        7 <br/>
<br/>
தரையடி நீ யெனக்குத் தண்மதியம் நானுனக்கு; <br/>
வீரமடி நீ யெனக்கு, வெற்றியடி நானுனக்கு; <br/>
தாரணியில் வானுலகில் சார்ந்திருக்கும் இன்பமெல்லாம் <br/>
ஓருருவமாய்ச் சமைத்தாய்! உள்ளமுதே! கண்ணம்மா!                  ...        8 <br/>
-----<br/>
<br/>
<b>22. கண்ணன் - என் ஆண்டான் <br/></b>
<br/>
புன்னாகவராளி - திஸ்ர ஏகதாளம் <br/>
 ரசங்கள்: அற்புதம், கருணை<br/>
<br/>
தஞ்ச முலகினில் எங்கணு மின்றித் <br/>
<dd>    தவித்துத் தடுமாறி, <br/>
பஞ்சைப் பறையன் அடிமை புகுந்தேன், <br/>
<dd>   பார முனக் காண்டே! <br/>
<dd>   ஆண்டே! - பாரமுனக் காண்டே!                  ...        1 <br/>
<br/>
துன்பமும் நோயும் மிடிமையுந் தீர்த்துச் <br/>
<dd>   சுகமருளல் வேண்டும்; <br/>
அன்புடன் நின்புகழ் பாடிக்குதித்து நின் <br/>
<dd>   ஆணை வழி நடப்பேன்; <br/>
<dd>   ஆண்டே! - ஆணைவழி நடப்பேன்.                  ...        2 <br/>
<br/>
சேரி முழுதும் பறையடித் தேயருட் <br/>
<dd>   சீர்த்திகள் பாடிடுவேன்; <br/>
பேரிகை கொட்டித் திசைக ளதிரநின் <br/>
<dd>    பெயர் முழக்கிடுவேன்; <br/>
<dd>    ஆண்டே! - பெயர் முழக்கிடுவேன்.                   ...        3 <br/>
<br/>
பண்ணைப் பறையர் தங் கூட்டத்தி லேயிவன் <br/>
<dd>    பாங்கிய மோங்கி விட்டான்; <br/>
கண்ண னடிமை யிவனெனுங் கீர்த்தியில் <br/>
<dd>    காதலுற் றிங்கு வந்தேன்; <br/>
<dd>     ஆண்டே! - காதலுற் றிங்குவந்தேன்.                  ...        4 <br/>
<br/>
காடு கழனிகள் காத்திடுவேன், நின்றன் <br/>
<dd>  காலிகள் மேய்த்திடுவேன்; <br/>
பாடுபடச் சொல்லிப் பார்த்ததன் பின்னரென் <br/>
<dd>   பக்குவஞ் சொல்லாண்டே! <br/>
<dd>    ஆண்டே! - பக்குவஞ் சொல்லாண்டே!                  ...        5 <br/>
<br/>
தோட்டங்கள் கொத்திச் செடிவளர்க்கச் சொல்லிச் <br/>
<dd>   சோதனை போடாண்டே! <br/>
காட்டு மழைக்குறி தப்பிச் சொன்னா லெனைக் <br/>
<dd>  கட்டியடி யாண்டே! <br/>
<dd>    ஆண்டே! - கட்டியடி யாண்டே!                  ...        6 <br/>
<br/>
பெண்டு குழந்தைகள் கஞ்சி குடித்துப் <br/>
<dd>   பிழைத்திட வேண்டுமையே! <br/>
அண்டை யலுக்கென் னாலுப காரங்கள் <br/>
<dd>   ஆகிட வேண்டுமையே! <br/>
<dd>   உபகாரங்கள் - ஆகிட வேண்டுமையே!                  ...        7 <br/>
<br/>
மானத்தைக் காக்கவோர் நாலுமுழத்துணி <br/>
<dd>   வாங்கித் தரவேணும்! <br/>
தானத்துக்குச் சில வேட்டிகள் வாங்கித் <br/>
<dd>    தரவுங் கடனாண்டே! <br/>
<dd>   சில வேட்டி - தரவுங் கடனாண்டே.                  ...        8 <br/>
<br/>
ஒன்பது வாயிற் குடிலினைச் சுற்றி <br/>
<dd>  யொருசில பேய்கள் வந்தே <br/>
துன்பப் படுத்துது மந்திரஞ் செய்து <br/>
<dd>  தொலைத்திட வேண்டுமையே! <br/>
<dd>   பகையாவுந் - தொலைத்திட வேண்டுமையே!                  ...        9 <br/>
<br/>
பேயும் பிசாசுந் திருடரு மென்றன் <br/>
<dd>    பெயரினைக் கேட்டளவில், <br/>
வாயுங் கையுங்கட்டி அஞ்சி நடக்க <br/>
<dd>   வழி செய்ய வேண்டுமையே! <br/>
<dd>   தொல்லைதீரும் - வழிசெய்ய வேண்டுமையே!                  ...        10 <br/>
-----<br/>
<br/>
<b>23. கண்ணம்மா - எனது குலதெய்வம் <br/></b>
<br/>
 ராகம் - புன்னாகவராளி <br/>
 பல்லவி<br/>
<br/>
நின்னைச் சரணடைந்தேன்! - கண்ணம்மா! <br/>
நின்னைச் சரணடைந்தேன்! <br/>
<br/>
1.<br/>
பொன்னை உயர்வைப் புகழை விரும்பிடும் <br/>
என்னைக் கவலைகள் தின்னத் தகாதென்று                  ...        (நின்னை) <br/>
<br/>
2.<br/>
மிடிமையும் அச்சமும் மேவியென் நெஞ்சில் <br/>
குடிமை புகுந்தன, கொன்றவைபோக் கென்று .                 ...        (நின்னை) <br/>
<br/>
3.<br/>
தன்செய லெண்ணித் தவிப்பது தீர்ந்திங்கு <br/>
நின்செயல் செய்து நிறைவு பெறும்வளம்                  ...        (நின்னை) <br/>
<br/>
4.<br/>
துன்ப மினியில்லை, சோர்வில்லை, தோற்பில்லை, <br/>
அன்பு நெறியில் அறங்கள் வளர்த்திட                  ...        .(நின்னை) <br/>
<br/>
5.<br/>
நல்லது தீயது நாமறியோம்!  அன்னை! <br/>
நல்லது நாட்டுக! தீமையை ஓட்டுக!                  ...        (நின்னை) <br/>
<hr/>
<h3>
 குயில் பாட்டு</h3>
<br/>
<b>  1. குயில்<br/></b>
<br/>
காலை யிளம்பரிதி வீசுங் கதிர்களிலே <br/>
நீலக் கடலோர் நெருப்பெதிரே சேர்மணிபோல் <br/>
மோகனமாஞ் சோதி பொருந்தி முறைதவறா <br/>
வேகத் திரைகளினால் வேதப் பொருள்பாடி <br/>
வந்து தழுவும் வளஞ்சார் கரையுடைய          ...   5 <br/>
<br/>
செந்தமிழ்த் தென்புதுவை யென்னுந் திருநகரின் <br/>
மேற்கே, சிறுதொலையில் மேவுமொரு மாஞ்சோலை, <br/>
நாற்கோணத் துள்ளபல நத்தத்து வேடர்களும் <br/>
வந்து பறவைசுட வாய்ந்த பெருஞ்சோலை; - <br/>
அந்தமாஞ் சோலை யதனிலோர் காலையிலே,          ...   10 <br/>
<br/>
வேடர் வாராத விருந்துத் திருநாளில், <br/>
பேடைக் குயிலொன்று பெட்புறவோர் வான்கிளையில் <br/>
வீற்றிருந்தே, ஆண்குயில்கள் மேனி புளகமுற, <br/>
ஆற்ற லழிவுபெற, உள்ளத் தனல் பெருக, <br/>
சோலைப் பறவையெல்லாம் சூழ்ந்து பரவசமாய்க்          ...   15 <br/>
<br/>
காலைக் கடனிற் கருத்தின்றிக் கேட்டிருக்க, <br/>
இன்னமுதைக் காற்றினிடை எங்குங் கலந்ததுபோல், <br/>
மின்னற் சுவைதான் மெலிதாய் மிகவினிதாய் <br/>
வந்து பரவுதல்போல், வானத்து மோகினியாள் <br/>
இந்தவுரு வெய்தித்தான் ஏற்றம் விளங்குதல்போல்,        ...   20 <br/>
<br/>
இன்னிசைத் தீம்பாடல் இசைத்திருக்கும் விந்தைதனை <br/>
முன்னிக் கவிதைவெறி மூண்டே நனவழியப் <br/>
பட்டப் பகலிலே பாவலர்க்குத் தோன்றுவதாம் <br/>
நெட்டைக் கனவின் நிகழ்ச்சியிலே - கண்டேன் யான். <br/>
கன்னிக் குயிலொன்று காவிடத்தே  பாடியதோர்          ...   25 <br/>
<br/>
இன்னிசைப் பாட்டினிலே யானும் பரவசமாய், <br/>
''மனிதவுரு  நீங்கிக் குயிலுருவம் வாரோதோ? <br/>
இனிதிக் குயிற்பேட்டை என்றும் பிரியாமல், <br/>
காதலித்துக் கூடிக் களியுடனே வாழோமோ? <br/>
நாதக் கனலிலே நம்முயிரைப் போக்கோமோ?''         ...   30 <br/>
<br/>
என்றுபல வெண்ணி ஏக்கமுறப் பாடிற்றால். <br/>
அன்றுநான் கேட்டது அமரர்தாங் கேட்பாரோ? <br/>
குக்குக்கூ வென்று குயில்பாடும் பாட்டினிலே <br/>
தொக்க பொருளெல்லாம் தோன்றியதென் சிந்தைக்கே; <br/>
அந்தப் பொருளை அவனிக் குரைத்திடுவேன்;          ...   35<br/>
விந்தைக் குரலுக்கு, மேதினியீர், என்செய்கேன்! <br/>
<br/>
-----------<br/>
<b>2. குயிலின் பாட்டு <br/></b>
ராகம் - சங்கராபரணம்  தாளம் - ஏக தாளம்)<br/>
<br/>
ஸ்வரம்: ''ஸகா - ரிமா - காரீ <br/>
பாபாபாபா - மாமாமாமா <br/>
ரீகா - ரிகமா - மாமா'' <br/>
<br/>
சந்த பேதங்களுக்குத் தக்கபடி மாற்றிக் கொள்க. <br/>
<br/>
காதல், காதல், காதல், <br/>
காதல் போயிற் காதல் போயிற் <br/>
சாதல், சாதல், சாதல்.          ...   (காதல்) <br/>
<br/>
1. <br/>
அருளே யாநல் லொளியே; <br/>
ஒளிபோ மாயின், ஒளிபோ மாயின், <br/>
இருளே, இருளே, இருளே.          ...   (காதல்) <br/>
<br/>
2. <br/>
இன்பம், இன்பம், இன்பம்; <br/>
இன்பத் திற்கோ ரெல்லை காணில், <br/>
துன்பம், துன்பம், துன்பம்.           ...   (காதல்) <br/>
<br/>
3. <br/>
நாதம், நாதம், நாதம்; <br/>
நாதத் தேயோர் நலிவுண் டாயின், <br/>
சேதம், சேதம், சேதம்.          ...   (காதல்) <br/>
<br/>
4. <br/>
தாளம், தாளம், தாளம்; <br/>
தாளத் திற்கோர் தடையுண் டாயின், <br/>
கூளம், கூளம், கூளம்.           ...   (காதல்) <br/>
<br/>
5. <br/>
பண்ணே, பண்ணே, பண்ணே; <br/>
பண்ணிற் கேயோர் பழுதுண் டாயின். <br/>
மண்ணே, மண்ணே, மண்ணே.         ...   (காதல்) <br/>
<br/>
6. <br/>
புகழே, புகழே, புகழே; <br/>
புகழுக் கேயோர் புரையுண் டாயின், <br/>
இகழே, இகழே, இகழே.          ...   (காதல்) <br/>
<br/>
7. <br/>
உறுதி, உறுதி, உறுதி; <br/>
உறுதிக் கேயோர் உடைவுண் டாயின், <br/>
இறுதி, இறுதி, இறுதி.           ...   (காதல்) <br/>
<br/>
8. <br/>
கூடல், கூடல், கூடல் <br/>
கூடிப் பின்னே குமரன் போயின், <br/>
வாடல், வாடல், வாடல்.            ...   (காதல்) <br/>
<br/>
9. <br/>
குழலே, குழலே, குழலே; <br/>
குழலிற் கீறல் கூடுங்காலை, <br/>
விழலே, விழலே, விழலே.          ...   (காதல்) <br/>
<br/>
------------------<br/>
<b>3. குயிலின் காதற் கதை<br/></b>
<br/>
மோகனப் பாட்டு முடிவுபெறப் பாரெங்கும் <br/>
ஏக மவுன மியன்றதுகாண்; மற்றதிலோர் <br/>
இன்ப வெறியுந் துயரும் இணைந்தனவால். <br/>
பின்புநான் பார்க்கப் பெடைக்குயிலஃ தொன்றல்லால் <br/>
மற்றைப் பறவை மறைந்தெங்கோ போகவுமிவ்           ...   5 <br/>
<br/>
ஒற்றைக் குயில் சோக முற்றுத் தலைகுனிந்து <br/>
வாடுவது கண்டேன். மரத்தருகே போய்நின்று, <br/>
''பேடே! திரவியமே! பேரின்பப் பாட்டுடையாய்! <br/>
ஏழுலகம் இன்பத்தீ ஏற்றுந் திறனுடையாய்! <br/>
பீழையுனக் கெய்தியதென்? பேசாய்!'' எனக் கேட்டேன்.       ...   10 <br/>
<br/>
மாயக் குயிலதுதான் மானுடவர் பேச்சினிலோர் <br/>
மாயச்சொல் கூற மனந் தீயுற நின்றேன்.<br/>
''காதலை வேண்டிக் கரைகின்றேன், இல்லை யெனில் <br/>
சாதலை வேண்டிக் தகிக்கின்றேன்'' என்றதுவால், <br/>
''வானத்துப் புள்ளெல்லாம் மையலுறப் பாடுகிறாய்.          ...   15 <br/>
<br/>
ஞானத்திற் புட்களிலும் நன்கு சிறந்துள்ளாய், <br/>
காதலர்நீ யெய்துகிலாக் காரணந்தான் யா'' தென்றேன். <br/>
வேதனையும் நாணும் மிகுந்த குரலினிலே <br/>
கானக் குயிலிக் கதைசொல்ல லாயிற்று:- <br/>
''மானக் குலைவும் வருத்தமுநான் பார்க்காமல்,           ...   20 <br/>
<br/>
உண்மை முழுதும் உரைத்திடுவேன் மேற்குலத்தீர்! <br/>
பெண்மைக் கிரங்கிப் பிழைபொறுத்தல் கேட்கின்றேன் <br/>
அறிவும் வடிவுங் குறுகி, அவனியிலே <br/>
சிறியதொரு புள்ளாய்ச் சிறியேன் பிறந்திடினும், <br/>
தேவர் கருணையிலோ தெய்வச் சினத்தாலோ           ...   25 <br/>
<br/>
யாவர் மொழியும் எளிதுணரும் பேறு பெற்றேன்; <br/>
மானுடவர் நெஞ்ச வழக்கெல்லாந் தேர்ந்திட்டேன்: <br/>
கானப் பறவை கலகலெனும் ஓசையிலும், <br/>
காற்று மரங்களிடைக் காட்டும் இசைகளிலும், <br/>
ஆற்று நீரோசை அருவி யொலியினிலும்,           ...   30 <br/>
<br/>
நீலப் பெருங்கடலெந் நேரமுமே தானிசைக்கும் <br/>
ஓலத் திடையே உதிக்கும் இசையினிலும், <br/>
மானுடப் பெண்கள் வளமொரு காதலினால் <br/>
ஊனுருகப் பாடுவதில் ஊறிடுந்தேன் வாரியிலும், <br/>
ஏற்றநீர்ப் பாட்டின் இசையினிலும், நெல்லிடிக்குங்           ...   35 <br/>
<br/>
கோற்றொடியார் குக்குவெனக் கொஞ்சும் ஒலியினிலும் <br/>
கண்ண மிடிப்பார்தஞ் சுவைமிகுந்த பண்களிலும் <br/>
பண்ணை மடவார் பழகு பல பாட்டினிலும் <br/>
வட்டமிட்டுப் பெண்கள் வளைக்கரங்கள் தாமொலிக்கக் <br/>
கொட்டி யிசைத்திடுமோர் கூட்டமுதப் பாட்டினிலும்,           ...   40 <br/>
<br/>
வேயின் குழலோடு வீணைமுதலா மனிதர் <br/>
வாயினிலுங் கையாலும் வாசிக்கும் பல்கருவி <br/>
நாட்டினிலுங் காட்டினிலும் நாளெல்லாம் நன்றொலிக்கும் <br/>
பாட்டினிலும், நெஞ்சைப் பறிகொடுத்தேன் பாவியேன். <br/>
நாவும் மொழிய நடுக்கமுறும் வார்த்தைகளைப்          ...   45 <br/>
<br/>
பாவிமனந் தானிறுகப் பற்றிநிற்ப தென்னையோ? <br/>
நெஞ்சத்தே தைக்க நெடுநோக்கு நோக்கிடுவீர். <br/>
மஞ்சரே, என்றன் மனநிகழ்ச்சி காணீரோ? <br/>
காதலை வேண்டிக் கரைகின்றேன், இல்லையெனில், <br/>
சாதலைத் வேண்டித் தவிக்கின்றேன்'' என்றதுவே.           ...   50 <br/>
<br/>
சின்னக் குயிலிதனைச் செப்பியவப் போழ்தினிலே, <br/>
என்னைப் புதியதோர் இன்பச் சுரங்கவர, <br/>
உள்ளத் திடையும் உயிரிடையும் ஆங்கந்தப் <br/>
பிள்ளைக் குயிலினதோர் பேச்சன்றி வேறற்றேன்; <br/>
''காதலோ காதலினிக் காதல் கிடைத்திலதேல்          ...   55 <br/>
<br/>
சாதலோ சாதல்'' எனச் சாற்றுமொரு பல்லவியென் <br/>
உள்ளமாம் வீணைதனில், உள்ளவீ டத்தனையும் <br/>
விள்ள ஒலிப்பதால் வேறொர் ஒலியில்லை. <br/>
சித்தம் மயங்கித் திகைப்பொடுநான் நின்றிடவும், <br/>
அத்தருணத் தேபறவை யத்தனையுந் தாந்திரும்பிச்           ...   60 <br/>
<br/>
சோலைக் கிளையிலெலாந் தோன்றி யொலித்தனவால், <br/>
நீலக் குயிலும் நெடிதுயிர்த்தாங் கிஃதுரைக்கும், <br/>
'காதல் வழிதான் கரடுமுர டாமென்பார்; <br/>
சோதித் திருவிழியீர்! துன்பக் கடலினிலே <br/>
நல்லுதுறுதி கொண்டதோர் நாவாய்போல் வந்திட்டீர்;           ...   65 <br/>
<br/>
அல்லலற நும்மோ டளவாளாய் நான்பெறுமிவ் <br/>
வின்பத் தினுக்கும் இடையூறு மூண்டதுவே; <br/>
அன்பொடு நீரிங்கே அடுத்தநான் காநாளில் <br/>
வந்தருளல் வேண்டும், மறவாதீர், மேற்குலத்தீர்! <br/>
சிந்தை பறிகொண்டு செல்கின்றீர் வாரீரேல்,           ...   70 <br/>
<br/>
ஆவி தரியேன், அறிந்திடுவீர், நான் காநாள். <br/>
பாவியந்த நான்குநாள் பத்துயுகமாகக் கழிப்பேன்,<br/>
சென்று வருவீர், என்சிந்தை கொடுபோகின்றீர், <br/>
சென்று வருவீர்'' எனத் தேறாப் பெருந்துயரங் <br/>
கொண்டு சிறுகுயிருங் கூறி மறைந்ததுகாண்.           ...   75 <br/>
<br/>
------------------<br/>
<b>4. காதலோ காதல்!<br/></b>
<br/>
கண்டதொரு காட்சி கனவுநன வென்றறியேன், <br/>
எண்ணுதலுஞ் செய்யேன், இருபதுபேய் கொண்டவன்போல் <br/>
கண்ணும் முகமும் களியேறிக் காமனார் <br/>
அம்பு நுனிகள் அகத்தே அமிழ்ந்திருக்க, <br/>
கொம்புக் குயிலுருவங் கோடிபல கோடியாய்           ...   5 <br/>
<br/>
ஒன்றே யாதுவாய் உலகமெலாந் தோற்றமுற <br/>
சென்றே மனைபோந்து சித்தந் தனதின்றி, <br/>
நாளொன்று போவதற்கு நான்பட்ட பாடனைத்தும் <br/>
தாளம் படுமோ? தறுபடுமோ? யார் படுவார்? <br/>
நாளொன்று போயினது; நானு மெனதுயிரும்,           ...   10 <br/>
<br/>
நீளச்சிலை கொண்டு நின்றதொரு மன்மதனும் <br/>
மாயக் குயிலுமதன் மாமாயத் தீம்பாட்டும், <br/>
சாயைபோ லிந்திரமா சாலம்போல் வையமுமா <br/>
மிஞ்சி நின்றோம். ஆங்கு மறுநாள் விடிந்தவுடன், <br/>
(வஞ்சனை நான் கூறவில்லை) மன்மதனார் விந்தையால்,           ...   15 <br/>
<br/>
புத்திமனஞ் சித்தம் புலனொன் றறியாமல், <br/>
வித்தைசெயுஞ் சூத்திரத்தின் மேவுமொரு பொம்மை யென <br/>
காலிரண்டுங் கொண்டு கடுகவுநான் சோலையிலே <br/>
நீலிதனைக் காண வந்தேன், நீண்ட வழியினிலே <br/>
நின்றபொருள் கண்ட நினைவில்லை. சோலையிடைச்         ...   20 <br/>
<br/>
சென்றுநான் பார்க்கையிலே, செஞ்ஞாயிற் றொண்கதிரால் <br/>
பச்சைமர மெல்லாம் பளபளென என்னுளத்தின் <br/>
இச்சை யுணர்ந்தனபோல் ஈண்டும் பறவையெல்லாம் <br/>
வேறெங்கோ போயிருப்ப வெம்மைக் கொடுங்காதல் <br/>
மீறலெனைத் தான்புரிந்த விந்தைச் சிறுகுயிலைக்          ...   25 <br/>
<br/>
காணநான் வேண்டிக் கரைகடந்த வேட்கையுடன் <br/>
கோணமெலாஞ் சுற்றிமரக் கொம்பையெலாம் நோக்கி வந்தேன். <br/>
<br/>
-----------------<br/>
<b>5. குயிலும் குரங்கும்<br/></b>
<br/>
மற்றைநாட் கண்ட மரத்தே குயிலில்லை, <br/>
சுற்றுமுற்றும் பார்த்தும் துடித்து வருகையிலே - <br/>
வஞ்சனையே! பெண்மையே! மன்மதனாம் பொய்த்தேவே! <br/>
நெஞ்சகமே! தொல்விதியின் நீதியே! பாழுலகே! <br/>
கண்ணாலே நான்கண்ட காட்சிதனை என்னுரைப்பேன்!           ...   5 <br/>
<br/>
பெண்ணால் அறிவிழக்கும் பித்தரெலாங் கேண்மினோ! <br/>
காதலைப் போற்றுங் கவிஞரெலாங் கேண்மினோ! <br/>
மாதரெலாங் கேண்மினோ! வல்விதியே கேளாய் நீ! <br/>
மாயக் குயிலோர் மரக்கிளையின் வீற்றிருந்தே <br/>
பாயும் விழி நீர் பதைக்குஞ் சிறியபுடல்           ...   10 <br/>
<br/>
விம்மிப் பரிந்து சொலும் வெந்துயர்ச்சொல் கொண்டதுவாய் <br/>
அம்மவோ! மற்றாங்கோர் ஆண்குரங்கு தன்னுடனே <br/>
ஏதேதோ கூறி இரங்கும் நிலைகண்டேன். <br/>
தீதேது? நன்றேது? செய்கைத் தெளிவேது? <br/>
அந்தக் கணமே அதையுங் குரங்கினையும்           ...   15 <br/>
<br/>
சிந்தக் கருதி உடைவாளிற் கைசேர்த்தேன், <br/>
கொன்றுவிடு முன்னே குயிலுரைக்கும் வார்த்தைகளை <br/>
நின்று சற்றே கேட்பதற்கென் நெஞ்சம் விரும்பிடவும், <br/>
ஆங்கவற்றின் கண்ணில் அகப்படா வாறாருகே <br/>
ஓங்கு மரத்தின்பால் ஒளிந்துநின்று கேட்கையிலே,           ...   20 <br/>
<br/>
பேடைக் குயிலிதனைப் பேசியது: - ''வானரரே! <br/>
ஈடறியா மேன்மையழ கேய்ந்தவரே! பெண்மைதான் <br/>
எப்பிறப்புக் கொண்டாலும், ஏந்தலே! நின்னழகைத் <br/>
தப்புமோ? மையல் தடுக்குந் தரமாமோ? <br/>
மண்ணிலுயிர்க் கெல்லாந் தலைவரென மானிடரே,           ...   25 <br/>
<br/>
எண்ணிநின்றார் தம்மை; எனிலொருகால் ஊர்வகுத்தல், <br/>
கோயில், அரசு, குடிவகுப்புப் போன்ற சில <br/>
வாயிலிலே, அந்த மனிதர் உயர்வெனலாம். <br/>
மேனி யழகினிலும், விண்டுரைக்கும் வார்த்தையிலும் <br/>
கூனி யிருக்கும் கொலுநேர்த்தி தன்னிலுமே,           ...   30 <br/>
<br/>
வானரர்தஞ் சாதிக்கு மாந்தர் நிக ராவாரோ? <br/>
ஆன வரையும் அவர் முயன்று பார்த்தாலும், <br/>
பட்டுமயிர் மூடப்படாத தமதுடலை <br/>
எட்டுடையால் மூடி எதிருமக்கு வந்தாலும், <br/>
மீசையையும் தாடியையும் விந்தைசெய்து வானரர்தம்           ...   35 <br/>
<br/>
ஆசை முகத்தினைப் போல லாக்க முயன்றிடினும் <br/>
ஆடிக் குதிக்கும் அழகிலுமை நேர்வதற்கே <br/>
கூடிக் குதிக்கும் குதித்தாலும், கோபுரத்தில் <br/>
ஏறத் தெரியாமல் ஏணி வைத்துச் சென்றாலும், <br/>
வேறெத்தைச் செய்தாலும் வேகமுறப் பாய்வதிலே           ...   40 <br/>
<br/>
வானரர்போ லாவரோ? வாலுக்குப் போவதெங்கே? <br/>
ஈனமுறுங் கச்சை இதற்கு நிகராமோ? <br/>
பாகையிலே வாலிருக்கப் பார்த்ததுண்டு கந்தைபோல்; <br/>
வேகமுறத் தாவுகையில் வீசி எழுவதற்கே <br/>
தெய்வங் கொடுத்த திருவாலைப் போலாமோ?           ...   45 <br/>
<br/>
சைவசுத்த போசனமும் சாதுரியப் பார்வைகளும் - <br/>
வானரர் போற் சாதியொன்று மண்ணுலகின் மீதுளதோ? <br/>
வானரர் தம்முள்ளே மணிபோல் உமையடைந்தேன், <br/>
பிச்சைப் பறவைப் பிறப்பிலே தோன்றிடினும், <br/>
நிச்சயமா முன்புரிந்த நேமத் தவங்களினால்           ...   50 <br/>
<br/>
தேவரீர் காதல்பெறுஞ் சீர்த்தி கொண்டேன்; தம்மிடத்தே <br/>
ஆவலினாற் பாடுகின்றேன். ஆரியரே கேட்டருள்வீர்!'' <br/>
(வானரப் பேச்சினிலே மைக்குயிலி பேசியதை <br/>
யானறிந்து கொண்டுவிட்டேன், யாதோ ஒரு திறத்தால்) <br/>
    காதல், காதல் காதல்; <br/>
    காதல் போயிற் காதல் போயிற் <br/>
    சாதல், சாதல், சாதல். <br/>
    முதலியன (குயிலின் பாட்டு) <br/>
நீசக்குயிலும் நெருப்புச் சுவைக்குரலில்        ...   55 <br/>
<br/>
ஆசை ததும்பி அமுதூறப் பாடியதே: - <br/>
காட்டின் விலங்கறியும், கைக்குழந்தை தானறியும், <br/>
பாட்டின் சுவையதனைப் பாம்பறியும் என்றுரைப்பார். <br/>
வற்றற் குரங்கு மதிமயங்கிக் கள்ளினிலே <br/>
முற்றும் வெறிபோல் முழுவெறிகொண் டாங்ஙனே           ...   60 <br/>
<br/>
தாவிக் குதிப்பதுவுந் தாளங்கள் போடுவதும் <br/>
''ஆவி யுருகுதடி, ஆஹா ஹா'' என்பதுவும், <br/>
கண்ணைச் சிமிட்டுவதும், காலாலுங் கையாலும் <br/>
மண்ணைப் பிறாண்டியெங்கும் வாரியிறைப்பதுவும் <br/>
''ஆசைக் குயிலே! அரும் பொருளே! தெய்வதமே!           ...   65 <br/>
<br/>
பேச முடியாப் பெருங்காதல் கொண்டுவிட்டேன், <br/>
காதலில்லை யானாற் கணத்திலே சாதலென்றாய்; <br/>
காதலினாற் சாகுங் கதியினிலே தன்னை வைத்தாய், <br/>
எப்பொழுதும் நின்னை இனிப்பிரிவ தாற்றுகிலேன், <br/>
இப்போதே நின்னை முத்தமிட்டுக் களியுறுவேன்''           ...   70 <br/>
<br/>
என்றுபல பேசுவதும் என்னுயிரைப் புண்செயவே, <br/>
கொன்றுவிட எண்ணிக் குரங்கின்மேல் வீசினேன் <br/>
கைவாளை யாங்கே! கனவோ? நனவுகொலோ? <br/>
தெய்வ வலியோ? சிறு குரங்கென் வாளுக்குத் <br/>
தப்பி முகஞ்சுளித்துத் தாவி யொளித்திடவும்,           ...   75 <br/>
<br/>
ஒப்பிலா மாயத் தொருகுயிலுந் தான்மறைய, <br/>
சோலைப் பறவை தொகைதொகையாத் தாமொலிக்க, <br/>
மேலைச் செயலறியா வெள்ளறிவிற் பேதையேன் <br/>
தட்டுத் தடுமாறிச் சார்பனைத்துந் தேடியுமே, <br/>
குட்டிப் பிசாசக் குயிலையெங்கும் காணவில்லை.           ...   80 <br/>
<br/>
-----------------<br/>
<b>6. இருளும் ஒளியும்<br/></b>
<br/>
வான நடுவிலே மாட்சியுற ஞாயிறுதான் <br/>
மோனவொளி சூழ்ந்திடவும் மொய்ம்பிற் கொலுவிருந்தான், <br/>
மெய்யெல்லாஞ் சோர்வு விழியில் மயக்கமுற, <br/>
உய்யும் வழியுணரா துள்ளம் பதைபதைக்க, <br/>
நாணுந் துயரும் நலிவுறுத்த நான்மீண்டு           ...   5 <br/>
<br/>
பேணும்மனை வந்தேன்; பிரக்கினைபோய் வீழ்ந்துவிட்டேன், <br/>
மாலையிலே மூர்ச்சைநிலை மாறித் தெளிவடைந்தேன்; <br/>
நாலுபுறமுமெனை நண்பர் வந்து சூழ்ந்துநின்றார். <br/>
''ஏனடா மூர்ச்சையுற்றாய்? எங்கு சென்றாய்? ஏது செய்தாய்? <br/>
வானம் வெளிறுமுன்னே வைகறையி லேதனித்துச்            ...   10 <br/>
<br/>
சென்றனை என்கின்றாரச் செய்தி என்னே? ஊணின்றி <br/>
நின்றதென்னே?'' என்று நெரித்துவிட்டார் கேள்விகளை, <br/>
இன்னார்க் கிதுசொல்வ தென்று தெரியாமல், <br/>
''என்னாற் பலவுரைத்தல் இப்பொழுது கூடாதாம். <br/>
நாளை வருவீரேல் நடந்ததெலாஞ் சொல்வேன் இவ்            ...   15 <br/>
<br/>
வேளை எனைத்தனியே விட்டகல்வீர்'' என்றுரைத்தேன். <br/>
நண்பரெல்லாஞ் சென்றுவிட்டார்; நைந்துநின்ற தாயார்தாம் <br/>
உண்பதற்குப் பண்டம் உதவிநல்ல பால்கொணர்ந்தார், <br/>
சற்று விடாய்தீர்ந்து தனியே படுத்திருந்தேன்; <br/>
முற்றும் மறந்து முமுத்துயிலில் ஆழ்ந்து விட்டேன்.            ...   20 <br/>
<br/>
பண்டு நடந்ததனைப் பாடுகின்ற இப்பொழுதும், <br/>
மண்டு துயரரெனது மார்பை யெலாங் கவ்வுவதே! <br/>
ஓடித் தவறி உடையனவாம் சொற்களெலாம், <br/>
கூடி மதியிற் குவிந்திடுமாம் செய்தியெலாம், <br/>
நாசக் கதையை நடுவே நிறுத்திவிட்டுப்            ...   25 <br/>
<br/>
பேசு மிடைப் பொருளின் பின்னே மதிபோக்கிக் <br/>
கற்பனையும் வர்ணனையுங் காட்டிக் கதைவளர்க்கும் <br/>
விற்பனர்தஞ் செய்கை விதமுந் தெரிகிலன்யான், <br/>
மேலைக் கதையுரைக்க வெள்கிக் குலையுமனம், <br/>
காரைக் கதிரழகின் கற்பனைகள் பாடுகிறேன்.            ...   30 <br/>
<br/>
தங்க முருக்கித் தழல் கறைத்துத் தேனாக்கி <br/>
எங்கும் பரப்பியதோர் இங்கிதமோ? வான்வெளியைச் <br/>
சோதி கவர்ந்து சுடர்மயமாம் விந்தையினை <br/>
ஓதிப் புகழ்வார் உவமையொன்று காண்பாரோ? <br/>
கண்ணையினி தென்றுரைப்பார்; கண்ணுக்குக் கண்ணாகி           ...   35 <br/>
<br/>
விண்ணை அளக்கும்மொளி மேம்படுமோர் இன்பமன்றோ? <br/>
மூலத் தனிப்பொருளை மோனத்தே சிந்தை செய்யும் <br/>
மேலவரும் அஃதோர் விரியுமொளி என்பாரேல் <br/>
நல்லொளிக்கு வேறுபொருள் ஞாலமிசை யொப் புளதோ? <br/>
புல்லை நகையுறுத்திப் பூவை வியப்பாக்கி           ...   40 <br/>
<br/>
மண்ணைத் தெளிவாக்கி, நீரில் மலர்ச்சி தந்து <br/>
விண்ணை வெளியாக்கி விந்தைசெயுஞ் சோதியினைக் <br/>
காலைப் பொழுதினிலே கண்விழித்து நான்தொழுதேன். <br/>
நாலு புறத்துமுயிர் நாதங்க ளோங்கிடவும், <br/>
இன்பக் களியில் இயங்கும் புவிகண்டேன்.            ...   45 <br/>
துன்பக் கதையின் தொடருரைப்பேன், கேளீரோ! <br/>
<br/>
--------------<br/>
<b>7. குயிலும் மாடும்<br/></b>
<br/>
காலைத் துயிலெழுந்து, காலிரண்டு முன்போலே <br/>
சோலைக் கிழுத்திட, நான் சொந்தவுணர் வில்லாமே <br/>
சோலையினில் வந்துநின்று, சுற்றுமுற்றுந் தேடினேன். <br/>
கோலப் பறவைகளின் கூட்டமெலாங் காணவில்லை. <br/>
மூலையிலோர் மாமரத்தின் மோட்டுக் கிளியினிலே            ...   5 <br/>
<br/>
நீலக் குயிலிருந்து நீண்ட கதை சொல்லுவதும், <br/>
கீழே யிருந்தோர் கிழக்காளை மாடதனை <br/>
ஆழ மதியுடனே ஆவலுறக் கேட்பதுவும், <br/>
கண்டேன், வெகுண்டேன், கலக்கமுற்றேன்; நெஞ்சிலனல் <br/>
கொண்டேன், குமைந்தேன், குமுறினேன், மெய்வெயர்த்தேன்;            ...   10 <br/>
<br/>
கொல்லவாள் வீசல் குறித்தேன். இப் பொய்ப்பறவை <br/>
சொல்லுமொழி கேட்டதன்பின் 'கொல்லுதலே சூழ்ச்சி' யென <br/>
முன்போல் மறைந்துநின்றேன்; மோகப் பழங்கதையைப் <br/>
பொன்போற் குரலும் புதுமின்போல் வார்த்தைகளும் <br/>
கொண்டு, குயிலாங்கே கூறுவதாம். 'நந்தியே!           ...   15 <br/>
<br/>
பெண்டிர் மனத்தைப் பிடித்திழுக்கும் காந்தமே! <br/>
காமனே! மாடாகக் காட்சிதரும் மூர்த்தியே! <br/>
பூமியிலே மாடுபோற் பொற்புடைய சாதியுண்டோ ? <br/>
மானுடருந் தம்முள் வலிமிகுந்த மைந்தர் தமை <br/>
மேனுயுறுங் காளையென்று மேம்பா டுறப்புகழ்வார்.            ...   20 <br/>
<br/>
காளையர்தம் முள்ளே கனமிகுந்தீர் ஆரியரே! <br/>
நீள முகமும், நிமிர்ந்திருக்கும் கொம்புகளும், <br/>
பஞ்சுப் பொதிபோல் படர்ந்த திருவடிவும், <br/>
மிஞ்சுப் புறச்சுமையும், வீரத் திருவாலும், <br/>
வானத் திடிபோல 'மா'வென் றுறுமுவதும்,            ...   25 <br/>
<br/>
ஈனப் பறவை முதுகின்மிசை ஏறிவிட்டால் <br/>
வாலைக் குழைத்து வளைத்தடிக்கும் நேர்மையும், பல் <br/>
காலம்நான் கண்டு கடுமோக மெய்திவிட்டேன். <br/>
பார வடிவும் பயிலு முடல்வலியும் <br/>
தீர நடையும் சிறப்புமே இல்லாத            ...   30 <br/>
<br/>
சல்லித் துளிப்பறவைச் சாதியிலே நான் பிறந்தேன். <br/>
அல்லும் பகலுநிதம் அற்ப வயிற்றினுக்கே <br/>
காடெல்லாஞ் சுற்றிவந்து காற்றிலே எற்றுண்டு, <br/>
மூட மனிதர் முடைவயிற்றுக் கோருணவாம், <br/>
சின்னக் குயிலின் சிறுகுலத்தி லேதோன்றி            ...   35 <br/>
<br/>
என்னபயன் பெற்றேன்? என்னைப் போலோர் பாவியுண்டோ ? <br/>
சேற்றிலே தாமரையும் சீழுடைய மீன் வயிற்றில் <br/>
போற்றுமொளி, முத்தும் புறப்படுதல் கேட்டிலிரோ? <br/>
நீசப் பிறப்பொருவர் நெஞ்சிலே தோன்றிவரும் <br/>
ஆசை தடுக்கவல்ல தாகுமோ? காமனுக்கே            ...   40 <br/>
<br/>
சாதிப் பிறப்புத் தராதரங்கள் தோன்றிடுமோ? <br/>
வாதித்துப் பேச்சை வளர்த்தோர் பயனுமில்லை, <br/>
மூடமதியாலோ, முன்னைத் தவத்தாலோ, <br/>
ஆடவர்தம் முள்ளே அடியாளுமைத் தெரிந்தேன். <br/>
மானுடராம் பேய்கள் வயிற்றுக்குச் சோறிடவும்            ...   45 <br/>
<br/>
கூனர்தமை ஊர்களிலே கொண்டு விடுவதற்கும் <br/>
தெய்வமென நீருதவி செய்தபின்னர் மேனிவிடாய் <br/>
எய்தி யிருக்க மிடையினிலே, பாவியேன் <br/>
வந்துமது காதில் மதுரவிசை பாடுவேன்; <br/>
வந்து முதுகில் ஒதுங்கிப் படுத்திருப்பேன்,            ...   50 <br/>
<br/>
வாலிலடி பட்டு மனமகிழ்வேன், 'மா' வென்றே <br/>
ஒலிடுநும் பேரொலியோ டொன்றுபடக் கத்துவேன், <br/>
மேனியுளே உண்ணிகளை மேவாது கொன்றிடுவேன், <br/>
கானிடையே சுற்றிக் கழனியெலாம் மேய்ந்து, நீர் <br/>
மிக்கவுண வுண்டுவாய் மென்றசைதான் போடுகையில்            ...   55 <br/>
<br/>
பக்கத்திருந்து பலகதைகள் சொல்லிடுவேன், <br/>
காளை யெருதரே! காட்டிலுயர் வீரரே! <br/>
தாளைச் சரணடைந்தேன். தையலெனைக் காத்தருள்வீர். <br/>
காதலுற்று வாடுகின்றேன். காதலுற்ற செய்தியினை <br/>
மாத ருரைத்தல் வழக்கமில்லை என்றறிவேன்.            ...   60 <br/>
<br/>
ஆனாலும் என்போல் அபூர்வமாங் காதல் கொண்டால், <br/>
தானா வுரைத்தலின்றிச் சாரும் வழியுளதோ? <br/>
ஒத்த குலத்தவர்பால் உண்டாகும் வெட்கமெலாம், <br/>
இத்தரையில் மேலோர்முன் ஏழையர்க்கு நாணமுண்டோ ? <br/>
தேவர் முன்னே அன்புரைக்க சிந்தை வெட்கங் கொள்வ துண்டோ ?          ...   65 <br/>
<br/>
காவலர்க்குத் தங்குறைகள் காட்டாரோ கீழடியார்?<br/>
ஆசைதான் வெட்கம் அறியுமோ?'' என்றுபல <br/>
நேசவுரை கூறி நெடிதுயிர்த்துப் பொய்க்குயிலி <br/>
பண்டுபோ லேதனது பாழடைந்த பொய்ப்பாட்டை <br/>
எண்டிசையும் இன்பக் களியேறப் பாடியதே;            ...   70 <br/>
<br/>
<dd>   காதல், காதல், காதல்; <br/>
<dd>  காதல் போயிற் காதல் போயிற், <br/>
<dd>   சாதல், சாதல், சாதல் <br/>
<dd> <dd>      முதலியன (குயிலின் பாட்டு) <br/>
<br/>
பாட்டு முடியும்வரை பாரறியேன், விண்ணறியேன்; <br/>
கோட்டுப் பெருமரங்கள் கூடிநின்ற காவறியேன்! <br/>
தன்னை யறியேன்; தனைப்போல் எருதறியேன்; <br/>
பொன்னை நிகர்த்தகுரல் பொங்கிவரும் இன்பமொன்றே <br/>
கண்டேன், படைப்புக் கடவுளே! நான் முகனே!         ...   75 <br/>
<br/>
பண்டே யுலகு படைத்தனைநீ என்கின்றார். <br/>
நீரைப் படைத்து நிலத்தைத் திரட்டி வைத்தாய் <br/>
நீரைப் பழைய நெருப்பிற் குளிர்வித்தாய். <br/>
காற்றைமுன்னே ஊதினாய் காணரிய வானவெளி <br/>
தோற்றுவித்தாய், நின்றன், தொழில்வலிமை யாரறிவார்?            ...   80 <br/>
<br/>
உள்ளந்தான் கவ்வ ஒருசிறிதுங் கூடாத <br/>
கொள்ளைப் பெரியவுருக் கொண்ட பலகோடி <br/>
வட்ட வுருளைகள் போல் வானத்தில் அண்டங்கள் <br/>
எட்ட நிரப்பியவை எப்போதும் ஓட்டுகின்றாய்; <br/>
எல்லா மசைவில் இருப்பதற்கே சக்திகளைப்            ...   85 <br/>
<br/>
பொல்லாப் பிரமா, புகுத்திவிட்டாய் அம்மாவோ! <br/>
காலம் படைத்தாய் கடப்பதிலாத் திக்கமைத்தாய்; <br/>
ஞாலம் பலவினிலும் நாடோ றுந் தாம்பிறந்து <br/>
தோன்றி மறையும் தொடர்பாப் பல அனந்தம்! <br/>
சான்ற உயிர்கள் சமைத்துவிட்டாய், நான்முகனே!            ...   90 <br/>
<br/>
சால மிகப்பெரிய சாதனைகாண் இஃதெல்லாம்! <br/>
தாலமிசை நின்றன் சமர்த்துரைக்க வல்லார் யார்? <br/>
ஆனாலும் நின்றன் அதிசயங்கள் யாவினுமே <br/>
கானா முதம்படைத்த காட்சிமிக விந்தையடா! <br/>
காட்டுநெடு வானம், கடலெல்லாம் விந்தையெனில்,            ...   95 <br/>
<br/>
பாட்டினைப்போல் ஆச்சரியம் பாரின்மிசை இல்லையடா! <br/>
பூதங்க ளொத்துப் புதுமைதரல் விந்தையெனில் <br/>
நாதங்கள் நேரும் நயத்தினுக்கு நேராமோ? <br/>
ஆசைதருங் கோடி அதிசயங்கள் கண்டதிலே, <br/>
ஓசைதரும் இன்பம் உவமையிலா இன்பமன்றோ!            ...   100 <br/>
<br/>
செத்தைக் குயில்புரிந்த தெய்விகத்தீம் பாட்டெனுமோர் <br/>
வித்தை முடிந்தவுடன், மீட்டுமறி வெய்திநான் <br/>
கையினில் வாயெடுத்துக் காளையின் மேல் வீசினேன். <br/>
மெய்யிற் படுமுன் விரைந்துததுதான் ஓடிவிட, <br/>
வன்னக் குயில்மறைய மற்றைப் பறவையெலாம்           ...   105 <br/>
<br/>
முன்னைப்போற் கொம்பு முனைகளிலே வந்தொலிக்க, <br/>
நாணமில்லாக் காதல்கொண்ட நானுஞ் சிறுகுயிலை <br/>
வீணிலே தேடியபின், வீடுவந்து சேர்ந்துவிட்டேன். <br/>
*  *  *<br/>
எண்ணியெண்ணிப் பார்த்தேன் எதுவும் விளங்கவில்லை. <br/>
கண்ணிலே நீர்ததும்பக் கானக் குயிலெனக்கே            ...   110 <br/>
<br/>
காதற் கதையுரைத்து நெஞ்சங் கதைத்ததையும், <br/>
பேதைநா னங்கு பெரியமயல் கொண்டதையும், <br/>
இன்பக் கதையின் இடையே தடையாகப் <br/>
புன்பறவை யெல்லாம் புகுந்த வியப்பினையும் <br/>
ஒன்றைப் பொருள்செய்யா உள்ளத்தைக் காமவனல்            ...   115 <br/>
<br/>
தின்றெனது சித்தம் திகைப்புறவே செய்ததையும், <br/>
சொற்றைக் குரங்கும் தொழுமாடும் வந்தெனக்கு <br/>
முற்றும் வயிரிகளா மூண்ட கொடுமையையும், <br/>
இத்தனைகோ லத்தினுக்கு யான்வேட்கை தீராமல், <br/>
பித்தம் பிடித்த பெரிய கொடுமையையும்                    ...        120<br/>
எண்ணியெண்ணிப் பார்த்தேன். எதுவும் விளங்கவில்லை; <br/>
கண்ணிரண்டும் மூடக் கடுந்துயிலில் ஆழ்ந்துவிட்டேன். <br/>
<br/>
---------------------<br/>
<b>8. நான்காம் நாள்<br/></b>
<br/>
நான் காம்நாள் என்னை நயவஞ் சனைபுரிந்து <br/>
வான்காதல் காட்டி மயக்கிச் சதிசெய்த <br/>
பொய்ம்மைக் குயிலென்னைப் போந்திடவே கூறியநாள் <br/>
மெய்ம்மை யறிவிழந்தேன். வீட்டிலே மாடமிசை <br/>
சித்தத் திகைப்புற்றோர் செய்கை யறியாமல்,                   ...        5 <br/>
<br/>
எத்துக் குயிலென்னை எய்துவித்த தாழ்ச் சியெலாம் <br/>
மீட்டும் நினைத்தங்கு வீற்றிருக்கும் போழ்தினிலே, <br/>
காட்டுத் திசையினிலென் கண்ணிரண்டும் நாடியவால், <br/>
வானத்தே ஆங்கோர் கரும்பறவை வந்திடவும் <br/>
யானதனைக் கண்டே, 'இது நமது பொய்க்குயிலோ?'                    ...        10 <br/>
<br/>
என்று திகைத்தேன்; 'இருந்தொலைக்கே நின்றதனால் <br/>
நன்று வடிவம் துலங்கவில்லை; நாடுமனம் <br/>
ஆங்கதனை விட்டுப் பிரிவதற்கு மாக வில்லை. <br/>
ஓங்குந் திகைப்பில் உயர்மாடம் விட்டுநான் <br/>
வீதியிலே வந்துநின்றேன். மேற்றிசையில் அவ்வுருவம்                    ...        15 <br/>
<br/>
சோதிக் கடலிலே தோன்றுகரும் புள்ளியெனக் <br/>
காணுதலும், சற்றே கடுகி யருகே போய், <br/>
'நாணமிலாப் பொய்க்குயிலோ', என்பதனை நன்கறிவோம் <br/>
என்ற கருத்துடனே யான்விரைந்து சென்றிடுங்கால், <br/>
நின்ற பறவையுந்தான் நேராகப் போயினதால்.                    ...        20 <br/>
<br/>
யான் நின்றால் தான்நிற்கும் சென்றால் தான்செல்லும்; <br/>
மேனிநன்கு தோன்ற அருகினிலே மேவாது <br/>
வானி லதுதான் வழிகாட்டிச் சென்றிடவும் <br/>
யான்நிலத்தே சென்றேன் இறுதியில் முன்புநாம் <br/>
கூறியுள்ள மாஞ்சோலை தன்னைக் குறுகியந்த                   ...        25 <br/>
<br/>
ஊரிலாப் புள்ளுமத னுள்ளே மறைந்ததுவால், <br/>
மாஞ்சோலைக் குள்ளே மதியிலிநான் சென்றாங்கே <br/>
ஆஞ்சோதி வெள்ளம் அலையுமொரு கொம்பரின்மேல் <br/>
சின்னக் கருங்கயிலி செவ்வனே வீற்றிருந்து, <br/>
பொன்னங்குழலின் புதிய ஒளிதனிலே                   ...        30 <br/>
<br/>
பண்டைப் பொய்க்காதற் பழம்பாட்டைத் தாம்பாடிக் <br/>
கொண்டிருத்தல் கண்டேன், குமைந்தேன்; எதிரேபோய், <br/>
'' நீசக் குயிலே, நிலையறியாப் பொய்ம்மையே, <br/>
ஆசைக் குரங்கினையும் அன்பார் எருதினையும் <br/>
எண்ணிநீ பாடும் இழிந்த புலைப்பாட்டை                    ...        35 <br/>
<br/>
நண்ணியிங்கு கேட்க நடத்திவந்தாய் போலுமெனை'' <br/>
என்று சினம்பெருகி ஏதேதோ சொல்லுரைத்தேன். <br/>
கொன்றுவிட நெஞ்சிற் குறித்தேன்; மறுபடியும் <br/>
நெஞ்ச மிளகி நிறுத்திவிட்டேன். ஈங்கிதற்குள், <br/>
வஞ்சக் குயிலி மனத்தை இரும்பாக்கிக்                    ...        40 <br/>
<br/>
கண்ணிலே பொய்ந்நீர் கடகடவெனத் தானூற்றப் <br/>
பண்ணிசைபோ லின்குரலாற் பரவியது கூறிடுமால்; <br/>
'ஐயனே, என்னுயிரின் ஆசையே! ஏழையெனை <br/>
வையமிசை வைக்கத் திருவுளமோ? மற்றெனையே <br/>
கொன்றுவிடச் சித்தமோ? கூறீர், ஒருமொழியில்!                    ...        45 <br/>
<br/>
அன்றிற் சிறுபறவை ஆண்பிரிய வாழாது, <br/>
ஞாயிறுதான் வெம்மைசெயில், நாண்மலக்கு வாழ்வுளதோ?<br/>
தாயிருந்து கொன்றால் சரண்மதலைக் கொன்றுளதோ? <br/>
தேவர் சினந்துவிட்டால், சிற்றுயிர்கள் என்னாகும்? <br/>
ஆவற் பொருளே! அரசே! என் ஆரியரே!                   ...        50 <br/>
<br/>
சிந்தையில் நீர் என்மேற் சினங்கொண்டால் மாய்ந்திடுவேன் <br/>
வெந்தழலில் வீழ்வேன், விலங்குகளின் வாய்ப்படுவேன். <br/>
குற்றம்நீர் என்மேற்கொணர்ந்ததனை யானறிவேன். <br/>
குற்றநுமைக் கூறுகிலேன்; குற்றமிலேன் யானம்ம! <br/>
புன்மைக் குரங்கைப் பொதிமாட்டை நான்கண்டு                   ...        55 <br/>
<br/>
மென்மையுறக் காதல் விளையாடி னேன்என்றீர்; <br/>
என்சொல்கேன்! எங்ஙனுய்வேன்! ஏதுசெய்கேன், ஐயனே! <br/>
நின்சொல் மறக்க நெறியில்லை; ஆயிடினும் <br/>
என்மேல் பிழையில்லை; யாரிதனை நம்பிடுவார்? <br/>
நின்மேல் சுமைமுழுதும் நேராகப் போட்டுவிட்டேன்.                    ...        60 <br/>
<br/>
வெவ்விதியே! நீ என்னை மேம்பாடுறச் செய்து <br/>
செவ்விதினிங் கென்னை என்றன் வேந்தனொடு சேர்த்திடினும் <br/>
அல்லாதென் வார்த்தை அவர்சிறிதும் நம்பாமே <br/>
புல்லாக எண்ணிப் புறக்கணித்துப் போய்விட, நான் <br/>
அக்கணத்தே தீயில் அழிந்துவிழ நேரிடினும்,                    ...        65 <br/>
எக்கதிக்கும் ஆளாவேன்; என்செய்கேன்? வெவ்விதியே! <br/>
<br/>
---------------<br/>
<b>9. குயில் தனது பூர்வ ஜன்மக் கதையுரைத்தல்<br/></b>
<br/>
''தேவனே! என்னருமைச் செல்வமே? என்னுயிரே! <br/>
போவதன் முன்னொன்று புகல்வதனைக் கேட்டருள் வீர்! <br/>
முன்னம்ஒருநாள் முடிநீள் பொதியமலை <br/>
தன்னருகே நானும் தனியேயோர் சோலைதனில் <br/>
தாங்கிளையி லேதோ மனதிலெண்ணி வீற்றிருந்தேன்.                    ...        5 <br/>
<br/>
ஆங்குவந்தார் ஓர் முனிவர். ஆரோ பெரியரென்று <br/>
பாதத்தில் வீழ்ந்து பரவினேன்; ஐயரெனை <br/>
ஆதரித்து வாழ்த்தி அருளினார். மற்றதன்பின், <br/>
'வேத முனிவரே, மேதினியில் கீழ்ப்பறவைக் <br/>
சாதியிலே நான் பிறந்தேன், சாதிக் குயில்களைப்போல்                   ...        10 <br/>
<br/>
இல்லாமல், என்றன் இயற்கை பிரிவாகி, <br/>
எல்லாம் மொழியும் எனக்கு விளங்குவதேன்? <br/>
மானுடர்போல் சித்தநிலை வாயித்திருக்குஞ் செய்தியேன்? <br/>
யானுணரச் சொல்வீர்' என வணங்கிக் கேட்கையிலே, <br/>
கூறுகின்றாய் ஐயர்: 'குயிலே! கேள், முற்பிறப்பில்                    ...        15 <br/>
<br/>
வீறுடைய வெந்தொழிலார் வேடர் குலத்தலைவன் <br/>
வீர முருகனென்னும் வேடன் மகளாகச் <br/>
சேர வளநாட்டில் தென்புறத்தே ஓர்மலையில் <br/>
வந்து பிறந்து வள்ர்ந்தாய் நீ, நல்லிளமை <br/>
முந்து மழகினிலே மூன்றுதமிழ் நாட்டில்                    ...        20 <br/>
<br/>
யாரும் நினக்கோர் இணையில்லை என்றிடவே <br/>
சீருயர நின்றாய்; செழுங்கான வேடரிலுன் <br/>
மாமன் மகனொருவன் மாடனெனும் பேர்கொண்டான், <br/>
காமன் கணைக்கிரையாய், நின்னழகைக் கண்டுருகி, <br/>
நின்னை மணக்க நெடுநாள் விரும்பி, அவன்                    ...        25 <br/>
<br/>
பொன்னை மலரைப் புதுத்தேனைக் கொண்டுனக்கு <br/>
நித்தம் கொடுத்து நினைவெல்லாம் நீயாகச் <br/>
சித்தம் வருந்துகையில், தேமொழியே, நீயவனை <br/>
மாலையிட வாக்களித்தாய்; மையலினா லில்லை; அவன் <br/>
சால வருந்தல் சகிக்காமல் சொல்லிவிட்டாய்.                   ...        30 <br/>
<br/>
ஆயிழையே, நின்றன் அழகின் பெருங்கீர்த்தி <br/>
தேயமெங்குந் தான்பரவத் தேனமலையின் சார்பினிலோர் <br/>
வேடர்கோன், செல்வமும் நல் வீரமுமே தானுடையான், <br/>
நாடனைத்தும் அஞ்சி நடுங்குஞ் செயலுடையான், <br/>
மொட்டைப் புலியனுந்தன் முத்த மகனான                     ...        35 <br/>
<br/>
நெட்டைக் குரங்கனுக்கு நேரான பெண்வேண்டி, <br/>
நின்னை மணம் புரிய நிச்சயித்து, நின்னப்பன் <br/>
தன்னை யணுகி, ''நின்னேர் தையலையென் பிள்ளைக்குக் <br/>
கண்ணாலஞ் செய்யும் கருத்துடையேன்'' என்றிடலும், <br/>
எண்ணாப் பெருமகிழ்ச்சி எய்தியே, நின்தந்தை                    ...        40 <br/>
<br/>
ஆங்கே உடம்பட்டான்; ஆறிரண்டு நாட்களிலே <br/>
பாங்கா மணம்புரியத் தாமுறுதி பண்ணிவிட்டார், <br/>
பன்னிரண்டு நாட்களிலே பாவையுனைத் தேன்மலையில் <br/>
அன்னியன்கொண் டேகிடுவான் என்னும் அதுகேட்டு, <br/>
மாடன் மனம்புகைந்து மற்றைநாள் உன்னை வந்து                    ...        .45 <br/>
<br/>
நாடிச் சினத்துடனே நானா மொழிகூற, <br/>
நீயும் அவனிடத்தே நீண்ட கருணையினால், <br/>
''காயுஞ் சினந்தவிர்ப்பாய் மாடா, கடுமையினால் <br/>
நெட்டைக் குரங்கனுக்குப் பெண்டாக நேர்ந்தாலும், <br/>
கட்டுப் படிஅவர்தங் காவலிற்போய் வாழ்ந்தாலும்                    ...        50 <br/>
<br/>
மாதமொரு மூன்றில் மருமம் சிலவெய்து <br/>
பேதம் விளைவித்துப் பின்னிங்கே வந்திடுவேன்; <br/>
தாலிதனை மீட்டுமவர் தங்களிடமே கொடுத்து <br/>
நாலிரண்டு மாதத்தே நாயகனா நின்றனையே <br/>
பெற்றிடுவேன்; நின்னிடத்தே பேச்சுத் தவறுவனோ?                    ...        55 <br/>
<br/>
மற்றிதனை நம்பிடுவாய் மாடப்பா'' என்றுரைத்தாய்; <br/>
காதலினா லில்லை, கருணையினால் இஃதுரைத்தாய், <br/>
(மாதரசாய், வேடன் மகளான முற்பிறப்பில், <br/>
சின்னக் குயிலியென்று செப்பிடுவார் நின்நாமம்) <br/>
பின்னர்ச் சிலதினங்கள் சென்றதன்பின் பெண்குயிலி,                    ...        60 <br/>
<br/>
நின்னொத்த தோழியரும் நீயுமொரு மாலையிலே <br/>
மின்னற் கொடிகள் விளையாடு தல்போலே <br/>
காட்டி னிடையே களித்தாடி நிற்கையிலே, <br/>
வேட்டைக் கெனவந்தான் வெல்வேந்தன் சேரமான் <br/>
தன்னருமை மைந்தன்; தனியே, துணைபிரிந்து,                    ...        65 <br/>
<br/>
மன்னவன்றன் மைந்தனொரு மானைத் தொடர்ந்துவரத் <br/>
தோழியரும் நீயும் தொகுத்துநின்றே ஆடுவதை <br/>
வாழியவன் கண்டுவிட்டான், மையல் கரைகடந்து <br/>
நின்னைத் தனக்காக நிச்சயித்தான்; மாது நீ <br/>
மன்னவனைக் கண்டவுடன் மாமோகங் கொண்டுவிட்டாய்.                    ...        70 <br/>
<br/>
நின்னையவன் நோக்கினான்; நீயவனை நோக்கி நின்றாய்; <br/>
அன்னதொரு நோக்கினிலே ஆவி கலந்துவிட்டீர். <br/>
தோழியரும் வேந்தன் சுடர்க்கோலந் தான்கண்டே <br/>
ஆழியரசன் அரும்புதல்வன் போலு மென்றே <br/>
அஞ்சி மறைத்து விட்டார். ஆங்கவனும் நின்னிடத்தே.                    ...        75 <br/>
<br/>
''வஞ்சித் தலைவன் மகன்யான்'' எனவுரைத்து, <br/>
''வேடர் தவமகளே! விந்தை யழகுடையாய்! <br/>
ஆடவனாத் தோன்றி யதன்பயனை இன்று பெற்றேன்; <br/>
கண்டதுமே நின்மிசைநான் காதல்கொண்டேன்'' என்றிசைக்க, <br/>
மண்டு பெருங்காதல் மனத்தடக்கி நீ மொழிவாய்;                    ...        80 <br/>
<br/>
''ஐயனே! உங்கள் அரமனையில் ஐந்நூறு <br/>
தையலருண் டாம்; அழகில் தன்னிகரில் லாதவராம்; <br/>
கல்வி தெரிந்தவராம்; கல்லுருகப் பாடுவராம்; <br/>
அன்னவரைச் சேர்ந்தே நீர் அன்புடனே வாழ்ந்திருப்பீர், <br/>
மன்னவரே வேண்டேன், மலைக்குறவர் தம்மகள்யான்;                    ...        85 <br/>
<br/>
கொல்லு மடற்சிங்கம் குழிமுயலை வேட்பதுண்டோ ? <br/>
வெல்லுதிறல்மாவேந்தர் வேடருள்ளோ பெண்ணெடுப்பார்? <br/>
பத்தினியா வாழ்வதல்லாம் பார்வேந்தர் தாமெனினும் <br/>
நத்தி விரைமகளா நாங்கள்குடி போவதில்லை, <br/>
பொன்னடியைப் போற்றுகின்றேன், போய் வருவீர் தோழியரும்                    ...        90 <br/>
<br/>
என்னைவிட்டுப் போயினரே, என்செய்கேன்?'' என்று நீ <br/>
நெஞ்சங் கலக்கமெய்தி நிற்கையிலே, வேந்தன் மகன் <br/>
மிஞ்சுநின்றன் காதல் விழிக்குறிப்பி னாலறிந்தே, <br/>
பக்கத்தில் வந்து பளிச்சென் றுனது கன்னஞ் <br/>
செக்கச் சிவக்க முத்தமிட்டான் சினங்காட்டி                    ...        95 <br/>
<br/>
நீ விலகிச் சென்றாய் - நெறியேது சாமியர்க்கே? - <br/>
தாவி நின்னைவந்து தழுவினான் மார்பிறுக. <br/>
''நின்னையன்றி ஓர் பெண் நிலத்திலுண்டோ  என்றனுக்கே? <br/>
பொன்னை, ஒளிர்மணியே. புத்தமுதே, இன்பமே, <br/>
நீயே மனையாட்டி, நீயே அரசாணி,                    ...        100 <br/>
<br/>
நீயே துணை எனக்கு. நீயே குலதெய்வம். <br/>
நின்னையன்றிப் பெண்ணை, நினைப்பேனொ; வீணிலே <br/>
என்னை நீ ஐயுறுதல் ஏதுக்காம்? இப்பொழுதே <br/>
நின்மனைக்குச் சென்றிடுவோம்; நின்வீட்டி லுள்ளோர்பால் <br/>
என்மனதைச் சொல்வேன். எனதுநிரை யுரைப்பேன்.                   ...        105 <br/>
<br/>
வேத நெறியில் விவாகமுனைச் செய்துகொள்வேன், <br/>
மாதரசே!'' என்று வலக் கைதட்டி வாக்களித்தான். <br/>
பூரிப்புக் கொண்டாய் புளகம்நீ எய்திவிட்டாய். <br/>
வாரிப் பெருந்திரைபோல் வந்த மகிழ்ச்சியிலே <br/>
நாணந் தவிர்த்தாய்; நனவே தவிர்ந்தவளாய்,                    ...        110 <br/>
<br/>
காணத் தெவிட்டாதோர் இன்பக் கனவிலே <br/>
சேர்ந்துவிட்டாய், மன்னன்றன் திண்டோ ளை நீயுவகை <br/>
ஆர்ந்து தழுவி அவனிதழில் தேன்பருகச் <br/>
சிந்தை கொண்டாய், வேந்தன் மகன், தேனில் விழும் வண்டினைப்போல் <br/>
விந்தையுறு காந்தமிசை வீழும் இரும்பினைப்போல்,                    ...        115 <br/>
<br/>
ஆவலுடன் நின்னை யறக்தழுவி, ஆங்குனது <br/>
கோவை யிதழ்பருகிக் கொண்டிருக்கும் வேளையிலே, - <br/>
சற்றுமுன்னே ஊரினின்று தான்வந் திறங்கியவன், <br/>
மற்றுநீ வீட்டைவிட்டு மாதருடன் காட்டினிலே <br/>
கூத்தினுக்குச் சென்றதனைக் கேட்டு குதூகலமாய்                    ...        120 <br/>
<br/>
ஆத்திரந்தான் மிஞ்சிநின்னை ஆங்கெய்திக் காணவந்தோன், <br/>
நெட்டைக் குரங்கன் நெருங்கிவந்து பார்த்து விட்டான். <br/>
''பட்டப் பகலிலே! பாவிமகள் செய்தியைப் பார்! <br/>
கண்ணாலங் கூடஇன்னுங் கட்டி முடியவில்லை <br/>
மண்ணாக்கி விட்டாள்! என்மானந்தொலைத்துவிட்டாள்.                   ...        125 <br/>
<br/>
'நிச்சய தாம்பூலம்' நிலையா நட ந்திருக்கப் <br/>
பிச்சைச் சிறுக்கி செய்த பேதகத்தைப் பார்த்தாயோ?'' <br/>
என்று மனதில் எழுகின்ற தீயுடனே <br/>
நின்று கலங்கினான் செட்டைக் குரங்கனங்கே <br/>
மாப்பிள்ளைதான் ஊருக்கு வந்ததையும், பெண்குயிலி,                    ...        130 <br/>
<br/>
தோப்பிலே தானுந்தன் தோழிகளு மாச்சென்று <br/>
பாடி விளையாடும் பண்புகேட் டேகுரங்கன் <br/>
ஓடி யிருப்பதோர் உண்மையையும் மாடனிடம் <br/>
யாரோ உரைத்துவிட்டார்: ஈரிரண்டு பாய்ச்சலிலே <br/>
நீரோடும் மேனி நெருப்போடுங் கண்ணுடனே                    ...        135 <br/>
<br/>
மாடனங்கு வந்துநின்றான். மற்றிதனைத் தேன்மலையின் <br/>
வேடர்கோன் மைந்தன் விழிகொண்டு பார்க்கவில்லை. <br/>
நெட்டைக் குரங்கனங்கு நீண்ட மரம்போல <br/>
எட்டிநிற்குஞ் செய்தி இவன்பார்க்க நேரமில்லை. <br/>
அன்னியனைப் பெண்குயிலி ஆர்ந்திருக்குஞ் செய்தியொன்று                   ...        140 <br/>
<br/>
தன்னையே இவ்விருவர் தாங்கண்டார், வேறறியார். <br/>
மாடனதைத் தான்கண்டான், மற்றவனும் அங்ஙனமே. <br/>
மாடன் வெறிகொண்டான், மற்றுவனும் அவ்வாறே. <br/>
காவலன்றன் மைந்தனுமக் கன்னிகையும் தானுமங்கு <br/>
தேவசுகங் கொண்டு விழியே திறக்கவில்லை.                    ...        145 <br/>
<br/>
ஆவிக் கலப்பின் அமுத சுகந்தனிலே <br/>
மேவியங்கு மூடி யிருந்த விழிநான்கு <br/>
ஆங்கவற்றைக் கண்டமையால் ஆவியிலே தீப்பற்றி <br/>
ஓங்கும் பொறிகள் உதிர்க்கும் விழிநான்கு. <br/>
மாடனுந்தன் வாளுருவி மன்னவனைக் கொன்றிடவே                    ...        150 <br/>
<br/>
ஓடிவந்தான்; நெட்டைக் குரங்கனும் வாளோங்கி வந்தான்; <br/>
வெட்டிரண்டு வீழ்ந்தனகாண் வேந்தன் முதுகினிலே. <br/>
சட்டெனவே மன்னவனும் தான்திரும்பி வாளுருவி <br/>
வீச்சிரண்டில் ஆங்கவரை வீழ்த்தினான்; வீழ்ந்தவர்தாம் <br/>
பேச்சிழந்தே அங்கு, பிணமாகக் கிடந்துவிட்டார்.                    ...        155 <br/>
<br/>
மன்னவனும் சோர்வெய்தி மண்மேல் விழுந்து விட்டான், <br/>
பின்னவனை நீயும் பெருந்துயர்கொண் டேமடியில் <br/>
வாரி யெடுத்துவைத்து வாய்புலம்பக் கண்ணிரண்டும் <br/>
மாரி பொழிய மனமிழந்து நிற்கையிலே <br/>
கண்ணை விழித்துனது காவலனும் கூறுகின்றான்;                    ...        160 <br/>
<br/>
''பெண்ணே, இனிநான் பிழைத்திடேன்; சில்கணத்தே <br/>
ஆவி துறப்பேன், அழுதோர் பயனில்லை. <br/>
சாவிலே துன்பமில்லை; தையலே, இன்னமும் நாம் <br/>
பூமியிலே தோன்றிடுவோம், பொன்னே, நினைக்கண்டு <br/>
காமுறுவேன்; நின்னைக் கலந்தினிது வாழ்ந்திடுவேன்;                    ...        165 <br/>
<br/>
இன்னும் பிறவியுண்டு; மாதரசே இன்பமுண்டு, <br/>
நின்னுடன் வாழ்வினினி நேரும் பிறப்பினிலே!'' <br/>
என்று சொல்லிக் கண்மூடி, இன்பமுறு புன்னகைதான் <br/>
நின்று முகத்தே நிலவுதர, மாண்டனன்காண். <br/>
மாடனிங்கு செய்ததோர் மாயத்தால் இப்பொழுது                    ...        170 <br/>
<br/>
பீடையுற புள்வடிவம் பேதையுனக் கெய்தியது. <br/>
வாழி நின்றனன் மன்னவனும் தொண்டை வளநாட்டில் <br/>
ஆழிக் கரையின் அருகேயோர் பட்டினத்தில் <br/>
மானிடனாத் தோன்றி வளருகின்றான். நின்னையொர <br/>
கானிடத்தே காண்பான். கனிந்துநீ பாடும்நல்ல                    ...        175 <br/>
<br/>
பாட்டினைத்தான் கேட்பான். பழவினையின் கட்டினால் <br/>
மீட்டு நின்மேற் காதல்கொள்வான், மென்குயிலே!'' என்றந்தத் <br/>
தென் பொதியை மாமுனிவர் செப்பினார். ''சாமீ, <br/>
குயிலுருவங் கொண்டேன் யான், கோமானோ மென்மை <br/>
பயிலு மனிதவுருப் பற்றிநின்றான், எம்முள்ளே                   ...        180 <br/>
<br/>
காதலிசைந் தாலுங் கடிமணந்தான் கூடாதாம். <br/>
சாதற் பொழுதிலே தார்வேந்தன் கூறியசொல் <br/>
பொய்யாய் முடியாயதோ?' என்றிசைத்தேன், புன்னகையில் <br/>
ஐயர் உரைப்பார்: 'அடி பேதாய்! இப்பிறவி <br/>
தன்னிலும் நீ விந்திகிரிச் சார்பினிலோர் வேடனுக்குக்                    ...        185 <br/>
<br/>
கன்னியெனத் தான் பிறந்தாய் கர்ம வசத்தினால், <br/>
மாடன் குரங்கன் இருவருமே வன்பேயாக் <br/>
காடுமலை சுற்றி வருகையிலே கண்டுகொண்டார் <br/>
நின்னையங்கே இப்பிறப்பில் நீயும் பழமைபோல் <br/>
மன்னனையே சேர்வையென்று தாஞ்சூழ்ந்து மற்றவரும்                    ...        190 <br/>
<br/>
நின்னைக் குயிலாக்கிநீ செல்லுந் திக்கிலெலாம் <br/>
நின்னுடனே சுற்றுகின்றார். நீயிதனைத் தேர்கிலையோ?'' <br/>
என்றார். ''விதியே: இறந்தவர்தாம் வாழ்வாரை <br/>
நின்று துயருறுத்தல் நீதியோ? பேய்களெனைப் <br/>
பேதைப் படுத்திப் பிறப்பை மறப்புறுத்தி                    ...        195 <br/>
<br/>
வாதைப் படுத்தி வருமாயில், யானெனது <br/>
காதலனைக் காணுங்கால், காய்சினத்தால் ஏதேனும் <br/>
தீதிழைத்தால் என்செய்வேன்? தேவரே, மற்றிதற் கோர் <br/>
மாற்றிலை யோ?'' என்று மறுகி நான் கேட்கையிலே, <br/>
தேற்றமுறு மாமுனிவர் செப்பு கின்றார்; - 'பெண்குயிலே!                    ...        200 <br/>
<br/>
தொண்டைவள நாட்டிலோர் சோலையிலே வேந்தன்மகன் <br/>
கண்டுனது பாட்டில் கருத்திளகிக் காதல்கொண்டு <br/>
நேசம் மிகுதியுற்று நிற்கையிலே, பேயிரண்டும் <br/>
மோசம் மிகுந்த முழுமாயச் செய்கைபல <br/>
செய்துபல பொய்த்தோற்றங் காட்டித் திறல் வேந்தன்.                    ...        205 <br/>
<br/>
ஐயமுறச் செய்துவிடும், ஆங்கவனும் நின்றனையே <br/>
வஞ்சகியென் றெண்ணி மதிமருண்டு நின்மீது <br/>
வெஞ்சினந்தான் எய்திநினை விட்டுவிட நிச்சயிப்பான். <br/>
பிந்தி விளைவதெல்லாம் பின்னே நீ கண்டு கொள்வாய். <br/>
சந்தி ஜபம் செய்யுஞ் சமயமாய்விட்ட' தென்றே                    ...        210 <br/>
<br/>
காற்றில் மறைந்து சென்றார் மாமுனிவர், காதலரே! <br/>
மாற்றி உரைக்கவில்லை. மாமுனிவர் சொன்னதெல்லாம் <br/>
அப்படியே சொல்லிவிட்டேன் ஐயா! திருவுளத்தில் <br/>
எப்படிநீர் கொள்வீரோ, யானறியேன், ஆரியரே! <br/>
காத லருள்புரிவீர், காதலில்லை யென்றிடிலோ                   ...        215 <br/>
<br/>
சாத லருளித் தமது கையால் கொன்றிடுவீர்!'' <br/>
என்று குயிலும் எனதுகையில் வீழ்ந்ததுகாண். <br/>
கொன்றுவிட மனந்தான் கொள்ளுமோ? பெண்ணென்றால் <br/>
பேயு மிரங்காதோ? பேய்கள் இரக்கமின்றி <br/>
மாயமிழைத் தாலதனை மானிடனுங் கொள்ளுவதோ?                    ...        220 <br/>
<br/>
காதலிலே ஐயம் கலந்தாலும் நிற்பதுண்டோ ? <br/>
மாதரன்பு கூறில் மனமிளகார் இங்குளரோ? <br/>
அன்புடனே யானும் அருங்குயிலைக் கைக்கொண்டு <br/>
முன்புவைத்து நோக்கிபின் மூண்டுவதும் இன்பவெறி <br/>
கொண்டதனை முத்தமிட்டேன். கோகிலத்தைக் காணவில்லை.                   ...        225 <br/>
<br/>
விண்டுரைக்க மாட்டாத விந்தையடா! விந்தையடா! <br/>
ஆசைக் கடலின் அமுதமடா! அற்புதத்தின் <br/>
தேசமடா! பெண்மைதான் தெய்விகமாம் காட்சியடா! <br/>
பெண்ணொருத்தி அங்குநின்றாள்; பேருவகை கொண்டு தான் <br/>
கண்ணெடுக்காதென்னைக் கணப்பொழுது நோக்கினாள்;                    ...        230 <br/>
<br/>
சற்றே தலைகுனிந்தாள், சாமீ! இவளழகை <br/>
எற்றே தமிழில் இசைத்திடுவேன்? கண்ணிரண்டும் <br/>
ஆளை விழுங்கும் அதிசயத்தைக் கூறுவனோ? <br/>
மீன விழியில் மிதந்த கவிதையெலாம் <br/>
சொல்லில் அகப்படுமோ? தூயசுடர் முத்தையொப்பாம் .                   ...        235 <br/>
<br/>
பல்லில் கனியிதழில் பாய்ந்த நிலவினை யான் <br/>
என்றும் மறத்தல் இயலுமோ? பாரின்மிசை <br/>
நின்றதொருமின் கொடிபோல் நேர்ந்தமனிப் பெண்ணரசின் <br/>
மேனி நலத்தினையும், வெட்டினையுங், கட்டினையும் <br/>
தேனி லினியாள் திருத்த நிலையினையும்.                    ...        240 <br/>
<br/>
மற்றவர்க்குச் சொல்ல வசமாமோ? ஓர் வார்த்தை <br/>
கற்றவர்க்குச் சொல்வேன் கவிதைக் கனிபிழிந்த <br/>
சாற்றினிலே, பண்கூத் தெனுமிவற்றின் சாரமெலாம் <br/>
ஏற்றி, அதனோடே இன்னமுதைத் தான்கலந்து, <br/>
காதல் வெயிலிலே காயவைத்த கட்டியினால்                    ...        245 <br/>
<br/>
மாதவளின் மேனி வகுத்தான் பிரமனென்பேன். <br/>
பெண்ணவளைக் கண்டு பெருங்களிகொண் டாங்ஙனே <br/>
நண்ணித் தழுவி நறுங்கள் ளிதழினையே <br/>
முத்தமிட்டு முத்தமிட்டு மோகப் பெருமயக்கில் <br/>
சித்தம் மயங்கிச் சிலபோழ் திருந்த பின்னே, .                   ...        250 <br/>
<br/>
பக்கத் திருந்தமணிப் பாவையுடன் சோலையெலாம் <br/>
ஒக்க மறைந்திடலும், ஓஹோ! எனக்கதறி <br/>
வீழ்ந்தேன். பிறகு விழிதிறந்து பார்க்கையிலே <br/>
சூழ்ந்திருக்கும் பண்டைச் சுவடி, எழுதுகோல், <br/>
பத்திரிகைக் கூட்டம், பழம்பாய் - வரிசையெல்லாம்                    ...        255 <br/>
<br/>
ஒத்திருக்க 'நாம் வீட்டில் உள்ளோம்' எனவுணர்ந்தேன். <br/>
சோலை, குயில், காதல், சொன்னகதை யத்தனையும், <br/>
மாலை யழகின் மயக்கத்தால் உள்ளத்தே <br/>
தோன்றியதோர் கற்கனையின் சூழ்ச்சியென்றே கண்டு கொண்டேன். <br/>
ஆன்ற தமிழ்ப் புலவீர், கற்பனையே யானாலும்,                    ...        260 <br/>
<br/>
வேதாந்த மாக விரித்துப் பொருளுரைக்க <br/>
யாதானுஞ் சற்றே இடமிருந்தாற் கூறீரோ? <br/>
----------------<br/>
<hr/>
This page was first put up on Feb. 2, 2000 <br/>
Please send your comments and corrections to the <a href="mailto:kalyan@geocities.com, kumar@vt.edu?subject=PM-Bharathiyar Songs -III">
Webmaster of this site</a><br/>
</dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></p></body></html><!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>Songs of C. Subramania Bharathiyar - part III(in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h2>
C. Subramaniya Bharathiyar Songs - Part III<br/>
(kaNNan pATTu &amp; kuyil pATTu) <br/>
 in Tamil Script, unicode format<p>
சி.சுப்ரமணிய பாரதியார் பாடல்கள் <br/>
கண்ணன் பாட்டு, குயில் பாட்டு  <p>
</p></p></h2></center>
<hr noshade="" width="50%"/><br/>
<hr noshade=""/>
Etext Preparation (input, proof-reading):  K. Kalyanasundaram, Lausanne, Switzerland 
<br/>
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">
kalyan@geocities.com</a>
<p>
C: Project Madurai 1999-2000<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<hr noshade=""/> <center>
<h2> Songs of C. Subramaniya Bharathiyar - Part III<br/>
சி.சுப்ரமணிய பாரதியார் பாடல்கள் - பாகம் 3<br/>
<br/></h2></center>
<h3>  கண்ணன் பாட்டு </h3>
<br/><b>  1. கண்ணன் - என் தோழன் <br/></b>
<br/>
 புன்னாகவராளி - திஸ்ரஜாதி ஏகதாளம் <br/>
வத்ஸல ரசம்<br/>
<br/>
பொன்னவிர் மேனிச் சுபத்திரை மாதைப் <br/>
<dd>புறங்கொண்டு போவ தற்கே - இனி <br/>
என்ன வழியென்று கேட்கில், உபாயம் <br/>
<dd>இருகணத் தேயுரைப் பான்; - அந்தக் <br/>
''கன்னன் வில்லாளர் தலைவனைக் கொன்றிடக் <br/>
<dd>  காணும் வழியொன் றில்லேன் - வந்திங்கு <br/>
உன்னை யடைந்தேன்'' என்னில் உபாயம் <br/>
<dd>  ஒருகணத் தேயுரைப் பான்.                  ...        1 <br/>
<br/>
கானகத்தே சுற்று நாளிலும் நெஞ்சிற் <br/>
<dd> கலக்க மிலாதுசெய் வான்; - பெருஞ் <br/>
சேனைத் தலைநின்று போர்செய்யும் போதினில் <br/>
<dd>   தேர்நடத் திக்கொடுப் பான்; - என்றன் <br/>
ஊனை வருத்திடு நோய்வரும் போதினில் <br/>
<dd> உற்ற மருந்துசொல் வான்; - நெஞ்சம் <br/>
ஈனக் கவலைக ளெய்திடும் போதில் <br/>
<dd>   இதஞ்சொல்லி மாற்றிடு வான்.                  ...        2 <br/>
<br/>
பிழைக்கும் வழிசொல்ல வேண்டுமென் றாலொரு <br/>
<dd>  பேச்சினி லேசொல்லுவான்; <br/>
உழைக்கும் வழிவினை யாளும் வழிபயன் <br/>
<dd>   உண்ணும் வழியுரைப் பான்; <br/>
அழைக்கும் பொழுதினிற் போக்குச் சொல்லாமல் <br/>
<dd>   அரைநொடிக் குள்வருவான்; <br/>
மழைக்குக் குடை, பசிநேரத் துணவென்றன் <br/>
<dd>   வாழ்வினுக் கெங்கள்கண் ணன்.                  ...        3 <br/>
<br/>
கேட்டபொழுதில் பொருள் கொடுப்பான்; சொல்லுங் <br/>
<dd>    கேலி பொறுத்திடு வான்; - எனை <br/>
ஆட்டங்கள் காட்டியும் பாட்டுக்கள் பாடியும் <br/>
<dd>    ஆறுதல் செய்திடுவான்; - என்றன் <br/>
நாட்டத்திற் கொண்ட குறிப்பினை இஃதென்று <br/>
<dd>   நான்சொல்லும் முன்னுணர் வான்; - அன்பர் <br/>
கூட்டத்தி லேயிந்தக் கண்ணனைப் போலன்பு <br/>
<dd>  கொண்டவர் வேறுள ரோ?                  ...        4 <br/>
<br/>
உள்ளத்தி லேகரு வங்கொண்ட போதினில் <br/>
<dd>   ஓங்கி யடித் திடுவான்; - நெஞ்சில் <br/>
கள்ளத்தைக் கொண்டொரு வார்த்தைசொன் னாலங்கு <br/>
<dd>    காறி யுமிழ்ந்திடு வான்; - சிறு <br/>
பள்ளத்தி லேநெடு நாளழு குங்கெட்ட <br/>
<dd>  பாசியை யெற்றி விடும் - பெரு <br/>
வெள்ளத்தைப் போலருள் வார்த்தைகள் சொல்லி <br/>
<dd>     மெலிவு தவிர்த்திடு வான்.                  ...        5 <br/>
<br/>
சின்னக் குழந்தைகள் போல்விளை யாடிச் <br/>
<dd>    சிரித்துக் களித்திடு வான்; - நல்ல <br/>
வன்ன மகளிர் வசப்பட வேபல <br/>
<dd>   மாயங்கள் சூழ்ந்திடு வான்; - அவன் <br/>
சொன்ன படிநட வாவிடி லோமிகத் <br/>
<dd>     தொல்லை யிழைத்திடு வான்; - கண்ணன் <br/>
தன்னை யிழந்து விடில், ஐயகோ! பின் <br/>
<dd>   சகத்தினில் வாழ்வதி லேன்.                  ...        6 <br/>
<br/>
கோபத்தி லேயொரு சொல்லிற் சிரித்துக் <br/>
<dd>  குலுங்கிடச் செய்திடு வான்; - மனஸ் <br/>
தாபத்திலே யொன்று செய்து மகிழ்ச்சி <br/>
<dd>   தளிர்த்திடச் செய்திடுவான்; - பெரும் <br/>
ஆபத்தி னில்வந்து பக்கத்தி லேநின்று <br/>
<dd>    அதனை விலக்கிடு வான்; - சுடர்த் <br/>
தீபத்தி லேவிடும் பூச்சிகள் போல்வருந் <br/>
<dd>   தீமைகள் கொன்றிடு வான்.                  ...        7 <br/>
<br/>
உண்மை தவறி நடப்பவர் தம்மை <br/>
<dd> உதைத்து நசுக்கிடுவான்; - அருள் <br/>
வண்மையி னாலவன் மாத்திரம் பொய்கள் <br/>
<dd>    மலைமலை யாவுரைப் பான்; - நல்ல <br/>
பெண்மைக் குணமுடை யான்; - சில நேரத்தில் <br/>
<dd>   பித்தர் குணமுடை யான்; - மிகத் <br/>
தண்மைக் குணமுடை யான்; சில நேரம் <br/>
<dd>   தழலின் குணமுடை யான்.                  ...        8 <br/>
<br/>
கொல்லுங் கொலைக்கஞ்சி டாத மறவர் <br/>
<dd>  குணமிகத் தானுடை யான்; - கண்ணன் <br/>
சொல்லு மொழிகள் குழந்தைகள்;  போலொரு <br/>
<dd>    சூதறி யாதுசொல் வான்; - என்றும் <br/>
நல்லவ ருக்கொரு தீங்கு நண்ணாது <br/>
<dd>     நயமுறக் காத்திடு வான்; - கண்ணன் <br/>
அல்லவ ருக்கு விடத்தினில் நோயில் <br/>
<dd> அழலினி லுங்கொடி யான்.                  ...        9 <br/>
<br/>
காதல் விளைய மயக்கிடும் பாட்டினில் <br/>
<dd>  கண்மகிழ் சித்திரத் தில் - பகை <br/>
மோதும் படைத்தொழில் யாவினு மேதிறம் <br/>
<dd>  முற்றிய பண்டிதன் காண்; - உயர் <br/>
வேத முணர்ந்த முனிவ ருணர்வினில் <br/>
<dd>   மேவு பரம்பொருள் காண்; - நல்ல <br/>
கீதை யுரைத்தெனை இன்புறச் செய்தவன் <br/>
<dd>   கீர்த்திகள் வாழ்த்திடு வேன்.                  ...        10 <br/>
---<br/>
<br/><b>2. கண்ணன் - என் தாய் <br/></b>
<br/>
  (நொண்டிச் சிந்து)<br/>
<br/>
உண்ண உண்ணத் தெவிட்டாதே - அம்மை <br/>
<dd> உயிரெனும் முலையினில் உயர்வெனும் பால்; <br/>
வண்ணமுற வைத்தெனக் கே - என்றன் <br/>
<dd>   வாயினிற்கொண் டூட்டுமோர் வண்மையுடையாள், <br/>
கண்ணனெனும் பெயருடையாள், - என்னை <br/>
<dd>    கட்டிநிறை வான் எனுந்தன் கையி லணைத்து <br/>
மண்ணெனுந்தன் மடியில்வைத்தே - பல <br/>
<dd>  மாயமுறுங் கதைசொல்லி மனங்களிப் பாள்.                  ...        1 <br/>
<br/>
இன்பமெனச் சிலகதைகள் - எனக் <br/>
<dd>  கேற்றமென்றும் வெற்றி யென்றும் சில கதைகள் <br/>
துன்பமெனச் சில கதைகள் - கெட்ட <br/>
<dd>   தோல்வியென்றும் வீழ்ச்சியென்றும் சில கதைகள் <br/>
என்பருவம் என்றன் விருப்பம் - எனும் <br/>
<dd>   இவற்றினுக் கிணங்கவென் னுளமறிந்தே <br/>
அன்பொடவள் சொல்லிவரு வாள்; - அதில் <br/>
<dd>    அற்புதமுண் டாய்ப்பர வசமடைவேன்.                 ...        2 <br/>
<br/>
விந்தைவிந்தை யாக எனக்கே - பல <br/>
<dd>   விதவிதத் தோற்றங்கள் காட்டுவிப் பாள்; <br/>
சந்திரனென் றொரு பொம்மை - அதில் <br/>
<dd>  தண்ணமுதம் போலஒளி பரந்தொழுகும்; <br/>
மந்தை மந்தையா மேகம் - பல <br/>
<dd>  வண்ணமுறும் பொம்மையது மழைபொழியும்; <br/>
முந்தஒரு சூரியனுண்டு - அதன் <br/>
<dd>   முகத் தொளி கூறுதற்கொர் மொழியிலை யே.                  ...        3 <br/>
<br/>
வானத்து மீன்க ளுண்டு - சிறு <br/>
<dd>   மணிகளைப் போல்மின்னி நிறைந்திருக்கும்; <br/>
நானத்தைக் கணக்கிடவே - மனம் <br/>
<dd>    நாடிமிக முயல்கினும் கூடுவதில்லை; <br/>
கானத்து மலைக ளுண்டு - எந்தக் <br/>
<dd>  காலமுமொ ரிடம்விட்டு நகர்வதில்லை; <br/>
மோனத்தி லேயிருக்கும் - ஒரு <br/>
<dd>    மொழியுலை யாதுவிளை யாடவருங் காண்.                  ...        4 <br/>
<br/>
நல்லநல்ல நதிகளுண்டு - அவை <br/>
<dd>   நாடெங்கும் ஓடிவிளை யாடி வருங்காண்; <br/>
மெல்ல மெல்லப் போயவை தாம் - விழும் <br/>
<dd>  விரிகடற் பொம்மையது மிகப் பெரிதாம்; <br/>
எல்லையதிற் காணுவ தில்லை; - அலை <br/>
<dd>    எற்றிநுரை கக்கியொரு பாட்டிசைக்கும்; <br/>
ஒல்லெனுமப் பாட்டினிலே - அம்மை <br/>
<dd>    ஓமெனும் பெயரென்றும் ஒலித்திடுங் காண்.                  ...        5 <br/>
<br/>
சோலைகள் காவினங் கள் - அங்கு <br/>
<dd>     சூழ்தரும் பலநிற மணிமலர் கள் <br/>
சாலவும் இனியன வாய் - அங்கு <br/>
<dd>   தருக்களில் தூங்கிடும் கனிவகை கள் <br/>
ஞாலமுற்றிலும் நிறைந் தே - மிக <br/>
<dd> நயந்தரு பொம்மைகள் எனக்கென வே; <br/>
கோலமுஞ் சுவையு முற - அவள் <br/>
<dd>      கோடிபல கோடிகள் குவித்துவைத் தாள்.                  ...        6 <br/>
<br/>
தின்றிடப் பண்டங்களும் - செவி <br/>
<dd>    தெவிட்டறக் கேட்கநற் பாட்டுக்க ளும், <br/>
ஒன்றுறப் பழகுதற் கே - அறி <br/>
<dd>    வுடையமெய்த் தோழரும் அவள்கொடுத் தாள்; <br/>
கொன்றிடு மெனஇனி தாய் - இன்பக் <br/>
<dd>      கொடுநெருப் பாய் அனற் சுவையமு தாய், <br/>
நன்றியல் காதலுக் கே - இந்த <br/>
<dd>     நாரியர் தமையெனைச் சூழவைத் தாள்.                  ...        7 <br/>
<br/>
இறகுடைப் பறவைக ளும் - நிலந் <br/>
<dd>    திரிந்திடும் விலங்குகள் ஊர்வனங்கள் <br/>
அறைகடல் நிறைந்திட வே - எண்ணில் <br/>
<dd>    அமைத்திடற் கரியபல் வகைப்பட வே <br/>
சுறவுகள் மீன்வகை கள் - எனத் <br/>
<dd>    தோழர்கள் பலருமிங் கெனக்களித் தாள்; <br/>
நிறைவுற இன்பம்வைத் தாள்; - அதை <br/>
<dd>    நினைக்கவும் முழுதிலுங் கூடுதில்லை.                  ...        8 <br/>
<br/>
சாத்திரம் கோடி வைத்தாள்; - அவை <br/>
<dd>  தம்மினும் உயர்ந்தோர் ஞானம் வைத்தாள்; <br/>
மீத்திடும் பொழுதினி லே - நான் <br/>
<dd>   வேடிக்கை யுறக்கண்டு நகைப்பதற் கே <br/>
கோத்தபொய் வேதங்களும் - மதக் <br/>
<dd>  கொலைகளும் அரசர்தம் கூத்துக்க ளும் <br/>
மூத்தவர்  பொய்ந்நடை யும் - இள <br/>
<dd> மூடர்தம் கவலையும் அவள்புனைந் தாள்;                  ...        9 <br/>
<br/>
வேண்டிய கொடுத்திடு வாள்; - அவை <br/>
<dd>  விரும்புமுன் கொடுத்திட விரைந்திடு வாள்; <br/>
ஆண்டருள் புரிந்திடு வாள்; - அண்ணன் <br/>
<dd>  அருச்சுனன் போலெனை ஆக்கிடு வாள்; <br/>
யாண்டுமெக் காலத்தி னும் - அவள் <br/>
<dd>  இன்னருள் பாடுநற் றெழில்புரி வேன்; <br/>
நீண்டதொர் புகழ்வாழ் வும் - பிற <br/>
<dd>  நிகரறு பெருமையும் அவள் கொடுப்பாள்.                  ...        10 <br/>
---<br/>
<br/>
<b>3. கண்ணன் - என் தந்தை <br/></b>
<br/>
  (நொண்டிச் சிந்து) <br/>
 ப்ரதான ரஸம் - அற்புதம்<br/>
<br/>
பூமிக் கெனைய னுப்பி னான்; - அந்தப் <br/>
<dd> புதுமண்ட லத்திலென் தம்பிக ளுண்டு; <br/>
நேமித்த நெறிப்படி யே - இந்த <br/>
<dd>   நெடுவெளி யெங்கணும் நித்தம் உருண்டே <br/>
போமித் தரைகளி லெல்லாம் - மனம் <br/>
<dd>  போலவிருந் தாளுபவர் எங்க ளினத்தார், <br/>
சாமி இவற்றினுக் கெல்லாம் - எங்க <br/>
<dd>  தந்தையவன் சரிதைகள் சிறி துரைப்பேன்.                  ...        1 <br/>
<br/>
செல்வத்திற்கோர் குறையில்லை; - எந்தை <br/>
<dd>  சேமித்து வைத்த பொன்னுக் களவொன் றில்லை; <br/>
கல்வியில் மிகச் சிறந்தோன் - அவன் <br/>
<dd>   கவிதையின் இனிமையொர் கணக்கி லில்லை; <br/>
பல்வகை மாண்பி னிடையே - கொஞ்சம் <br/>
<dd>  பயித்தியம் அடிக்கடி தோன்றுவ துண்டு; <br/>
நல்வழி செல்லு பவரை - மனம் <br/>
<dd>  நையும்வரை சோதனைசெய் நடத்தை யுண்டு.                  ...        2 <br/>
<br/>
நாவு துணிகுவ தில்லை - உண்மை <br/>
<dd>  நாமத்தை வெளிப்பட உரைப்பதற்கே; <br/>
யாவருந் தெரிந்திடவே - எங்கள் <br/>
<dd>  ஈசனென்றும் கண்ணனென்றும் சொல்லுவதுண்டு. <br/>
மூவகைப் பெயர் புனைந்தே - அவன் <br/>
<dd>  முகமறி யாதவர் சண்டைகள் செய்வார்; <br/>
தேவர் குலத்தவன் என்றே - அவன் <br/>
<dd> செய்திதெரி யாதவர் சிலருரைப்பார். .                 ...        3 <br/>
<br/>
பிறந்தது மறக் குலத்தில்; - அவன் <br/>
<dd> பேதமற வளர்ந்ததும் இடைக்குலத்தில்; <br/>
சிறந்தது பார்ப்பன ருள்ளே; - சில <br/>
<dd>  செட்டிமக்க ளோடுமிகப் பழக்க முண்டு; <br/>
நிறந்தனிற் கருமை கொண்டான்; - அவன் <br/>
<dd>  நேயமுறக் களிப்பது பொன்னிறப் பெண்கள்!<br/>
துறந்த நடைக ளுடையான்; - உங்கள் <br/>
<dd>  சூனியப்பொய்ச் சாத்திரங்கள் கண்டு நகைப்பான்.                  ...        4 <br/>
<br/>
ஏழைகளைத் தோழமை கொள்வான்; - செல்வம் <br/>
<dd>   ஏறியார் தமைக்கண்டு சீறி விழுவான்; <br/>
தாழவருந் துன்ப மதிலும் - நெஞ்சத் <br/>
<dd>   தளர்ச்சிகொள் ளாதவார்க்குச் செல்வ மளிப்பான்; <br/>
நாழிகைக்கொர் புத்தி யுடையான்; - ஒரு <br/>
<dd>  நாளிருந்த படிமற்றொர் நாளினி  லில்லை. <br/>
பாழிடத்தை நாடி யிருப்பான்; - பல <br/>
<dd>  பாட்டினிலும் கதையிலும் நேரமழிப் பான்.                  ...        5 <br/>
<br/>
இன்பத்தை இனிதெனவும் - துன்பம் <br/>
<dd>  இனிதில்லை யென்றுமவன் எண்ணுவ தில்லை; <br/>
அன்பு மிகவு முடையான்; - தெளிந் <br/>
<dd>  தறிவினில் உயிர்க்குலம் ஏற்ற முறவே, <br/>
வன்புகள் பல புரிவான்; - ஒரு <br/>
<dd> மந்திரியுண் டெந்தைக்கு விதியென்பவன்; <br/>
முன்பு விதித்த தனையே - பின்பு <br/>
<dd> முறைப்படி அறிந்துண்ண மூட்டி விடுவான்.                 ...        6 <br/>
<br/>
வேதங்கள் கோத்து வைத்தான் - அந்த <br/>
<dd>  வேதங்கள் மனிதர்தம் மொழியி லில்லை; <br/>
வேதங்க ளென்று புவியோர் - சொல்லும் <br/>
<dd>  வெறுங்கதைத் திரளிலவ் வேதமில்லை; <br/>
வேதங்க ளென்றவற் றுள்ளே - அவன் <br/>
<dd>  வேதத்திற் சிலசில கலந்ததுண்டு; <br/>
வேதங்க ளன்றி யொன்றில்லை - இந்த <br/>
<dd>  மேதினி மாந்தர் சொலும் வார்த்தைக ளெல்லாம்.                  ...        7 <br/>
<br/>
நாலு குலங்கள் அமைத்தான்; - அதை <br/>
<dd>  நாசமுறப் புரிந்தனர் மூடமனிதர், <br/>
சீலம் அறிவு கருமம் - இவை <br/>
<dd>  சிறந்தவர் குலத்தினில் சிறந்தவராம்; <br/>
மேலவர் கீழவ ரென்றே - வெறும் <br/>
<dd> வேடத்திற் பிறப்பினில் விதிப்பன வாம் <br/>
போலிச் சுவடியை யெல்லாம் - இன்று <br/>
<dd>  பொசுக்கிவிட்டாலெவர்க்கும் நன்மையுண்டென்பான்.                  ...        8 <br/>
<br/>
வயது முதிர்ந்து விடினும் - எந்தை <br/>
<dd> வாலிபக் களையென்றும் மாறுவதில்லை; <br/>
துயரில்லை; மூப்பு மில்லை, - என்றும் <br/>
<dd> சோர்வில்லை; நோயொன்றும் தொடுவ தில்லை; <br/>
பயமில்லை, பரிவொன்றில்லை, - எவர் <br/>
<dd> பக்கமும்நின் றெதிர்ப்பக்கம் வாட்டுவ தில்லை <br/>
நயமிகத் தெரிந்தவன் காண்; - தனி <br/>
<dd>  நடுநின்று விதிச்செயல் கண்டு மகிழ்வான்.                  ...        9 <br/>
<br/>
துன்பத்தில் நொந்து வருவோர் - தம்மைத்  <br/>
<dd>  தூவென் றிகழ்ந்து சொல்லி வன்பு கனிவான்; <br/>
அன்பினைக் கைக்கொள் என்பான்; - துன்பம் <br/>
<dd>  அத்தனையும் அப்பொழுது தீர்ந்திடும் என்பான்; <br/>
என்புடை பட்ட பொழுதும் - நெஞ்சில் <br/>
<dd>  ஏக்கமுறப் பொறுப்பவர் தம்மை உகப்பான்; <br/>
இன்பத்தை எண்ணு பவர்க்கே - என்றும் <br/>
<dd>  இன்பமிகத் தருவதில் இன்ப முடையான். .                 ...        10 <br/>
---<br/>
<br/>
<b>4. கண்ணன் என் - சேவகன்<br/></b>
<br/>
கூலிமிகக் கேட்பார் கொடுத்ததெலாம் தாம் மறப்பார்: <br/>
வேலைமிக வைத்திருந்தால் வீட்டிலே தங்கிடுவார்; <br/>
'ஏனடா, நீ நேற்றைக் கிங்குவர வில்லை' யென்றால் <br/>
பானையிலே தேளிருந்து பல்லால் கடித்த தென்பார்; <br/>
வீட்டிலே பெண்டாட்டி மேற்பூதம் வந்ததென்பார்;                  ...        5 <br/>
<br/>
பாட்டியார் செத்துவிட்ட பன்னிரண்டாம் நாளென்பார்; <br/>
ஓயாமல் பொய்யுரைப்பார்; ஒன்றுரைக்க வேறுசெய்வார்; <br/>
தாயாதி யோடு தனியிடத்தே பேசிடுவார்; <br/>
உள்வீட்டுச் செய்தியெல்லாம் ஊரம் பலத்துரைப்பார்; <br/>
என்வீட்டில் இல்லையென்றால் எங்கும் முரசறைவார்;                  ...        10 <br/>
<br/>
சேவகரால் பட்ட சிரமமிக உண்டு கண்டீர்; <br/>
சேவகரில் லாவிடிலோ, செய்கை நடக்கவில்லை. <br/>
இங்கிதனால் யானும் இடர்மிகுந்து வாடுகையில்; <br/>
எங்கிருந்தோ வந்தான், 'இடைச்சாதி நான்' என்றான்; <br/>
''மாடுகன்று மேய்த்திடுவேன், மக்களை நான் காத்திடுவேன்                  ...        15 <br/>
<br/>
வீடு பெருக்கி விளக்கேற்றி வைத்திடுவேன்; <br/>
சொன்னபடி கேட்பேன்; துணிமணிகள் காத்திடுவேன்; <br/>
சின்னக் குழந்தைக்குச் சிங்காரப் பாட்டிசைத்தே <br/>
ஆட்டங்கள் காட்டி அழாதபடி பார்த்திடுவேன்; <br/>
காட்டுவழி யானாலும், கள்ளர்பய மானாலும்;                  ...        20 <br/>
<br/>
இரவிற் பகலிலே எந்நேர மானாலும் <br/>
சிரமத்தைப் பார்ப்பதில்லை, தேவரீர் தம்முடனே <br/>
சுற்றுவேன் தங்களுக்கோர் துன்பமுறா மற்காப்போன்; <br/>
கற்ற வித்தை யேதுமில்லை; காட்டு மனிதன்; ஐயே! <br/>
ஆன பொழுதுங் கோலடி குத்துப்போர் மற்போர்                  ...        25 <br/>
<br/>
நானறிவேன்; சற்றும் நயவஞ் சனைபுரியேன்'' <br/>
என்றுபல சொல்லி நின்றான் ''ஏது பெயர்? சொல்'' என்றேன் <br/>
''ஒன்றுமில்லை; கண்ணனென்பார் ஊரிலுள்ளோர் என்னை'' என்றான். <br/>
கட்டுறுதி யுள்ளவுடல், கண்ணிலே நல்லகுணம்<br/>
ஒட்டுறவே நன்றா உரைத்திடுஞ்சொல் -ஈங்கிவற்றால்;                  ...        30 <br/>
<br/>
தக்கவனென் றுள்ளத்தே சார்ந்த மகிழ்ச்சியுடன், <br/>
''மிக்கவுரை பலசொல்லி விருதுபல சாற்றுகிறாய்; <br/>
கூலியென்ன கேட்கின்றாய்? கூறு'' கென்றேன். ''ஐயனே! <br/>
தாலிகட்டும் பெண்டாட்டி சந்ததிக ளேதுமில்லை; <br/>
நானோர் தனியாள்; நரைதிரை தோன்றா விடினும்                  ...        35 <br/>
<br/>
ஆன வயதிற் களவில்லை; தேவரீர் <br/>
ஆதரித்தாற் போதும் அடியேனை; நெஞ்சிலுள்ள <br/>
காதல் பெரிதெனக்குக் காசுபெரி தில்லை'' யென்றான். <br/>
பண்டைக் காலத்து பயித்தியத்தில் ஒன்றெனவே <br/>
கண்டு மிகவும் களிப்புடனே நானவனை .                 ...        40 <br/>
<br/>
ஆளாகக் கொண்டு விட்டேன் அன்று முதற்கொண்டு, <br/>
நாளாக நாளாக, நம்மிடத்தே கண்ணனுக்குப் <br/>
பற்று மிகுந்துவரல் பார்க்கின்றேன்; கண்ணனால் <br/>
பெற்றுவரும் நன்மையெல்லாம் பேசி முடியாது <br/>
கண்ணை இமையிரண்டும் காப்பதுபோல், என் குடும்பம்                  ...        45 <br/>
<br/>
வண்ணமுறக் காக்கின்றான் வாய்முணுத்தல் கண்டிறியேன் <br/>
வீதி பெருக்குகிறான்; வீடு சுத்த மாக்குகிறான்; <br/>
தாதியர்செய் குற்றமெல்லாம் தட்டி யடக்குகிறான்; <br/>
மக்களுக்கு வாத்தி, வளர்ப்புத்தாய், வைத்தியனாய் <br/>
ஒக்கநயங் காட்டுகிறான்; ஒன்றுங் குறைவின்றிப்                  ...        50 <br/>
<br/>
பண்டமெலாம் சேர்த்துவைத்துப் பால்வாங்கி மோர் வாங்கிப் <br/>
பெண்டுகளைத் தாய்போற் பிரியமுற ஆதரித்து <br/>
நண்பனாய், மந்திரியாய், நல்ல சிரியனுமாய், <br/>
பண்பிலே தெய்வமாய்ப் பார்வையிலே சேவகனாய், <br/>
எங்கிருந்தோ வந்தான், இடைச்சாதியென்று சொன்னான்.                  ...        55 <br/>
<br/>
இங்கிவனை யான் பெறவே என்னதவஞ் செய்து விட்டேன்! <br/>
கண்ணன் என தகத்தே கால்வைத்த நாள்முதலாய் <br/>
எண்ணம் விசாரம் எதுவுமவன் பொறுப்பாய்ச் <br/>
செல்வம், இளமாண்பு, சீர், சிறப்பு, நற்கீர்த்தி, <br/>
கல்வி, அறிவு, கவிதை, சிவ யோகம்,                  ...        60 <br/>
<br/>
தெளிவே வடிவாம் சிவஞானம், என்றும் <br/>
ஒளிசேர் நலமனைத்தும் ஓங்கிவரு கின்றன காண்! <br/>
கண்ணனைநான் ஆட்கொண்டேன்! கண்கொண்டேன்! கண்கொ ண்டேன்! <br/>
கண்ணனை யாட்கொள்ளக் காரணமும் உள்ளனவே! <br/>
---<br/>
<br/>
<b>5. கண்ணன் என் அரசன்<br/></b>
<br/>
பகைமை முற்றி முதிர்ந்திடு மட்டிலும் <br/>
<dd>   பார்த்திருப்ப தல்லா லொன்றுஞ் செய்திடான்; <br/>
நகைபுரிந்து பொறுத்துப் பொறுத்தையோ <br/>
<dd>   நாட்கள் மாதங்கள் ஆண்டுகள் போக்குவான்.                  ...        1 <br/>
<br/>
கண்ணன் வென்று பகைமை யழிந்துநாம் <br/>
<dd>  கண்ணிற் காண்ப தரிதெனத் தோன்றுமே; <br/>
எண்ணமிட் டெண்ண மிட்டுச் சலித்துநாம் <br/>
<dd>   இழந்த நாட்கள் யுகமெனப் போகுமே .                 ...        2 <br/>
<br/>
படைகள் சேர்த்தல் பரிசனம் சேர்த்திடல் <br/>
<dd>  பணமுண் டாக்கல் எதுவும் புரிந்திடான்; <br/>
'இடையன், வீரமி லாதவன், அஞ்சினோன்' <br/>
<dd>  என்றவர் சொல்லும் ஏச்சிற்கு நாணிலான்.                  ...        3 <br/>
<br/>
கொல்லப் பூத மனுப்பிடு மாமனே <br/>
<dd> கோலு யர்த்துல காண்டு களித்திட, <br/>
முல்லை மென்னகை மாதர்க்கும் பாட்டிற்கும் <br/>
<dd>  மோக முற்றுப் பொழுதுகள் போக்குவான்.                  ...        4 <br/>
<br/>
வான நீர்க்கு வருந்தும் பயிரென <br/>
<dd>  மாந்தர் மற்றிவண் போர்க்குத் தவிக்கவும், <br/>
தானம் கீர்த்தனை தாளங்கள் கூத்துக்கள் <br/>
<dd>   தனிமை வேய்ங்குழல் என்றிவை போற்றுவான்.                  ...        5 <br/>
<br/>
காலினைக் கையினால் பற்றிக்கொண்டு நாம் <br/>
<dd>  கதியெமக் கொன்று காட்டுவை யென்றிட்டால் <br/>
நாலி லொன்று பலித்திடுங் காணென்பான்; <br/>
<dd>   நாமச் சொல்லின் பொருளெங் குணர்வதே?                  ...        6 <br/>
<br/>
நாம வன்வலி நம்பியி ருக்கவும், <br/>
<dd>  நாண மின்றிப் பதுங்கி வளருவான்; <br/>
தீமை தன்னை விலக்கவுஞ் செய்குவான்; <br/>
<dd>   சிறுமை கொண்டொழித் தோடவுஞ் செய்குவான்.                  ...        7 <br/>
<br/>
தந்தி ரங்கள் பயிலவுஞ் செய்குவான்; <br/>
<dd>  சவுரி யங்கள் பழகவுஞ் செய்குவான்; <br/>
மந்தி ரத்திற னும்பல காட்டுவான்; <br/>
<dd>  வலிமை யின்றிச் சிறுமையில் வாழ்வான். .                 ...        8 <br/>
<br/>
காலம் வந்துகை கூடுமப் போதிலோர் <br/>
<dd>  கணத்தி லேடதி தாக விளங்குவான்; <br/>
ஆல கால விடத்தினைப் போலவே, <br/>
<dd>   அகில முற்றும் அசைந்திடச் சீறுவான்.                  ...        9 <br/>
<br/>
வேரும் வேரடி மண்ணு மிலாமலே <br/>
<dd>   வெந்து போகப் பகைமை பொசுக்குவான்; <br/>
பாரும் வானமும் ஆயிர மாண்டுகள் <br/>
<dd>   பட்ட துன்பங்கள் கணத்திடை மாற்றுவான்.                  ...        10 <br/>
<br/>
சக்கரத்தை யெடுப்ப தொருகணம்; <br/>
<dd>   தருமம் பாரில் தழைத்தல் மறுகணம்; <br/>
இக்க ணத்தில் இடைக்கண மொன்றுண்டோ ? <br/>
<dd>   இதனுள் ளேபகை மாய்த்திட வல்லன்காண்! .                 ...        11 <br/>
<br/>
கண்ண னெங்கள் அரசன் புகழினைக் <br/>
<dd>  கவிதை கொண்டெந்தக் காலமும் போற்றுவேன்; <br/>
திண்ணை வாயில் பெருக்கவந் தேனெனைத் <br/>
<dd>  தேசம் போற்றத்தன் மந்திரி யாக்கினான்.                  ...        12 <br/>
<br/>
நித்தச் சோற்றினுக் கேவல் செயவந்தேன்; <br/>
<dd> நிகரி லாப்பெருஞ் செல்வம் உதவினான். <br/>
வித்தை நன்குகல் லாதவன் என்னுள்ளே <br/>
<dd>  வேத நுட்பம் விளங்கிடச் செய்திட்டான்.                  ...        13 <br/>
<br/>
கண்ண னெம்பெரு மானருள் வாழ்கவே! <br/>
<dd>   கலிய ழிந்து புவித்தலம் வாழ்கவே! <br/>
அண்ண லின்னருள் வாடி ய நாடுதான் <br/>
<dd>  அவலம் நீங்கிப் புகழில் உயர்கவே!                  ...        14 <br/>
---<br/>
<br/>
<b>6. கண்ணன் என் சீடன் <br/></b>
<br/>
 (ஆசிரியப்பா)<br/>
<br/>
யானே யாகி என்னலாற் பிறவாய் <br/>
யானும் அவையுமாய் இரண்டினும் வேறாய் <br/>
யாதோ பொருளாம் மாயக் கண்ணன், <br/>
என்னிலும் அறிவினிற் குறைந்தவன் போலவும், <br/>
என்னைத் துணைக்கொண்டு, என்னுடை முயற்சியால்                  ...        5 <br/>
<br/>
என்னடை பழகலால் என்மொழி கேட்டலால் <br/>
மேம்பா டெய்த வேண்டினோன் போலவும், <br/>
யான்சொலுங் கவிதை என்மதி யளவை <br/>
இவற்றினைப் பெருமை யிலங்கின வென்று <br/>
கருதுவான் போலவும், கண்ணக் கள்வன்.                  ...        10 <br/>
<br/>
சீடனா வந்தெனைச் சேர்ந்தனன், தெய்வமே! <br/>
பேதையேன் அவ்வலைப் பின்னலில் வீழ்ந்து <br/>
பட்டன தொல்லை பலபெரும் பாரதம்; <br/>
உளத்தினை வென்றிடேன்; உலகினை வெல்லவும், <br/>
தானகஞ் சுடாதேன் பிறர்தமைத் தானெனும்                  ...        15 <br/>
<br/>
சிறுமையி னகற்றிச் சிவத்திலே நிறுத்தவும், <br/>
தன்னுள்ளே தெளிவும் சலிப்பிலா மகிழ்ச்சியும் <br/>
உற்றிடேன்; இந்தச் சகத்திலே யுள்ள <br/>
மாந்தர்க் குற்ற துயரெலாம் மாற்றி <br/>
இன்பத் திருத்தவும் எண்ணிய பிழைக்கெனைத்                  ...        20 <br/>
<br/>
தண்டனை புரிந்திடத் தானுளங் கொண்டு, <br/>
மாயக் கண்ணன் வலிந்தெனைச் சார்ந்து, <br/>
புகழ்ச்சிகள் கூறியும், புலமையை வியந்தும், <br/>
பல்வகை யால்அகப் பற்றுறச் செய்தான்; <br/>
வெறும்வாய் மெல்லுங் கிழவிக் கிஃதோர்                  ...        25 <br/>
<br/>
அவலாய்மூண்டது; யானுமங் கவனை <br/>
உயர்நிலைப் படுத்தலில் ஊக்கமிக் கவனாய், <br/>
''இன்னது செய்திடேல், இவரோடு பழகேல், <br/>
இவ்வகை மொழிந்திடேல் இனையன விரும்பேல், <br/>
இன்னது கற்றிடேல், இன்னநூல் கற்பாய்,                  ...        30 <br/>
<br/>
இன்னவ ருறவுகொள், இன்னவை விரும்புவாய்'' <br/>
எனப்பல தருமம் எடுத்தெடுத் தோதி, <br/>
ஓய்விலா தவனோ டுயிர்விட லானேன். <br/>
கதையிலே கணவன் சொல்லினுக் கெல்லாம் <br/>
எதிர்செயும் மனைவிபோல், இவனும்நான் காட்டும்                  ...        35 <br/>
<br/>
நெறியினக் கெல்லாம் நேரெதிர் நெறியே <br/>
நடப்பா னாயினன். நானிலத் தவர்தம் <br/>
மதிப்பையும் புகழுறு வாழ்வையும் புகழையும் <br/>
தெய்வமாக் கொண்ட சிறுமதி யுடையேன், <br/>
கண்ணனாஞ் சீடன், யான் காட்டிய வழியெலாம்                  ...        40 <br/>
<br/>
விலகியே நடக்கும் விநோதமிங் கன்றியும், <br/>
உலகினர் வெறுப்புறும் ஒழுக்கமத் தனையும் <br/>
தலையாக் கொண்டு சார்பெலாம் பழிச்சொலும் <br/>
இகழுமிக் கவனாய் என்மனம் வருந்த <br/>
நடந்திடல் கண்டேன்; நாட்பட நாட்படக்                  ...        45 <br/>
<br/>
கண்ணனும் தனது கழிபடு நடையில் <br/>
மிஞ்சுவா னாகி, வீதியிற் பெரியோர் <br/>
கிழவிய ரெல்லாம் கிறுக்கனென் றிவனை <br/>
இகழ்ச்சியோ டிரக்கமுற் றேளனம் புரியும் <br/>
நிலையும் வந்திட்டான். நெஞ்சிலே யெனக்குத்                  ...        50 <br/>
<br/>
தோன்றிய வருத்தஞ் சொல்லிடப் படாது. <br/>
முத்தனாக் கிடநான் முயன்றதோர் இளைஞன் <br/>
பித்தனென் றுலகினர் பேசிய பேச்சென் <br/>
நெஞ்சினை அறுத்தது; நீதிகள் பலவும் <br/>
தந்திரம் பலவும் சாத்திரம் பலவும்                  ...        55 <br/>
<br/>
சொல்லிநான் கண்ணனைத் தொளைத்திட லாயினேன். <br/>
தேவ நிலையிலே சேர்த்திடா விடினும், <br/>
மானுடந் தவறி மடிவுறா வண்ணம், <br/>
கண்ணனை நானும் காத்திட விரும்பித் <br/>
தீயெனக் கொதித்துச் சினமொழி யுரைத்தும்,                  ...        60 <br/>
<br/>
சிரித்துரை கூறியும், செள்ளென விழுந்தும், <br/>
கேலிகள் பேசிக் கிளறியும், இன்னும் <br/>
எத்தனை வகையிலோ என்வழிக் கவனைக் <br/>
கொணர்ந்திட முயன்றேன்; கொள்பய னொன்றிலை. <br/>
கண்ணன் பித்தனாய்க் காட்டா ளாகி,                  ...        65 <br/>
<br/>
எவ்வகைத் தொழிலிலும் எண்ணமற் றவனாய், <br/>
எவ்வகைப் பயனிலுங் கருத்திழந் தவனாய், <br/>
குரங்காய்க் கரடியாய்க் கொம்புடைப் பிசாசாய் <br/>
யாதோ பொருளாய், எங்ஙனோ நின்றான். <br/>
இதனால்,                  ...        70 <br/>
<br/>
அகந்தையும் மமதையும் ஆயிரம் புண்ணுற; <br/>
யான்கடுஞ் சினமுற்று 'எவ்வகை யானும் <br/>
கண்ணனை நேருறக் கண்டே தீர்ப்பேன்' <br/>
எனப்பெருந் தாபம் எய்தினே னாகி, <br/>
'எவ்வா றேனும் இவனையோர் தொழிலில்                  ...        75 <br/>
<br/>
ஓரிடந் தன்னில் ஒருவழி வலிய <br/>
நிறுத்துவோ மாயின் நேருற் றிடுவான்' <br/>
என்றுளத் தெண்ணி இசைந்திடு ஞ் சமயங் <br/>
காத்திருந் திட்டேன். ஒருநாள் கண்ணனைத் <br/>
தனியே எனது வீட்டினிற் கொண்டு,                  ...        80 <br/>
<br/>
''மகனே, என்பால் வரம்பிலா நேசமும் <br/>
அன்பும்நீ யுடையை; அதனையான் நம்பி, <br/>
நின்னிட மொன்று கேட்பேன்; நீயது <br/>
செய்திடல் வேண்டும்; சேர்க்கையின் படியே <br/>
மாந்தர்தஞ் செயலெலாம் வகுப்புறல் கண்டாய்.                  ...        85 <br/>
<br/>
சாத்திர நாட்டமும், தருக்கமும் கவிதையில் <br/>
மெய்ப்பொரு ளாய்வதில் மிஞ்சிய விழைவும் <br/>
கொண்டோ ர் தமையே அருகினிற் கொண்டு <br/>
பொருளினுக் கலையும் நேரம் போக <br/>
மிஞ்சிய பொழுதெலாம் அவருடன் மேவி                  ...        90 <br/>
<br/>
இருந்திட லாகுமேல் எனக்குநன் றுண்டாம்; <br/>
பொழுதெலாம் என்னுடன் போக்கிட விரும்பும் <br/>
அறிவுடை மகனிங் குனையலால் அறிந்திடேன். <br/>
ஆதலால், <br/>
என்பயன் கருதி, எனக்கொரு துணையாய்                  ...        95 <br/>
<br/>
என்னுடன் சிலநாள் இருந்திட நின்னை <br/>
வேண்டி நிற்கின்றேன், வேண்டுதல் மறுத்தே <br/>
என்னைநீ துன்பம் எய்துவித் திடாமே, <br/>
இவ்வுரைக் கிணங்குவாய்'' என்றேன். கண்ணனும், <br/>
''அங்ஙனே புரிவேன். ஆயின் நின் னிடத்தே                  ...        100 <br/>
<br/>
தொழிலிலாது யாங்ஙனம் சோம்பரில் இருப்பது? <br/>
காரிய மொன்று காட்டுவை யாயின், <br/>
இருப்பேன்'' என்றான். இவனுடைய இயல்பையும் <br/>
திறனையுங் கருதி, ''என் செய்யுளை யெல்லாம் <br/>
நல்லதோர் பிரதியில் நாடொறும் எழுதிக்                  ...        105 <br/>
<br/>
கொடுத்திடுந் தொழிலினைக் கொள்ளுதி'' என்றேன் <br/>
நன்றெனக் கூறியோர் நாழிகை யிருந்தான்; <br/>
'செல்வேன்' என்றான்; சினத்தொடு நானும் <br/>
பழங்கதை யெழுதிய பகுதியொன் றினையவன் <br/>
கையினிற் கொடுத்துக் ''கவினுற இதனை .                 ...        110 <br/>
<br/>
எழுதுக'' என்றேன்; இணங்குவான் போன்றதைக் <br/>
கையிலே கொண்டு கணப்பொழு திருந்தான், <br/>
''செல்வேன்'' என்றான். சினந்தீ யாகிநான் <br/>
''ஏதடா, சொன்ன சொல் அழித்துரைக் கின்றாய்; <br/>
பித்தனென் றுன்னை உலகினர் சொல்வது                  ...        115 <br/>
<br/>
பிழையிலை போலும்'' என்றேன். அதற்கு,. <br/>
''நாளவந் திவ்வினை நடத்துவேன்'' என்றான். <br/>
''இத்தொழி லிங்கே இப்பொழு தெடுத்துச் <br/>
செய்கின் றனையா? செய்குவ தில்லையா? <br/>
ஓருரை சொல்'' என்றுமினேன். கண்ணனும்                  ...        120 <br/>
<br/>
''இல்லை'' யென் றொருசொல் இமைக்கு முன் கூறினான். <br/>
வெடுக்கெனச் சினத்தீ வெள்ளமாய்ப் பாய்ந்திடக் <br/>
கண்விசந் திதழ்கள் துடித்திடக் கனன்றுநான் <br/>
''சீச்சி, பேயே! சிறிதுபோழ் தேனும் <br/>
இனியென் முகத்தின் எதிர்நின் றிடாதே.                  ...        125 <br/>
<br/>
என்றுமிவ் வுலகில் என்னிடத் தினிநீ <br/>
போந்திடல் வேண்டா, போ, போ, போ'' என்று <br/>
இடியுறச் சொன்னேன்; கண்ணனும் எழுந்து <br/>
செல்குவ னாயினன். விழிநீர் சேர்ந்திட <br/>
''மகனே! போகுதி வாழ்கநீ; நின்னைத்                  ...        130 <br/>
<br/>
தேவர் காத்திடுக! நின்தனைச் செம்மை <br/>
செய்திடக் கருதி ஏதேதோ செய்தேன். <br/>
தோற்றுவிட்டேனடா! சூழ்ச்சிகள் அறிந்தேன். <br/>
மறித்தினி வாராய், செல்லுதி வாழி நீ!'' <br/>
எனத்துயர் நீங்கி அமைதியோ டிசைத்தேன்.                  ...        135 <br/>
<br/>
சென்றனன் கண்ணன். திரும்பியோர் கணத்தே <br/>
எங்கிருந் தோநல் லெழுதுகோல் கொணர்ந்தான்; <br/>
காட்டிய பகுதியைக் கவினுற வரைந்தான். <br/>
''ஐயனே, நின்வழி யனைத்தையுங் கொள்ளுவேன். <br/>
தொழில்பல புரிவேன், துன்பமிங் கென்றும்,                  ...        140 <br/>
<br/>
இனிநினக் கென்னால் எய்திடா'' தெனப்பல <br/>
நல்லசொல் லுரைத்து நகைத்தனன் மறைந்தான். <br/>
மறைந்ததோர் கண்ணன் மறுகணத் தென்றன் <br/>
நெஞ்சிலே தோன்றி நிகழ்த்துவா னாயினன்: <br/>
''மகனே, ஒன்றை யாக்குதல் மாற்றுதல்                  ...        145 <br/>
<br/>
அழித்திட லெல்லாம் நின்செய லன்றுகாண்; <br/>
தோற்றேன் எனநீ உரைத்திடும் பொழுதிலே <br/>
வென்றாய்; உலகினில் வேண்டிய தொழிலெல்லாம் <br/>
ஆசையுந் தாபமும் அகற்றியே புரிந்து <br/>
வாழ்க நீ'' என்றான். வாழ்கமற் றவனே!                  ...        150 <br/>
---<br/>
<br/>
<b>7. கண்ணன் - எனது சற்குரு <br/></b>
<br/>
புன்னாகவராளி - திஸ்ர ஜாதி - ஏகதாளம் <br/>
 ரசங்கள்: அற்புதம், பக்தி<br/>
<br/>
சாத்திரங் கள்பல தேடினேன் - அங்கு <br/>
<dd>    சங்கையில் லாதன சங்கையாம் - பழங் <br/>
கோத்திரங்கள் சொல்லு மூடர்தம் - பொய்மைக் <br/>
<dd>  கூடையில் உண்மை கிடைக்குமோ? - நெஞ்சில் <br/>
மாத்திரம் எந்த வகையிலும் - சக <br/>
<dd>   மாயம் உணர்ந்திடல் வேண்டுமே - என்னும் <br/>
ஆத்திரம்நின்ற திதனிடை - நித்தம் <br/>
<dd>   ஆயிரந் தொல்லைகள் சூழ்ந்தன. .                 ...        1 <br/>
<br/>
நாடு முழுதிலுஞ் சுற்றிநான் - பல <br/>
<dd>   நாட்கள் அலைந்திடும் போதினில், - நிறைந் <br/>
தோடும் யமுனைக் கரையிலே - தடி <br/>
<dd>  ஊன்றிச் சென்றாரோர் கிழவனார்; - ஒளி <br/>
கூடு முகமும், தெளிவுதான் - குடி <br/>
<dd>  கொண்ட விழியும், சடைகளும், - வெள்ளைத் <br/>
தாடியும் கண்டு வணங்கியே - பல <br/>
<dd>   சங்கதி பேசி வருகையில்,                  ...        2 <br/>
<br/>
என்னுளத் தாசை யறிந்தவர் - மிக <br/>
<dd>  இன்புற் றுரைத்திட லாயினர் -''தம்பி, <br/>
நின்னுளத் திற்குத் தகுந்தவன், - சுடர் <br/>
<dd>   நித்திய மோனத் திருப்பவன், - உயர் <br/>
மன்னர் குலத்தில் பிறந்தவன், - வட <br/>
<dd>  மாமது ரைப்பதி யாள்கின்றான்; - கண்ணன் <br/>
தன்னைச் சரணென்று போவையில் - அவன் <br/>
<dd>  சத்தியங் கூறுவன்'' என்றனர்.                  ...        3 <br/>
<br/>
மாமது ரைப்பதி சென்றுநான் - அங்கு <br/>
<dd>  வாழ்கின்ற கண்ணனைப் போற்றியே, - என்தன் <br/>
நாமமும் ஊரும் கருத்துமே - சொல்லி <br/>
<dd>   நன்மை தருகென வேண்டினன்; - அவன் <br/>
காமனைப் போன்ற வடிவமும் - இளங் <br/>
<dd>  காளையர் நட்பும் பழக்கமும் - கெட்ட <br/>
பூமியைக் காக்குந் தொழிலிலே - எந்தப் <br/>
<dd>   போதுஞ் செலுத்திடுஞ் சிந்தையும்,                  ...        4 <br/>
<br/>
ஆடலும் பாடலும் கண்டுநான் - முன்னர் <br/>
<dd>   ஆற்றங் கரையினில் கண்டதோர் - முனி <br/>
வேடந் தரித்த கிழவரைத் - கொல்ல <br/>
<dd>  வேண்டுமென் றுள்ளத்தில் எண்ணினேன் - 'சிறு <br/>
நாடு புரந்திடு மன்னவன் - கண்ணன் <br/>
<dd>  நாளுங் கவலையில் மூழ்கினோன்; - தவப் <br/>
பாடுபட் டோ ர்க்கும் விளங்கிடா - உண்மை <br/>
<dd>  பார்த்திவன் எங்ஙனம் கூறுவான்?'                  ...        5 <br/>
<br/>
என்று கருதி யிருந்திட்டேன்; - பின்னர் <br/>
<dd>   என்னைத் தனியிடங் கொண்டுபோய், - ''நினை <br/>
நன்று மருவூக! மைந்தனே! - பர <br/>
<dd>   ஞான முரைத்திடக் கேட்பைநீ; - நெஞ்சில் <br/>
ஒன்றுங் கவலையில் லாமலே - சிந்தை <br/>
<dd>  ஊன்ற நிறுத்திக் களிப்புற்றே தன்னை <br/>
வென்று மறந்திடும் போழ்தினில் - அங்கு <br/>
<dd>  விண்ணை யளக்கும் அறிவுதான்!                  ...        6 <br/>
<br/>
சந்திரன் சோதி யுடையதாம்; - அது <br/>
<dd>    சத்திய நித்திய வஸ்துவாம்; - அதைச் <br/>
சிந்திக்கும் போதினில் வந்துதான் - நினைச் <br/>
<dd>  சேர்ந்து தழுவி அருள்செயும் -; அதன் <br/>
மந்திரத் தாலிவ் வுலகெலாம் - வந்த <br/>
<dd>   மாயக் களிப்பொருங் கூத்துக்காண் -'இதைச் <br/>
சந்ததம் பொய்யென் றுரைத்திடும் - மடச் <br/>
<dd>   சாத்திரம் பொய் யென்று தள்ளடா!                  ...        7 <br/>
<br/>
''ஆதித் தனிக்பொரு ளாகுமோர்; - கடல் <br/>
<dd>  ஆருங் குமிழி உயிர்களாம்; - அந்தச் <br/>
சோதி யறிவென்னும் ஞாயிறு - தன்னைச் <br/>
<dd>  சூழ்ந்த கதிர்கள் உயிர்களாம்; - இங்கு <br/>
மீதிப் பொருள்கள் எவையுமே - அதன் <br/>
<dd>  மேனியில் தோன்றிடும் வண்ணங்கள்;- வண்ண <br/>
நீதி யறிந்தின்பம் எய்தியே - ஒரு <br/>
<dd>  நேர்மைத் தொழிலில் இயங்குவார்;                  ...        8 <br/>
<br/>
''சித்தத்தி லேசிவம் நாடுவார், - இங்கு <br/>
<dd>   சேர்ந்து களித்துல காளுவார்; - நல்ல <br/>
மத்த மதவெங் களிறுபோல் நடை <br/>
<dd>   வாய்ந்திறு மாந்து திரிகுவார்; - 'இங்கு <br/>
நித்தம் நிகழ்வ தனைத்துமே - எந்தை <br/>
<dd>   நீண்ட திருவரு ளால்வரும் - இன்பம் <br/>
சுத்த சுகந்தனி யாநந்தம்' - எனச் <br/>
<dd>  சூழ்ந்து கவலைகள் தள்ளியே,                  ...        9 <br/>
<br/>
'சோதி அறிவில் விளங்கவும் - உயர் <br/>
<dd>  சூழ்ச்சி மதியில் விளங்கவும் - அற <br/>
நீதி முறைவழு வாமலே - எந்த <br/>
<dd>  நேரமும் பூமித் தொழில்செய்து - கலை <br/>
ஓதிப் பொருளியல் கண்டுதாம் - பிறர் <br/>
<dd>   உற்றிடுந் தொல்லைகள் மாற்றியே - இன்பம் <br/>
மோதி விழிக்கும் விழியினார் - பெண்மை <br/>
<dd>   மோகத்தில், செல்வத்தில், கீர்த்தியில்,                  ...        10 <br/>
<br/>
''ஆடுதல், பாடுதல், சித்திரம் -கவி <br/>
<dd> யாதி யினைய கலைகளில் - உள்ளம் <br/>
ஈடுபட் டென்றும் நடப்பவர் - பிறர் <br/>
<dd>   ஈன நிலைகண்டு துள்ளுவார் - அவர் <br/>
நாடும் பொருள்கள் அனைத்தையும் - சில <br/>
<dd>   நாளினில் எய்தப் பெறுகுவார் - அவர் <br/>
காடு புதரில் வளரினும் - தெய்வக் <br/>
<dd>   காவனம் என்றதைப் போற்றலாம்.                  ...        11 <br/>
<br/>
''ஞானியர் தம்மியல் கூறினேன் - அந்த <br/>
<dd>   ஞானம் விரைவினில் எய்துவாய்'' - எனத் <br/>
தேனி லினிய குரலிலே - கண்ணன் <br/>
<dd>   செப்பவும் உண்மை நிலைகண்டேன் - பண்டை <br/>
ஈன மனிதக் கனவெலாம் - எங்ஙன் <br/>
<dd>   ஏகி மறைந்தது கண்டிலேன்; - அறி <br/>
வான தனிச்சுடர் நான்கண்டேன்! - அதன் <br/>
<dd>  ஆட லுலகென நான் கண்டேன்!                  ...        12 <br/>
---<br/>
<br/>
<b>8. கண்ணம்மா - என் குழந்தை <br/></b>
<br/>
  (பராசக்தியைக் குழந்தையாகக் கண்டு சொல்லிய பாட்டு) <br/>
 (ராகம் - பைரவி, தாளம் - ரூபகம்)<br/>
<br/>
ஸ ஸ ஸ - ஸா ஸா - பபப <br/>
<dd>    தநீத - பதப - பா <br/>
பபப -பதப - பமா - கரிஸா <br/>
<dd>     ரிகம - ரிகரி - ஸா <br/>
என்ற ஸ்வர வரிசைகளை மாதிரியாக வைத்துக்கொண்டு <br/>
மனோவாபப்படி மாற்றி பாடுக. <br/>
<br/>
சின்னஞ் சிறு கிளியே, - கண்ணம்மா! <br/>
<dd>  செல்வக் களஞ்சியமே! <br/>
என்னைக் கலி தீர்த்தே - உலகில் <br/>
<dd>  ஏற்றம் புரிய வந்தாய்!                  ...        1 <br/>
<br/>
பிள்ளைக் கனியமுதே - கண்ணம்மா <br/>
<dd>   பேசும்பொற் சித்திரமே! <br/>
அள்ளி யணைத்திடவே - என் முன்னே <br/>
<dd>  ஆடி வருந் தேனே! .                 ...        2 <br/>
<br/>
ஓடி வருகையிலே - கண்ணம்மா! <br/>
<dd>  உள்ளங் குளிரு தடீ! <br/>
ஆடித்திரிதல் கண்டால் - உன்னைப்போய் <br/>
<dd>   ஆவி தழுவு தடீ!                  ...        3 <br/>
<br/>
உச்சி தனை முகந்தால் - கருவம் <br/>
<dd>   ஓங்கி வளரு தடீ! <br/>
மெச்சி யுனை யூரார் - புகழ்ந்தால் <br/>
<dd>   மேனி சிலிர்க்குதடீ!                  ...        4 <br/>
<br/>
கன்னத்தில் முத்தமிட்டால் - உள்ளந்தான் <br/>
<dd>   கள்வெறி கொள்ளு தடீ! <br/>
உன்னைத் தழுவிடிலோ - கண்ணம்மா! <br/>
<dd>  உன்மத்த மாகுதடீ!                  ...        5 <br/>
<br/>
சற்றுன் முகஞ் சிவந்தால் - மனது <br/>
<dd>   சஞ்சல மாகு தடீ! <br/>
நெற்றி சுருங்கக் கண்டால் - எனக்கு <br/>
<dd>   நெஞ்சம் பதைக்கு தடீ!                  ...        6 <br/>
<br/>
உன்கண்ணில் நீர்வழிந்தால் - என்நெஞ்சில் <br/>
<dd>   உதிரம் கொட்டு தடீ! <br/>
என்கண்ணிற் பாவையன்றோ? - கண்ணம்மா! <br/>
<dd>  என்னுயிர்  நின்ன தன்றோ?                  ...        7 <br/>
<br/>
சொல்லு மழலையிலே - கண்ணம்மா! <br/>
<dd>   துன்பங்கள் தீர்த்திடு வாய்; <br/>
முல்லைச் சிரிப்பாலே - எனது <br/>
<dd>   மூர்க்கந் தவிர்த்திடு வாய்.                  ...        8 <br/>
<br/>
இன்பக் கதைகளெல்லாம் - உன்னைப்போல் <br/>
<dd>   ஏடுகள் சொல்வ துண்டோ ? <br/>
அன்பு தருவதிலே - உனைநேர் <br/>
<dd>   ஆகுமோர் தெய்வ முண்டோ ?                  ...        9 <br/>
<br/>
மார்பில் அணிவதற்கே - உன்னைப்போல் <br/>
<dd>   வைர மணிக ளுண்டோ ? <br/>
சீர்பெற்று வாழ்வதற்கே - உன்னைப்போல் <br/>
<dd>   செல்வம் பிறிது முண்டோ ?                  ...        10 <br/>
----<br/>
<br/>
<b>9. கண்ணன் - என் விளையாட்டுப் பிள்ளை <br/></b>
<br/>
  நகேதாரம் - கண்டஜாதி - ஏகதாளம் <br/>
 ரசங்கள்; அற்புதம் , சிருங்காரம்<br/>
<br/>
தீராத விளையாட்டுப் பிள்ளை - கண்ணன் <br/>
தெருவிலே பெண்களுக் கோயாத தொல்லை.                  ...        (தீராத) <br/>
<br/>
1.   <br/>
தின்னப் பழங்கொண்டு தருவான்; - பாதி <br/>
<dd> தின்கின்ற போதிலே தட்டிப் பறிப்பான்; <br/>
என்னப்பன் என்னையன் என்றால் - அதனை <br/>
<dd>    எச்சிற் படுத்திக் கடித்துக் கொடுப்பான்.                  ...        (தீராத) <br/>
<br/>
2. <br/>
தேனொத்த பண்டங்கள் கொண்டு - என்ன <br/>
<dd>   செய்தாலும் எட்டாத உயரத்தில் வைப்பான்; <br/>
மானொத்த பெண்ணடி என்பான் - சற்று <br/>
<dd>   மனமகிழும் நேரத்தி லேகிள்ளி விடுவான்;                  ...        (தீராத) <br/>
<br/>
3. <br/>
அழகுள்ள மலர்கொண்டு வந்தே - என்னை <br/>
<dd>   அழஅழச் செய்துபின், ''கண்ணை மூடிக்கொள்; <br/>
குழலிலே சூட்டுவேன்'' - என்பான் - என்னைக் <br/>
<dd>     குருடாக்கி மலரினைத் தோழிக்கு வைப்பான்.                 ...        (தீராத) <br/>
<br/>
4. <br/>
பின்னலைப் பின்னின் றிழுப்பான்; - தலை <br/>
<dd>  பின்னே திரும்புமுன் னேசென்று மறைவான்; <br/>
வன்னப் புதுச்சேலை தனிலே - புழுதி <br/>
<dd>     வாரிச் சொரிந்தே வருத்திக் குலைப்பான்.                  ...        (தீராத) <br/>
<br/>
5, <br/>
புல்லாங் குழல்கொண்டு வருவான்; - அமுது <br/>
<dd>    பொங்கித் ததும்புநற் பீதம் படிப்பான்; <br/>
கள்ளால் மயங்குவது போலே - அதைக் <br/>
<dd>    கண்மூடி வாய்திறந் தேகேட் டிருப்போம்.                  ...        (தீராத) <br/>
<br/>
6. <br/>
அங்காந் திருக்கும்வாய் தனிலே - கண்ணன் <br/>
<dd>    ஆறேழு கட்டெறும் பைப்போட்டு விடுவான்; <br/>
எங்காகிலும் பார்த்த துண்டோ ? - கண்ணன் <br/>
<dd>      எங்களைச் செய்கின்ற வேடிக்கை யொன்றோ?                  ...        (தீராத) <br/>
<br/>
7. <br/>
விளையாட வாவென் றழைப்பான்; - வீட்டில் <br/>
<dd>    வேலையென் றாலதைக் கேளா திழுப்பான்; <br/>
இளையாரொ டாடிக் குதிப்பான்; - எம்மை <br/>
<dd>     இடையிற் பிரிந்துபோய் வீட்டிலே சொல்வான்.                  ...        (தீராத) <br/>
<br/>
8. <br/>
அம்மைக்கு நல்லவன் கண்டீர்! - மூளி <br/>
<dd>    அத்தைக்கு நல்லவன், தந்தைக்கு மஃதே, <br/>
எம்மைத் துயர்செய்யும் பெரியோர் - வீட்டில் <br/>
<dd>       யாவர்க்கும் நல்லவன் போலே நடப்பான்.                  ...        (தீராத) <br/>
<br/>
9. <br/>
கோளுக்கு மிகவும் சமர்த்தன்; - பொய்ம்மை <br/>
<dd>     குத்திரம் பழிசொலக் கூசாச் சழக்கன்; <br/>
ஆளுக் கிசைந்தபடி பேசித் - தெருவில் <br/>
<dd>     அத்தனை பெண்களையும் ஆகா தடிப்பான்.                  ...        (தீராத) <br/>
------- <br/>
<br/>
<b>10. கண்ணன் - என் காதலன் <br/></b>
<br/>
  செஞ்சுருட்டி - திஸ்ர ஏக தாளம் <br/>
 சிருங்கார ரசம்<br/>
<br/>
தூண்டிற் புழுவினைப்போல் - வெளியே <br/>
<dd>    சுடர் விளக்கினைப் போல், <br/>
நீண்ட பொழுதாக - எனது <br/>
<dd>   நெஞ்சந் துடித்த தடீ! <br/>
கூண்டுக் கிளியினைப் போல் - தனிமை <br/>
<dd>   கொண்டு மிகவும் நொந்தேன்; <br/>
வேண்டும் பொருளை யெல்லாம் - மனது <br/>
<dd>   வெறுத்து விட்டதடீ! .                 ...        1 <br/>
<br/>
பாயின் மிசை நானும் - தனியே <br/>
<dd> படுத் திருக்கை யிலே, <br/>
தாயினைக் கண்டாலும் - சகியே! <br/>
<dd>    சலிப்பு வந்த தடீ! <br/>
வாயினில் வந்ததெல்லாம் - சகியே!<br/>
<dd>  வளர்த்துப் பேசிடுவீர்; <br/>
நோயினைப் போலஞ் சினேன்; - சகியே! <br/>
<dd>  நுங்க ளுறவை யெல் லாம்.                 ...        2 <br/>
<br/>
உணவு செல்லவில்லை; - சகியே! <br/>
<dd>  உறக்கங் கொள்ளவில்லை. <br/>
மணம் விரும்பவில்லை; - சகியே! <br/>
<dd>   மலர் பிடிக்க வில்லை; <br/>
குண முறுதி யில்லை; - எதிலும் <br/>
<dd>   குழப்பம் வந்த தடீ! <br/>
கணமும் உளத்திலே - சுகமே <br/>
<dd>  காணக் கிடைத்ததில்லை.                  ...        3 <br/>
<br/>
பாலுங் கசந்தடீ தடீ! - சகியே! <br/>
<dd>   படுக்கை நொந்த தடீ! <br/>
கோலக் கிளிமொழியும் - செவியில் <br/>
<dd> குத்த லெடுத்த தடீ! <br/>
நாலு வயித்தியரும் - இனிமேல் <br/>
<dd>  நம்புதற் கில்லை யென்றார்; <br/>
பாலத்துச் சோசியனும் - கிரகம் <br/>
<dd>  படுத்து மென்று விட்டான்.                  ...        4 <br/>
<br/>
கனவு கண்டதிலே - ஒருநாள் <br/>
<dd>  கண்ணுக்குத் தோன்றாமல், <br/>
இனம் விளங்க வில்லை - எவனோ <br/>
<dd>   என்னகந் தொட்டு விட்டான். <br/>
வினவக் கண்விழித்தேன்; - சகியே! <br/>
<dd>  மேனி மறைந்து விட்டான்; <br/>
மனதில் மட்டிலுமே - புதிதோர் <br/>
<dd>  மகிழ்ச்சி கண்டதடீ! .                 ...        5 <br/>
<br/>
உச்சி குளிர்ந்ததடீ! - சகியே! <br/>
<dd>  உடம்பு நேராச்சு, <br/>
மச்சிலும் வீடுமெல்லாம் - முன்னைப்போல் <br/>
<dd>   மனத்துக் கொத்தடீ! <br/>
இச்சை பிறந்ததடீ! - எதிலும் <br/>
<dd>   இன்பம் விளைளந்ததடீ! <br/>
அச்ச மொழிந்ததடீ! - சகியே! <br/>
<dd>   அழகு வந்ததடீ!                 ...        6 <br/>
<br/>
எண்ணும் பொழுதி லெல்லாம் - அவன்கை <br/>
<dd>   இட்ட விடத்தினிலே! <br/>
தண்ணென் றிருந்ததடீ! - புதிதோர் <br/>
<dd>  சாந்தி பிறந்ததடீ! <br/>
எண்ணி யெண்ணிப் பார்த்தேன்; - அவன்தான் <br/>
<dd>   யாரெனச் சிந்தை செய்தேன்; <br/>
கண்ணன் திருவுருவம் - அங்ஙனே <br/>
<dd>  கண்ணின் முன் நின்றதடீ!                  ...        .7 <br/>
------<br/>
<br/>
<b>11. கண்ணன் - என் காதலன் - 2 <br/></b>
<br/>
 உறக்கமும் விழிப்பும் <br/>
    நாதநாமக்கிரியை - ஆதி தாளம் <br/>
  ரசங்கள்: பீபத்ஸம், சிருங்காரம்.<br/>
<br/>
நோம் மிகுந்ததின்னும் நித்திரையின்றி - உங்கள் <br/>
<dd>    நினைப்புத் தெரியவில்லை, கூத்தடிக்கிறீர்; <br/>
சோரன் உறங்கிவிழும் நள்ளிரவிலே - என்ன <br/>
<dd>   தூளி படுகுதடி, இவ்விடத்திலே. <br/>
ஊரை யெழுப்பிவிட நிச்சயங் கொண்டீர்! - அன்னை <br/>
<dd>    ஒருத்தியுண் டென்பதையும் மறந்து விட்டீர்; <br/>
சாரம் மிகுந்த தென்று வார்த்தை சொல்கிறீர், - மிகச் <br/>
<dd>  சலிப்புத் தருகுதடி சகிப் பெண்களே! .                 ...        1 <br/>
<br/>
நானும் பல தினங்கள் பொறுத்திருந்தேன் - இது <br/>
<dd>    நாளுக்கு நாளதிக மாகி விட்டதே; <br/>
கூன னொருவன் வந்திந் நாணி பின்னலைக் <br/>
<dd>   கொண்டை மலர்சிதற நின்றிழுத்ததும், <br/>
ஆனைமதம் பிடித்திவ் வஞ்சி யம்மையின்; <br/>
<dd>   அருகினி லோட இவள் மூர்ச்சை யுற்றதும், <br/>
பானையில் வெண்ணெய் முற்றும் தின்றுவிட்டதால் <br/>
<dd>   பாங்கி யுரோகிணிக்கு நோவு கண்டதும்,                  ...        2 <br/>
<br/>
பத்தினி யாளையொரு பண்ணை வெளியில் <br/>
<dd>   பத்துச் சிறுவர் வந்து முத்தமிட்டதும், <br/>
நத்தி மகளினுக்கோர் சோதிடன் வந்து <br/>
<dd>  நாற்ப தரசர் தம்மை வாக்களித்ததும், <br/>
கொத்துக் கனல் விழியக் கோவினிப் பெண்ணைக் <br/>
<dd>   கொங்கத்து மூளிகண்டு கொக்கரித்தும், <br/>
வித்தைப் பெயருடைய வீணியவளும் <br/>
<dd>   மேற்குத் திசை மொழிகள் கற்று வந்ததும்,                  ...        3 <br/>
<br/>
எத்தனை பொய்களடி! என்ன கதைகள்! <br/>
<dd>    என்னை உறக்கமின்றி இன்னல் செய்கிறீர்! <br/>
சத்தமிடுங் குழல்கள் வீணைக ளெல்லாம் <br/>
<dd>    தாளங்க ளோடுகட்டி மூடிவைத் தங்கே, <br/>
மெத்த வெளிச்சமின்றி ஒற்றை விளக்கை <br/>
<dd>    மேற்குச் சுவரருகில் வைத்ததன் பின்னர் <br/>
நித்திரை கொள்ளஎனைத் தனியில் விட்டே. <br/>
<dd>   நீங்களெல் லோருமுங்கள் வீடு செல்வீர்.                 ...        4 <br/>
<br/>
(பாங்கியர் போன பின்பு தனியிருந்து சொல்லுதல்) <br/>
<br/>
கண்கள் உறங்கவொரு காரண முண்டோ , <br/>
<dd> கண்ணனை இன்றிரவு காண்பதன் முன்னே? <br/>
பெண்களெல் லோருமவர் வீடு சென்றிட்டார் <br/>
<dd>   பிரிய மிகுந்த கண்ணன் காத்திருக்கின்றான்; <br/>
வெண்கல வாணிகரின் வீதி முனையில் <br/>
<dd>    வேலிப் புறத்திலெனைக் காணமுடி யென்றான்; <br/>
கண்கள் உறங்கலெனுங் காரிய முண்டோ , <br/>
<dd>    கண்ணனைக் கையிரண்டுங் கட்ட லின்றியே?                  ...        5 <br/>
---------<br/>
<br/>
<b>12. கண்ணன் - என் - காதலன் -3 <br/></b>
  (காட்டிலே தேடுதல்) <br/>
<br/>
 ஹிந்துஸ்தானி தோடி - ஆதி தாளம் <br/>
 ரசங்கள்: பயாநகம், அற்புதம்.<br/>
<br/>
திக்குத் தெரியாத காட்டில் - உனைத் <br/>
தேடித் தேடி இளைத்தேனே. <br/>
<br/>
1. <br/>
மிக்க நலமுடைய மரங்கள், - பல <br/>
விந்தைச் சுவையுடைய கனிகள், - எந்தப் <br/>
பக்கத்தையும் மறைக்கும் வரைகள், - அங்கு <br/>
பாடி நகர்ந்து வரு நதிகள், - ஒரு                  ...        (திக்குத்) <br/>
<br/>
2. <br/>
நெஞ்சிற் கனல்மணக்கும் பூக்கள், - எங்கும் <br/>
நீளக் கிடக்குமலைக் கடல்கள் - மதி <br/>
வஞ்சித் திடுமகழிச் சுனைகள், - முட்கள் <br/>
மண்டித் துயர்பொடுக்கும் புதர்கள், - ஒரு                  ...        (திக்குத்) <br/>
<br/>
3. <br/>
ஆசை பெறவிழிக்கும் மான்கள், உள்ளம் <br/>
அஞ்சக் குரல்பழகும் புலிகள், - நல்ல <br/>
நேசக் கவிதைசொல்லும் பறவை, - அங்கு <br/>
நீண்டே படுத்திருக்கும் பாம்பு, - ஒரு                  ...        (திக்குத்) <br/>
<br/>
4. <br/>
தன்னிச்சை கொண்டலையும் சிங்கம் - அதன் <br/>
சத்தத் தினிற்கலங்கு யானை அதன் <br/>
முன்னின் றோடுமிள மான்கள் - இவை <br/>
முட்டா தயல்பதுங்குந் தவளை - ஒரு                 ...        (திக்குத்) <br/>
<br/>
5. <br/>
கால்கை சோர்ந்துவிழ லானேன் - இரு <br/>
கண்ணும் துயில்படர லானேன் - ஒரு <br/>
வேல்கைக் கொண்டுகொலைவேடன் - உள்ளம் <br/>
வெட்கம் கொண்டொழிய விழித்தான் - ஒரு                  ...        (திக்குத்) <br/>
<br/>
6. <br/>
''பெண்ணே உனதழகைக் கண்டு - மனம் <br/>
பித்தங்கொள்ளு'' தென்று நகைத்தான் - ''அடி <br/>
கண்ணே, எனதிருகண் மணியே - எனைக் <br/>
கட்டித் தழுவமனம் கொண்டேன். <br/>
<br/>
7. <br/>
சோர்ந்தே படுத்திருக்க லாமோ? - நல்ல <br/>
துண்டக் கறிசமைத்துத் தின்போம் - சுவை <br/>
தேர்ந்தே கனிகள் கொண்டு வருவேன் - நல்ல <br/>
தேங்கள் ளுண்டினிது களிப்போம்.'' <br/>
<br/>
8. <br/>
என்றே கொடியவிழி வேடன் - உயிர் <br/>
இற்றுப் போகவிழித் துரைத்தான் - தனி <br/>
நின்றே இருகரமுங் குவித்து - அந்த <br/>
நீசன் முன்னர் இவை சொல்வேன்: <br/>
<br/>
9. <br/>
''அண்ணா உனதடியில் வீழ்வேன் - எனை <br/>
அஞ்சக் கொடுமைசொல்ல வேண்டா - பிறன் <br/>
கண்ணலஞ் செய்துவிட்ட பெண்ணே - என்றன் <br/>
கண்ணற் பார்த்திடவுந் தகுமோ?'' <br/>
<br/>
10. <br/>
''ஏடி, சாத்திரங்கள் வேண்டேன்: - நின <br/>
தின்பம் வேண்டுமடி, கனியே, - நின்றன் <br/>
மோடி கிறுக்குதடி தலையை, - நல்ல <br/>
மொந்தைப் பழையகள்ளைப் போலே'' <br/>
<br/>
11. <br/>
காதா லிந்தவுதை கேட்டேன் - 'அட <br/>
கண்ணா!' வென்றலறி வீழ்ந்தேன் - மிகப் <br/>
போதாக வில்லையிதற் குள்ளே - என்றன் <br/>
போதந் தெளியநினைக் கண்டேன். <br/>
<br/>
12. <br/>
கண்ணா! வேடனெங்கு போனான்? - உனைக் <br/>
கண்டே யலறிவிழுந் தானோ? - மணி <br/>
வண்ணா! என தபயக் குரலில் -எனை <br/>
வாழ்விக்க வந்தஅருள் வாழி! <br/>
-------<br/>
<br/>
<b>13. கண்ணன் - என் காதலன் -4 <br/></b>
  (பாங்கியைத் தூது விடுத்தல்) <br/>
<br/>
  தங்கப்பாட்டு மெட்டு <br/>
 ரசங்கள்: சிருங்காரம், ரௌத்ரம்.<br/>
<br/>
கண்ணன் மனநிலையைத் தங்கமே தங்கம் <br/>
<dd> <dd>    (அடி தங்கமே தங்கம்) <br/>
<dd>   கண்டுவர வேணுமடி தங்கமே தங்கம்; <br/>
எண்ண முரைத்துவிடில் தங்கமே தங்கம் - பின்னர் <br/>
<dd>   ஏதெனிலுஞ் செய்வமடி தங்கமே தங்கம். .                 ...        1 <br/>
<br/>
கன்னிகை யாயிருந்து தங்கமே தங்கம் - நாங்கள் <br/>
<dd>   காலங் கழிப்பமடி தங்கமே தங்கம்; <br/>
அன்னிய மன்னர் மக்கள் பூமியிலுண்டாம் - என்னும் <br/>
<dd>  அதனையுஞ் சொல்லிடடி தங்கமே தங்கம். .                 ...        2 <br/>
<br/>
சொன்ன மொழிதவறும் மன்னவ னுக்கே - எங்கும் <br/>
<dd>   தோழமை யில்லையடி தங்கமே தங்கம்; <br/>
என்ன பிழைகளிங்கு கண்டிருக்கின்றான்? - அவை<br/>
<dd>     யாவும் தெளிவுபெறக் கோட்டு விடடீ!.                  ...        3 <br/>
<br/>
மையல் கொடுத்துவிட்டுத் தங்கமே தங்கம் - தலை <br/>
<dd>   மறைந்து திரிபவர்க்கு மானமு முண்டோ ? <br/>
பொய்யை யுருவமெனக் கொண்டவ னென்றே - கிழப் <br/>
<dd>   பொன்னி யுரைத்ததுண்டு தங்கமே தங்கம்.                  ...        4 <br/>
<br/>
ஆற்றங் கரையதனில் முன்னமொருநாள் - எனை <br/>
<dd>   அழைத்துத் தனியிடத்தில் பேசிய தெல்லாம் <br/>
தூற்றி நகர்முரசு சாற்றுவ னென்றே <br/>
<dd>   சொல்லி வருவையடி தங்கமே தங்கம்.                  ...        5 <br/>
<br/>
சோர மிழைத்திடையர் பெண்களுடனே - அவன் <br/>
<dd>  சூழ்ச்சித் திறமை பல காட்டுவ தெல்லாம் <br/>
வீர மறக்குலத்து மாதரிடத்தே <br/>
<dd>   வேண்டிய தில்லையென்று சொல்லி விடடீ!                  ...        6 <br/>
<br/>
பெண்ணென்று பூமிதனில் பிறந்துவிட்டால் - மிகப் <br/>
<dd>   பீழை யிருக்குதடி தங்கமே தங்கம்; <br/>
பண்ணொன்று வேய்ங்குழலில் ஊதி வந்திட்டான் - அதைப் <br/>
<dd>   பற்றி மறக்கு தில்லை பஞ்சை யுள்ளமே.                  ...        7 <br/>
<br/>
நேர முழுவதிலுமப் பாவி தன்னையே - உள்ளம் <br/>
<dd>   நினைத்து மறுகுதடி தங்கமே தங்கம், <br/>
தீர ஒருசொலின்று கேட்டு வந்திட்டால் - பின்பு <br/>
<dd>  தெய்வ மிருக்குதடி தங்கமே தங்கம்!                  ...        8 <br/>
--------<br/>
<br/>
<b>14. கண்ணன் - என் காதலன் - 5 <br/></b>
 (பிரிவாற்றாமை) <br/>
<br/>
 ராகம் - பிலஹரி<br/>
<br/>
ஆசை முகமறந்து போச்சே - இதை <br/>
<dd>   ஆரிடம் செல்வேனடி தோழி? <br/>
நேச மறக்கவில்லை நெஞ்சம் - எனில் <br/>
<dd>  நினைவு முகமறக்க லாமோ?                  ...        1 <br/>
<br/>
கண்ணில் தெரியுதொரு தோற்றம் - அதில் <br/>
<dd> கண்ண னழகுமுழு தில்லை <br/>
நண்ணு முகவடிவு காணில் - அந்த <br/>
<dd>   நல்ல மலர்ச்சிரிப்பைக் காணோம்.                  ...        2 <br/>
<br/>
ஓய்வு மொழிதலுமில் லாமல் - அவன் <br/>
<dd>   உறவை நினைத்திருக்கும் உள்ளம்; <br/>
வாயு முரைப்ப துண்டு கண்டாய் - அந்த <br/>
<dd>  மாயன் புகழினையெப் போதும்.                 ...        3 <br/>
<br/>
கண்கள் புரிந்துவிட்ட பாவம் - உயிர்க் <br/>
<dd>   கண்ண னுருமறக்க லாச்சு; <br/>
பெண்க ளினிடத்திலிது போலே - ஒரு <br/>
<dd> பேதையை முன்புகண்ட துண்டோ ?                  ...        4 <br/>
<br/>
தேனை மறந்திருக்கும் வண்டும் - ஒளிச் <br/>
<dd>   சிறப்பை மறந்துவிட்ட பூவும் <br/>
வானை மறந்திருக்கும் பயிரும் - இந்த <br/>
<dd>   வைய முழுதுமில்லை தோழி! .                 ...        5 <br/>
<br/>
கண்ணன் முகம்மறந்து போனால் - இந்தக் <br/>
<dd>   கண்க ளிருந்து பயனுண்டோ ? <br/>
வண்ணப் படமுமில்லை கண்டாய் - இனி <br/>
<dd>    வாழும் வழியென்னடி தோழி?                  ...        6 <br/>
------<br/>
<br/>
<b>15. கண்ணன் - என் காந்தன் <br/></b>
<br/>
 வராளி - திஸ்ர ஏக தாளம் <br/>
 சிருங்கார ரசம்<br/>
<br/>
கனிகள் கொண்டுதரும் - கண்ணன் <br/>
<dd>   கற்கண்டு போலினிதாய்; <br/>
பனிசெய் சந்தனமும் - பின்னும் <br/>
<dd>   பல்வகை அத்தர்களும், <br/>
குனியும் வாண்முகத்தான் - கண்ணன் <br/>
<dd>  குலவி நெற்றியிலே <br/>
இனிய பொட்டிடவே - வண்ணம் <br/>
<dd>  இயன்ற சவ்வாதும்.                  ...        1 <br/>
<br/>
கொண்டை முடிப்பதற்கே; - மணங் <br/>
<dd>   கூடு தயிலங்களும், <br/>
வண்டு விழியினுக்கே - கண்ணன் <br/>
<dd>   மையுங் கொண்டுதரும்; <br/>
தண்டைப் பதங்களுக்கே - செம்மை <br/>
<dd>   சார்த்துசெம் பஞ்சுதரும்; <br/>
பெண்டிர் தமக்கெல்லாம் - கண்ணன் <br/>
<dd>   பேசருந் தெய்வமடீ!                  ...        2 <br/>
<br/>
குங்குமங் கொண்டுவரும் - கண்ணன் <br/>
<dd>    குழைத்து மார்பொழுத; <br/>
சங்கையி லாதபணம் - தந்தே <br/>
<dd>  தழுவி மையல் செய்யும்; <br/>
பங்கமொன் றில்லாமல் - மகம் <br/>
<dd>   பார்த்திருந் தாற்போதும்; <br/>
மங்கள மாகுமடீ! - பின்னோர் <br/>
<dd>   வருத்த மில்லையடி! .                 ...        3 <br/>
----<br/>
<br/>
<b>16. கண்ணம்மா - என் காதலி - 1 <br/></b>
     (காட்சி வியப்பு) <br/>
<br/>
 செஞ்சுருட்டி - ஏகதாளம் <br/>
ரசங்கள் : சிருங்காரம், அற்புதம்<br/>
<br/>
சுட்டும் விழிச்சுடர் தான், - கண்ணம்மா! <br/>
<dd>   சூரிய சந்திர ரோ? <br/>
வட்டக் கரிய விழி, - கண்ணம்மா! <br/>
<dd>  வானக் கருமை கொல்லோ? <br/>
பட்டுக் கருநீலப் - புடவை <br/>
<dd>   பதித்த நல் வயிரம் <br/>
நட்ட நடு நிசியில் - தெரியும் <br/>
<dd>   நக்ஷத் திரங்க ளடீ!                  ...        1 <br/>
<br/>
சோலை மல ரொளியோ - உனது <br/>
<dd>   சுந்தரப் புன்னகை தான் <br/>
நீலக் கடலலையே - உனது <br/>
<dd>   நெஞ்சி லலைக ளடீ! <br/>
கோலக் குயி லோசை - உனது <br/>
<dd>   குரலி னிமை யடீ! <br/>
வாலைக் குமரி யடீ, - கண்ணம்மா! <br/>
<dd>  மருவக் காதல் கொண்டேன்.                  ...        2 <br/>
<br/>
சாத்திரம் பேசுகிறாய், - கண்ணம்மா! <br/>
<dd>    சாத்திர மேதுக் கடீ! <br/>
ஆத்திரங் கொண்டவர்க்கே, - கண்ணம்மா! <br/>
<dd>   சாத்திர முண்டோ  டீ! <br/>
மூத்தவர் சம்மதியில் - வதுவை <br/>
<dd>   முறைகள் பின்பு செய்வோம்; <br/>
காத்திருப் பேனோ டீ? - இதுபார், <br/>
<dd>    கன்னத்து முத்த மொன்று!                  ...        3 <br/>
----<br/>
<br/>
<b>17. கண்ணம்மா - என் காதலி - 2 <br/></b>
 (பின் வந்து நின்று கண் மறைத்தல்) <br/>
<br/>
  நாதநாமக்கிரியை - ஆதிதாளம் <br/>
சிருங்கார ரசம்<br/>
<br/>
மாலைப் பொழுதிலொரு மேடை மிசையே <br/>
<dd>   வானையும் கடலையும் நோக்கி யிருந்தேன்; <br/>
மூலைக் கடலினையவ் வான வளையம் <br/>
<dd>   முத்தமிட் டேதழுவி முகிழ்த்தல் கண்டேன்; <br/>
நீல நெருக்கிடையில் நெஞ்சு செலுத்தி, <br/>
<dd>  நேரங் கழிவ திலும் நினைப்பின்றியே <br/>
சாலப் பலபல நற் பகற்கனவில் <br/>
<dd>   தன்னை மறந்தலயந் தன்னில் இருந்தேன்.                 ...        1 <br/>
<br/>
ஆங்கப் பொழுதிலென் பின்பு றத்திலே, <br/>
<dd>   ஆள்வந்து நின்றெனது கண்ம றைக்கவே, <br/>
பாங்கினிற் கையிரண்டுந் தீண்டி யறிந்தேன். <br/>
<dd>  பட்டுடை வீசுகமழ் தன்னி லறிந்தேன், <br/>
ஓங்கிவரு முவகை யூற்றி லறிந்தேன்; <br/>
<dd>   ஒட்டுமி ரண்டுளத்தின் தட்டி லறிந்தேன்; <br/>
''வாங்கி விடடிகையை யேடி கண்ணம்மா! <br/>
<dd>  மாய மெவரிடத்தில்?'' என்று மொழிந்தேன். .                 ...        2 <br/>
<br/>
சிரித்த ஒலியிலவள் கைவி லக்கியே <br/>
<dd>    திருமித் தழுவி ''என்ன செய்தி சொல்'' என்றேன்; <br/>
''நெரித்த திரைக்கடலில் என்ன கண்டிட்டாய்? <br/>
<dd>  நீல விசும்பினிடை என்ன கண்டிட்டாய்? <br/>
திரித்த நுரையினிடை என்ன கண்டிட்டாய்? <br/>
<dd>  சின்னக் குமிழிகளில் என்ன கண்டிட்டாய்? <br/>
பிரித்துப் பிரித்துநிதம் மேகம் அளந்தே <br/>
<dd>    பெற்ற நலங்கள் என்ன? பேசுதி'' என்றாள்.                  ...        3 <br/>
<br/>
''நெரித்த திரைக்கடலில் நின்முகங் கண்டேன்; <br/>
<dd>    நீல விசும்பினிடை நின்முகங் கண்டேன்; <br/>
திரித்த நுரையினிடை நின்முகங் கண்டேன்; <br/>
<dd>    சின்னக் குமிழிகளில் நின்முகங் கண்டேன்; <br/>
பிரித்துப் பிரித்துநிதம் மேகம் அளந்தே <br/>
<dd>   பெற்றுதுன் முகமன்றிப் பிறிதொன் றில்லை; <br/>
சிரித்த ஒலியினிலுன் கைவி லக்கியே, <br/>
<dd>   திருமித் தழுவியதில் நின்முகங் கண்டேன்''.                  ...        4 <br/>
-----<br/>
<br/>
<b>18. கண்ணம்மா - என் காதலி - 3 <br/></b>
(முகத்திரை களைத்தல்) <br/>
<br/>
 நாதநாமக்கிரியை - ஆதிதாளம் <br/>
 சிருங்கார ரசம்<br/>
<br/>
தில்லித் துருக்கர் செய்த வழக்கமடி! - பெண்கள் <br/>
<dd>    திரையிட்டு முகமலர் மறைத்து வைத்தல்; <br/>
வல்லி யிடையினையும் ஓங்கி முன்னிற்கும் - இந்த <br/>
<dd>   மார்பையும் மூடுவது சாத்திரங் கண்டாய்; <br/>
வல்லி யிடையினையும் மார்பு ரண்டையும் - துணி <br/>
<dd>    மறைத்தத னாலழகு மறைந்த தில்லை; <br/>
சொல்லித் தெரிவ தில்லை, மன்மதக்கலை - முகச் <br/>
<dd>   சோதி மறைத்துமொரு காதலிங் குண்டோ ?                  ...        1 <br/>
<br/>
ஆரியர் முன்னெறிகள் மேன்மை யென் கிறாய் - பண்டை <br/>
<dd>    ஆரியப் பெண்களுக்குத் திரைகள் உண்டோ ? <br/>
ஓரிரு முறைகண்டு பழகிய பின் - வெறும் <br/>
<dd>   ஒப்புக்குக் காட்டுவதிந் நாண மென்னடீ? <br/>
யாரிருந் தென்னை யிங்கு தடுத்திடுவார் - வலு <br/>
<dd>   வாக முகத்திரையை அகற்றி விட்டால்? <br/>
காரிய மில்லையடி வீண்ட சப்பிலே - கனி <br/>
<dd>  கண்டவன் தோலுரிக்கக் காத்தி ருப்பனோ?                  ...        2 <br/>
------<br/>
<br/>
<b>19. கண்ணம்மா - என் காதலி - 4 <br/></b>
 (நாணிக் கண் புதைத்தல்) <br/>
<br/>
 நாதநாமக்கிரியை - ஆதிதாளம் <br/>
 சிருங்கார ரசம்<br/>
<br/>
மன்னர் குலத்தினிடைப் பிறந்தவளை - இவன் <br/>
<dd>    மருவ நிகழ்ந்ததென்று நாண முற்றதோ? <br/>
சின்னஞ் சிறுகுழந்தை யென்ற கருத்தோ? - இங்கு <br/>
<dd>    செய்யத் தகாதசெய்கை செய்தவ ருண்டோ ? <br/>
வன்ன முகத்திரையைக் களைந்தி டென்றேன் - நின்றன் <br/>
<dd>   மதங்கண்டு துகிலினை வரிதுரிந்தேன். <br/>
என்ன கருத்திலடி கண்புதைக்கிறாய்? - எனக் <br/>
<dd>    கெண்ணப் படுவதில்லை யேடி கண்ணம்மா!                  ...        1 <br/>
<br/>
கன்னி வயதிலுனைக் கண்டதில்லையோ? - கன்னங் <br/>
<dd>   கன்றிச் சிவக்கமுத்த மிட்ட தில்லையோ! <br/>
அன்னிய மகாநம்முள் எண்ணுவதில்லை - இரண் <br/>
<dd>   டாவிவயுமொன் றாகுமெனக் கொண்ட தில்லையோ? <br/>
பன்னிப் பலவுரைகள் சொல்லுவ தென்னே? - துகில் <br/>
<dd>   பறித்தவள் கைப்பறிக்கப் பயங்கொள்வனோ? <br/>
என்னைப் புறமெனவுங் கருதுவதோ? - கண்கள் <br/>
<dd>   இரண்டினில் ஒன்றையொன்று கண்டு வெள்குமோ?                  ...        2 <br/>
<br/>
நாட்டினிற் பெண்களுக்கு நாயகர் சொல்லும் - சுவை <br/>
<dd>   நைந்த பழங்கதைகள் நானுரைப்பதோ? <br/>
பாட்டுஞ் சுதியு மொன்று கலந்திடுங்கால் - தம்முள் <br/>
<dd>   பன்னி உபசரணை பேசுவ துண்டோ ? <br/>
நீட்டுங் கதிர்களொடு நிலவு வந்தே - விண்ணை <br/>
<dd>   நின்று புகழ்ந்து விட்டுப் பின்மருவுமோ? <br/>
மூட்டும் விறகிளையச் சோதி கவ்வுங்கால் - அவை <br/>
<dd>  முன்னுப சாரவகை மொழிந்திடுமோ?                  ...        3 <br/>
<br/>
சாத்திரக் காரரிடம் கேட்டு வந்திடேன்; - அவர் <br/>
<dd>    சாத்திரஞ் சொல்லியதை நினக்குரைப்பேன்; <br/>
நேற்று முன்னாளில் வந்து உறவன்றடீ! - மிக <br/>
<dd>   நெடும்பண்டைக் காலமுதற் சேர்ந்து வந்ததாம். <br/>
போற்றுமி ராமனென முன்புதித்தனை, - அங்கு <br/>
<dd>    பொன்மிதிலைக் கரசன் பூமடந்தை நான்;  <br/>
ஊற்றுமு தென்னவொரு வேய்ங்குழல் கொண்டோ ன்- கண்ணன் <br/>
<dd>   உருவம் நினக்கமையப் பார்த்தன் அங்கு நான்.                  ...        4 <br/>
<br/>
முன்னை மிகப்பழமை இரணியனாம் - எந்தை <br/>
<dd>   மூர்க்கந் தவிர்க்க வந்த நரசிங்கன் நீ; <br/>
பின்னையொர் புத்தனென நான் வளர்ந்திட்டேன் - ஒளிப் <br/>
<dd>   பெண்மை அசோதரையென் றுன்னை யெய்தினேன். <br/>
சொன்னவர் சாத்திரத்தில் மிக வல்லர்காண்; - அவர் <br/>
<dd>   சொல்லிற் பழுதிருக்கக் காரண மில்லை; <br/>
இன்னுங் கடைசிவரை ஒட்டிருக்குமாம்; - இதில் <br/>
<dd>  ஏதுக்கு நாணமுற்றுக் கண்புதைப்பதே?                  ...        5 <br/>
----<br/>
<br/>
<b>20. கண்ணம்மா - என் காதலி - 5 <br/></b>
 (குறிப்பிடம் தவறியது) <br/>
<br/>
 செஞ்சுருட்டி - ஆதி தாளம் <br/>
 சிருங்கார ரசம்<br/>
<br/>
தீர்த்தக் கரையினிலே - தெற்கு மூலையில் <br/>
<dd>     செண்பகத் தோட்டத்திலே, <br/>
பார்த்திருந்தால் வருவேன் - வெண்ணிலாவிலே <br/>
<dd>   பாங்கியோ டென்று சொன்னாய். <br/>
வார்த்தை தவறிவிட்டாய் - அடி கண்ணம்மா! <br/>
<dd>   மார்பு துடிக்கு தடீ! <br/>
பார்த்த விடத்திலெல்லாம் - உன்னைப்போலவே <br/>
<dd>   பாவை தெரியு தடீ!                  ...        1 <br/>
<br/>
மேனி கொதிக்கு தடீ! - தலை சுற்றியே <br/>
<dd>    வேதனை செய்கு தடீ! <br/>
வானி லிடத்தை யெல்லாம் - இந்த வெண்ணிலா <br/>
<dd>   வந்து தழுவுது பார்! <br/>
மோனத் திருக்கு தடீ! இந்த வையகம் <br/>
<dd>   மூழ்கித் துயிலினிலே, <br/>
நானொருவன் மட்டிலும் - பிரி வென்பதோர் <br/>
<dd>  நகரத் துழலுவதோ?                  ...        2 <br/>
<br/>
கடுமை யுடைய தடீ! - எந்த நேரமும் <br/>
<dd>   காவலுன் மாளிகையில்; <br/>
அடிமை புகுந்த பின்னும் - எண்ணும்போது நான் <br/>
<dd>  அங்கு வருவதற் கில்லை; <br/>
கொடுமை பொறுக்க வில்லை - கட்டுங் காவலும் <br/>
<dd>   கூடிக் கிடக்கு தங்கே; <br/>
நடுமை யரசி யவள் - எதற்காகவோ <br/>
<dd>   நாணிக் குலைந்திடுவாள்.                  ...        3 <br/>
<br/>
கூடிப் பிரியாமலே - ஓரி ரவெலாம் <br/>
<dd>   கொஞ்சிக் குலவி யங்கே, <br/>
ஆடி விளை யாடியே, - உன்றன் மேனியை   <br/>
<dd>   ஆயிரங்கோடி முறை <br/>
நாடித் தழுவி மனக் - குறை தீர்ந்து நான் <br/>
<dd>  நல்ல களி யெய்தியே, <br/>
பாடிப் பரவசமாய் - நிற்கவே தவம் <br/>
<dd>  பண்ணிய தில்லை யடி!                  ...        4 <br/>
----<br/>
<br/>
<b>21. கண்ணம்மா - என் காதலி - 6 <br/></b>
 யோகம்<br/>
<br/>
பாயு மொளி நீ யெனக்குப் பார்க்கும் விழி நானுனக்கு; <br/>
தோயும் மது நீ யெனக்குத் தும்பியடி நானுனக்கு; <br/>
வாயுரைக்க வருகுதில்லை, வாழிநின்றன் மேன்மை யெல்லாம்; <br/>
தூயசுடர் வானொளியே! சூறையமுதே! கண்ணம்மா!                  ...        1 <br/>
<br/>
வீணையடி நீ யெனக்கு, மேவும் விரல் நானுனக்கு; <br/>
பூணும் வடம் நீ யெனக்கு, புது வயிரம் நானுனக்கு; <br/>
காணுமிடந்தோறு நின்றன் கண்ணி னொளி வீசுதடி! <br/>
மாணுடைய பேரரசே! வாழ்வு நிலையே! கண்ணம்மா!                  ...        2 <br/>
<br/>
வான மழை நீ யெனக்கு, வண்ணமயில் நானுனக்கு; <br/>
பான மடி நீ யெனக்குப் பாண்டமடி நானுனக்கு; <br/>
ஞான வொளி வீசுதடி, நங்கை நின்றன் சோதிமுகம்; <br/>
ஊனமறு நல்லழகே! ஊறு சுவையே கண்ணம்மா!                  ...        3 <br/>
<br/>
வெண்ணிலவு நீ யெனக்கு, மேவு கடல் நானுனக்கு; <br/>
பண்ணுசுதி நீ யெனக்குப் பாட்டினிமை நானுனக்கு; <br/>
எண்ணியெண்ணிப் பார்த்திடிலோர் எண்ணமிலை நின்சுவைக்கே; <br/>
கண்ணின் மணி போன்றவளே! கட்டியமுதே! கண்ணம்மா!                  ...        4 <br/>
<br/>
வீசு கமழ் நீ யெனக்கு, விரியுமலர் நானுனக்கு; <br/>
பேசுபொருள் நீ யெனக்குப் பேணு மொழி நானுனக்கு; <br/>
நேசமுள்ள வான்சுடரே! நின்னழகை யேதுரைப்பேன்? <br/>
ஆசை மதுவே, கனியே, அள்ளு சுவையே கண்ணம்மா! .                 ...        5 <br/>
<br/>
காதலடி நீ யெனக்குக் காந்தமடி நானுனக்கு; <br/>
வேதமடி நீ யெனக்கு, வித்தையடி நானுனக்கு; <br/>
போதமுற்ற போதியிலே பொங்கிவருந் தீஞ்சுவையே! <br/>
நாதவடி வானவளே! நல்ல உயிரே கண்ணம்மா! .                 ...        6 <br/>
<br/>
நல்லவுயிர் நீ யெனக்கு, நாடியடி நானுனக்கு; <br/>
செல்வமடி நீ யெனக்கு, சேம நிதி நானுனக்கு; <br/>
எல்லையற்ற பேரழகே! எங்கும் நிறை பொற்சுடரே! <br/>
முல்லை நிகர் புன்னகையாய்! மோதுமின்பமே! கண்ணம்மா!                  ...        7 <br/>
<br/>
தரையடி நீ யெனக்குத் தண்மதியம் நானுனக்கு; <br/>
வீரமடி நீ யெனக்கு, வெற்றியடி நானுனக்கு; <br/>
தாரணியில் வானுலகில் சார்ந்திருக்கும் இன்பமெல்லாம் <br/>
ஓருருவமாய்ச் சமைத்தாய்! உள்ளமுதே! கண்ணம்மா!                  ...        8 <br/>
-----<br/>
<br/>
<b>22. கண்ணன் - என் ஆண்டான் <br/></b>
<br/>
புன்னாகவராளி - திஸ்ர ஏகதாளம் <br/>
 ரசங்கள்: அற்புதம், கருணை<br/>
<br/>
தஞ்ச முலகினில் எங்கணு மின்றித் <br/>
<dd>    தவித்துத் தடுமாறி, <br/>
பஞ்சைப் பறையன் அடிமை புகுந்தேன், <br/>
<dd>   பார முனக் காண்டே! <br/>
<dd>   ஆண்டே! - பாரமுனக் காண்டே!                  ...        1 <br/>
<br/>
துன்பமும் நோயும் மிடிமையுந் தீர்த்துச் <br/>
<dd>   சுகமருளல் வேண்டும்; <br/>
அன்புடன் நின்புகழ் பாடிக்குதித்து நின் <br/>
<dd>   ஆணை வழி நடப்பேன்; <br/>
<dd>   ஆண்டே! - ஆணைவழி நடப்பேன்.                  ...        2 <br/>
<br/>
சேரி முழுதும் பறையடித் தேயருட் <br/>
<dd>   சீர்த்திகள் பாடிடுவேன்; <br/>
பேரிகை கொட்டித் திசைக ளதிரநின் <br/>
<dd>    பெயர் முழக்கிடுவேன்; <br/>
<dd>    ஆண்டே! - பெயர் முழக்கிடுவேன்.                   ...        3 <br/>
<br/>
பண்ணைப் பறையர் தங் கூட்டத்தி லேயிவன் <br/>
<dd>    பாங்கிய மோங்கி விட்டான்; <br/>
கண்ண னடிமை யிவனெனுங் கீர்த்தியில் <br/>
<dd>    காதலுற் றிங்கு வந்தேன்; <br/>
<dd>     ஆண்டே! - காதலுற் றிங்குவந்தேன்.                  ...        4 <br/>
<br/>
காடு கழனிகள் காத்திடுவேன், நின்றன் <br/>
<dd>  காலிகள் மேய்த்திடுவேன்; <br/>
பாடுபடச் சொல்லிப் பார்த்ததன் பின்னரென் <br/>
<dd>   பக்குவஞ் சொல்லாண்டே! <br/>
<dd>    ஆண்டே! - பக்குவஞ் சொல்லாண்டே!                  ...        5 <br/>
<br/>
தோட்டங்கள் கொத்திச் செடிவளர்க்கச் சொல்லிச் <br/>
<dd>   சோதனை போடாண்டே! <br/>
காட்டு மழைக்குறி தப்பிச் சொன்னா லெனைக் <br/>
<dd>  கட்டியடி யாண்டே! <br/>
<dd>    ஆண்டே! - கட்டியடி யாண்டே!                  ...        6 <br/>
<br/>
பெண்டு குழந்தைகள் கஞ்சி குடித்துப் <br/>
<dd>   பிழைத்திட வேண்டுமையே! <br/>
அண்டை யலுக்கென் னாலுப காரங்கள் <br/>
<dd>   ஆகிட வேண்டுமையே! <br/>
<dd>   உபகாரங்கள் - ஆகிட வேண்டுமையே!                  ...        7 <br/>
<br/>
மானத்தைக் காக்கவோர் நாலுமுழத்துணி <br/>
<dd>   வாங்கித் தரவேணும்! <br/>
தானத்துக்குச் சில வேட்டிகள் வாங்கித் <br/>
<dd>    தரவுங் கடனாண்டே! <br/>
<dd>   சில வேட்டி - தரவுங் கடனாண்டே.                  ...        8 <br/>
<br/>
ஒன்பது வாயிற் குடிலினைச் சுற்றி <br/>
<dd>  யொருசில பேய்கள் வந்தே <br/>
துன்பப் படுத்துது மந்திரஞ் செய்து <br/>
<dd>  தொலைத்திட வேண்டுமையே! <br/>
<dd>   பகையாவுந் - தொலைத்திட வேண்டுமையே!                  ...        9 <br/>
<br/>
பேயும் பிசாசுந் திருடரு மென்றன் <br/>
<dd>    பெயரினைக் கேட்டளவில், <br/>
வாயுங் கையுங்கட்டி அஞ்சி நடக்க <br/>
<dd>   வழி செய்ய வேண்டுமையே! <br/>
<dd>   தொல்லைதீரும் - வழிசெய்ய வேண்டுமையே!                  ...        10 <br/>
-----<br/>
<br/>
<b>23. கண்ணம்மா - எனது குலதெய்வம் <br/></b>
<br/>
 ராகம் - புன்னாகவராளி <br/>
 பல்லவி<br/>
<br/>
நின்னைச் சரணடைந்தேன்! - கண்ணம்மா! <br/>
நின்னைச் சரணடைந்தேன்! <br/>
<br/>
1.<br/>
பொன்னை உயர்வைப் புகழை விரும்பிடும் <br/>
என்னைக் கவலைகள் தின்னத் தகாதென்று                  ...        (நின்னை) <br/>
<br/>
2.<br/>
மிடிமையும் அச்சமும் மேவியென் நெஞ்சில் <br/>
குடிமை புகுந்தன, கொன்றவைபோக் கென்று .                 ...        (நின்னை) <br/>
<br/>
3.<br/>
தன்செய லெண்ணித் தவிப்பது தீர்ந்திங்கு <br/>
நின்செயல் செய்து நிறைவு பெறும்வளம்                  ...        (நின்னை) <br/>
<br/>
4.<br/>
துன்ப மினியில்லை, சோர்வில்லை, தோற்பில்லை, <br/>
அன்பு நெறியில் அறங்கள் வளர்த்திட                  ...        .(நின்னை) <br/>
<br/>
5.<br/>
நல்லது தீயது நாமறியோம்!  அன்னை! <br/>
நல்லது நாட்டுக! தீமையை ஓட்டுக!                  ...        (நின்னை) <br/>
<hr/>
<h3>
 குயில் பாட்டு</h3>
<br/>
<b>  1. குயில்<br/></b>
<br/>
காலை யிளம்பரிதி வீசுங் கதிர்களிலே <br/>
நீலக் கடலோர் நெருப்பெதிரே சேர்மணிபோல் <br/>
மோகனமாஞ் சோதி பொருந்தி முறைதவறா <br/>
வேகத் திரைகளினால் வேதப் பொருள்பாடி <br/>
வந்து தழுவும் வளஞ்சார் கரையுடைய          ...   5 <br/>
<br/>
செந்தமிழ்த் தென்புதுவை யென்னுந் திருநகரின் <br/>
மேற்கே, சிறுதொலையில் மேவுமொரு மாஞ்சோலை, <br/>
நாற்கோணத் துள்ளபல நத்தத்து வேடர்களும் <br/>
வந்து பறவைசுட வாய்ந்த பெருஞ்சோலை; - <br/>
அந்தமாஞ் சோலை யதனிலோர் காலையிலே,          ...   10 <br/>
<br/>
வேடர் வாராத விருந்துத் திருநாளில், <br/>
பேடைக் குயிலொன்று பெட்புறவோர் வான்கிளையில் <br/>
வீற்றிருந்தே, ஆண்குயில்கள் மேனி புளகமுற, <br/>
ஆற்ற லழிவுபெற, உள்ளத் தனல் பெருக, <br/>
சோலைப் பறவையெல்லாம் சூழ்ந்து பரவசமாய்க்          ...   15 <br/>
<br/>
காலைக் கடனிற் கருத்தின்றிக் கேட்டிருக்க, <br/>
இன்னமுதைக் காற்றினிடை எங்குங் கலந்ததுபோல், <br/>
மின்னற் சுவைதான் மெலிதாய் மிகவினிதாய் <br/>
வந்து பரவுதல்போல், வானத்து மோகினியாள் <br/>
இந்தவுரு வெய்தித்தான் ஏற்றம் விளங்குதல்போல்,        ...   20 <br/>
<br/>
இன்னிசைத் தீம்பாடல் இசைத்திருக்கும் விந்தைதனை <br/>
முன்னிக் கவிதைவெறி மூண்டே நனவழியப் <br/>
பட்டப் பகலிலே பாவலர்க்குத் தோன்றுவதாம் <br/>
நெட்டைக் கனவின் நிகழ்ச்சியிலே - கண்டேன் யான். <br/>
கன்னிக் குயிலொன்று காவிடத்தே  பாடியதோர்          ...   25 <br/>
<br/>
இன்னிசைப் பாட்டினிலே யானும் பரவசமாய், <br/>
''மனிதவுரு  நீங்கிக் குயிலுருவம் வாரோதோ? <br/>
இனிதிக் குயிற்பேட்டை என்றும் பிரியாமல், <br/>
காதலித்துக் கூடிக் களியுடனே வாழோமோ? <br/>
நாதக் கனலிலே நம்முயிரைப் போக்கோமோ?''         ...   30 <br/>
<br/>
என்றுபல வெண்ணி ஏக்கமுறப் பாடிற்றால். <br/>
அன்றுநான் கேட்டது அமரர்தாங் கேட்பாரோ? <br/>
குக்குக்கூ வென்று குயில்பாடும் பாட்டினிலே <br/>
தொக்க பொருளெல்லாம் தோன்றியதென் சிந்தைக்கே; <br/>
அந்தப் பொருளை அவனிக் குரைத்திடுவேன்;          ...   35<br/>
விந்தைக் குரலுக்கு, மேதினியீர், என்செய்கேன்! <br/>
<br/>
-----------<br/>
<b>2. குயிலின் பாட்டு <br/></b>
ராகம் - சங்கராபரணம்  தாளம் - ஏக தாளம்)<br/>
<br/>
ஸ்வரம்: ''ஸகா - ரிமா - காரீ <br/>
பாபாபாபா - மாமாமாமா <br/>
ரீகா - ரிகமா - மாமா'' <br/>
<br/>
சந்த பேதங்களுக்குத் தக்கபடி மாற்றிக் கொள்க. <br/>
<br/>
காதல், காதல், காதல், <br/>
காதல் போயிற் காதல் போயிற் <br/>
சாதல், சாதல், சாதல்.          ...   (காதல்) <br/>
<br/>
1. <br/>
அருளே யாநல் லொளியே; <br/>
ஒளிபோ மாயின், ஒளிபோ மாயின், <br/>
இருளே, இருளே, இருளே.          ...   (காதல்) <br/>
<br/>
2. <br/>
இன்பம், இன்பம், இன்பம்; <br/>
இன்பத் திற்கோ ரெல்லை காணில், <br/>
துன்பம், துன்பம், துன்பம்.           ...   (காதல்) <br/>
<br/>
3. <br/>
நாதம், நாதம், நாதம்; <br/>
நாதத் தேயோர் நலிவுண் டாயின், <br/>
சேதம், சேதம், சேதம்.          ...   (காதல்) <br/>
<br/>
4. <br/>
தாளம், தாளம், தாளம்; <br/>
தாளத் திற்கோர் தடையுண் டாயின், <br/>
கூளம், கூளம், கூளம்.           ...   (காதல்) <br/>
<br/>
5. <br/>
பண்ணே, பண்ணே, பண்ணே; <br/>
பண்ணிற் கேயோர் பழுதுண் டாயின். <br/>
மண்ணே, மண்ணே, மண்ணே.         ...   (காதல்) <br/>
<br/>
6. <br/>
புகழே, புகழே, புகழே; <br/>
புகழுக் கேயோர் புரையுண் டாயின், <br/>
இகழே, இகழே, இகழே.          ...   (காதல்) <br/>
<br/>
7. <br/>
உறுதி, உறுதி, உறுதி; <br/>
உறுதிக் கேயோர் உடைவுண் டாயின், <br/>
இறுதி, இறுதி, இறுதி.           ...   (காதல்) <br/>
<br/>
8. <br/>
கூடல், கூடல், கூடல் <br/>
கூடிப் பின்னே குமரன் போயின், <br/>
வாடல், வாடல், வாடல்.            ...   (காதல்) <br/>
<br/>
9. <br/>
குழலே, குழலே, குழலே; <br/>
குழலிற் கீறல் கூடுங்காலை, <br/>
விழலே, விழலே, விழலே.          ...   (காதல்) <br/>
<br/>
------------------<br/>
<b>3. குயிலின் காதற் கதை<br/></b>
<br/>
மோகனப் பாட்டு முடிவுபெறப் பாரெங்கும் <br/>
ஏக மவுன மியன்றதுகாண்; மற்றதிலோர் <br/>
இன்ப வெறியுந் துயரும் இணைந்தனவால். <br/>
பின்புநான் பார்க்கப் பெடைக்குயிலஃ தொன்றல்லால் <br/>
மற்றைப் பறவை மறைந்தெங்கோ போகவுமிவ்           ...   5 <br/>
<br/>
ஒற்றைக் குயில் சோக முற்றுத் தலைகுனிந்து <br/>
வாடுவது கண்டேன். மரத்தருகே போய்நின்று, <br/>
''பேடே! திரவியமே! பேரின்பப் பாட்டுடையாய்! <br/>
ஏழுலகம் இன்பத்தீ ஏற்றுந் திறனுடையாய்! <br/>
பீழையுனக் கெய்தியதென்? பேசாய்!'' எனக் கேட்டேன்.       ...   10 <br/>
<br/>
மாயக் குயிலதுதான் மானுடவர் பேச்சினிலோர் <br/>
மாயச்சொல் கூற மனந் தீயுற நின்றேன்.<br/>
''காதலை வேண்டிக் கரைகின்றேன், இல்லை யெனில் <br/>
சாதலை வேண்டிக் தகிக்கின்றேன்'' என்றதுவால், <br/>
''வானத்துப் புள்ளெல்லாம் மையலுறப் பாடுகிறாய்.          ...   15 <br/>
<br/>
ஞானத்திற் புட்களிலும் நன்கு சிறந்துள்ளாய், <br/>
காதலர்நீ யெய்துகிலாக் காரணந்தான் யா'' தென்றேன். <br/>
வேதனையும் நாணும் மிகுந்த குரலினிலே <br/>
கானக் குயிலிக் கதைசொல்ல லாயிற்று:- <br/>
''மானக் குலைவும் வருத்தமுநான் பார்க்காமல்,           ...   20 <br/>
<br/>
உண்மை முழுதும் உரைத்திடுவேன் மேற்குலத்தீர்! <br/>
பெண்மைக் கிரங்கிப் பிழைபொறுத்தல் கேட்கின்றேன் <br/>
அறிவும் வடிவுங் குறுகி, அவனியிலே <br/>
சிறியதொரு புள்ளாய்ச் சிறியேன் பிறந்திடினும், <br/>
தேவர் கருணையிலோ தெய்வச் சினத்தாலோ           ...   25 <br/>
<br/>
யாவர் மொழியும் எளிதுணரும் பேறு பெற்றேன்; <br/>
மானுடவர் நெஞ்ச வழக்கெல்லாந் தேர்ந்திட்டேன்: <br/>
கானப் பறவை கலகலெனும் ஓசையிலும், <br/>
காற்று மரங்களிடைக் காட்டும் இசைகளிலும், <br/>
ஆற்று நீரோசை அருவி யொலியினிலும்,           ...   30 <br/>
<br/>
நீலப் பெருங்கடலெந் நேரமுமே தானிசைக்கும் <br/>
ஓலத் திடையே உதிக்கும் இசையினிலும், <br/>
மானுடப் பெண்கள் வளமொரு காதலினால் <br/>
ஊனுருகப் பாடுவதில் ஊறிடுந்தேன் வாரியிலும், <br/>
ஏற்றநீர்ப் பாட்டின் இசையினிலும், நெல்லிடிக்குங்           ...   35 <br/>
<br/>
கோற்றொடியார் குக்குவெனக் கொஞ்சும் ஒலியினிலும் <br/>
கண்ண மிடிப்பார்தஞ் சுவைமிகுந்த பண்களிலும் <br/>
பண்ணை மடவார் பழகு பல பாட்டினிலும் <br/>
வட்டமிட்டுப் பெண்கள் வளைக்கரங்கள் தாமொலிக்கக் <br/>
கொட்டி யிசைத்திடுமோர் கூட்டமுதப் பாட்டினிலும்,           ...   40 <br/>
<br/>
வேயின் குழலோடு வீணைமுதலா மனிதர் <br/>
வாயினிலுங் கையாலும் வாசிக்கும் பல்கருவி <br/>
நாட்டினிலுங் காட்டினிலும் நாளெல்லாம் நன்றொலிக்கும் <br/>
பாட்டினிலும், நெஞ்சைப் பறிகொடுத்தேன் பாவியேன். <br/>
நாவும் மொழிய நடுக்கமுறும் வார்த்தைகளைப்          ...   45 <br/>
<br/>
பாவிமனந் தானிறுகப் பற்றிநிற்ப தென்னையோ? <br/>
நெஞ்சத்தே தைக்க நெடுநோக்கு நோக்கிடுவீர். <br/>
மஞ்சரே, என்றன் மனநிகழ்ச்சி காணீரோ? <br/>
காதலை வேண்டிக் கரைகின்றேன், இல்லையெனில், <br/>
சாதலைத் வேண்டித் தவிக்கின்றேன்'' என்றதுவே.           ...   50 <br/>
<br/>
சின்னக் குயிலிதனைச் செப்பியவப் போழ்தினிலே, <br/>
என்னைப் புதியதோர் இன்பச் சுரங்கவர, <br/>
உள்ளத் திடையும் உயிரிடையும் ஆங்கந்தப் <br/>
பிள்ளைக் குயிலினதோர் பேச்சன்றி வேறற்றேன்; <br/>
''காதலோ காதலினிக் காதல் கிடைத்திலதேல்          ...   55 <br/>
<br/>
சாதலோ சாதல்'' எனச் சாற்றுமொரு பல்லவியென் <br/>
உள்ளமாம் வீணைதனில், உள்ளவீ டத்தனையும் <br/>
விள்ள ஒலிப்பதால் வேறொர் ஒலியில்லை. <br/>
சித்தம் மயங்கித் திகைப்பொடுநான் நின்றிடவும், <br/>
அத்தருணத் தேபறவை யத்தனையுந் தாந்திரும்பிச்           ...   60 <br/>
<br/>
சோலைக் கிளையிலெலாந் தோன்றி யொலித்தனவால், <br/>
நீலக் குயிலும் நெடிதுயிர்த்தாங் கிஃதுரைக்கும், <br/>
'காதல் வழிதான் கரடுமுர டாமென்பார்; <br/>
சோதித் திருவிழியீர்! துன்பக் கடலினிலே <br/>
நல்லுதுறுதி கொண்டதோர் நாவாய்போல் வந்திட்டீர்;           ...   65 <br/>
<br/>
அல்லலற நும்மோ டளவாளாய் நான்பெறுமிவ் <br/>
வின்பத் தினுக்கும் இடையூறு மூண்டதுவே; <br/>
அன்பொடு நீரிங்கே அடுத்தநான் காநாளில் <br/>
வந்தருளல் வேண்டும், மறவாதீர், மேற்குலத்தீர்! <br/>
சிந்தை பறிகொண்டு செல்கின்றீர் வாரீரேல்,           ...   70 <br/>
<br/>
ஆவி தரியேன், அறிந்திடுவீர், நான் காநாள். <br/>
பாவியந்த நான்குநாள் பத்துயுகமாகக் கழிப்பேன்,<br/>
சென்று வருவீர், என்சிந்தை கொடுபோகின்றீர், <br/>
சென்று வருவீர்'' எனத் தேறாப் பெருந்துயரங் <br/>
கொண்டு சிறுகுயிருங் கூறி மறைந்ததுகாண்.           ...   75 <br/>
<br/>
------------------<br/>
<b>4. காதலோ காதல்!<br/></b>
<br/>
கண்டதொரு காட்சி கனவுநன வென்றறியேன், <br/>
எண்ணுதலுஞ் செய்யேன், இருபதுபேய் கொண்டவன்போல் <br/>
கண்ணும் முகமும் களியேறிக் காமனார் <br/>
அம்பு நுனிகள் அகத்தே அமிழ்ந்திருக்க, <br/>
கொம்புக் குயிலுருவங் கோடிபல கோடியாய்           ...   5 <br/>
<br/>
ஒன்றே யாதுவாய் உலகமெலாந் தோற்றமுற <br/>
சென்றே மனைபோந்து சித்தந் தனதின்றி, <br/>
நாளொன்று போவதற்கு நான்பட்ட பாடனைத்தும் <br/>
தாளம் படுமோ? தறுபடுமோ? யார் படுவார்? <br/>
நாளொன்று போயினது; நானு மெனதுயிரும்,           ...   10 <br/>
<br/>
நீளச்சிலை கொண்டு நின்றதொரு மன்மதனும் <br/>
மாயக் குயிலுமதன் மாமாயத் தீம்பாட்டும், <br/>
சாயைபோ லிந்திரமா சாலம்போல் வையமுமா <br/>
மிஞ்சி நின்றோம். ஆங்கு மறுநாள் விடிந்தவுடன், <br/>
(வஞ்சனை நான் கூறவில்லை) மன்மதனார் விந்தையால்,           ...   15 <br/>
<br/>
புத்திமனஞ் சித்தம் புலனொன் றறியாமல், <br/>
வித்தைசெயுஞ் சூத்திரத்தின் மேவுமொரு பொம்மை யென <br/>
காலிரண்டுங் கொண்டு கடுகவுநான் சோலையிலே <br/>
நீலிதனைக் காண வந்தேன், நீண்ட வழியினிலே <br/>
நின்றபொருள் கண்ட நினைவில்லை. சோலையிடைச்         ...   20 <br/>
<br/>
சென்றுநான் பார்க்கையிலே, செஞ்ஞாயிற் றொண்கதிரால் <br/>
பச்சைமர மெல்லாம் பளபளென என்னுளத்தின் <br/>
இச்சை யுணர்ந்தனபோல் ஈண்டும் பறவையெல்லாம் <br/>
வேறெங்கோ போயிருப்ப வெம்மைக் கொடுங்காதல் <br/>
மீறலெனைத் தான்புரிந்த விந்தைச் சிறுகுயிலைக்          ...   25 <br/>
<br/>
காணநான் வேண்டிக் கரைகடந்த வேட்கையுடன் <br/>
கோணமெலாஞ் சுற்றிமரக் கொம்பையெலாம் நோக்கி வந்தேன். <br/>
<br/>
-----------------<br/>
<b>5. குயிலும் குரங்கும்<br/></b>
<br/>
மற்றைநாட் கண்ட மரத்தே குயிலில்லை, <br/>
சுற்றுமுற்றும் பார்த்தும் துடித்து வருகையிலே - <br/>
வஞ்சனையே! பெண்மையே! மன்மதனாம் பொய்த்தேவே! <br/>
நெஞ்சகமே! தொல்விதியின் நீதியே! பாழுலகே! <br/>
கண்ணாலே நான்கண்ட காட்சிதனை என்னுரைப்பேன்!           ...   5 <br/>
<br/>
பெண்ணால் அறிவிழக்கும் பித்தரெலாங் கேண்மினோ! <br/>
காதலைப் போற்றுங் கவிஞரெலாங் கேண்மினோ! <br/>
மாதரெலாங் கேண்மினோ! வல்விதியே கேளாய் நீ! <br/>
மாயக் குயிலோர் மரக்கிளையின் வீற்றிருந்தே <br/>
பாயும் விழி நீர் பதைக்குஞ் சிறியபுடல்           ...   10 <br/>
<br/>
விம்மிப் பரிந்து சொலும் வெந்துயர்ச்சொல் கொண்டதுவாய் <br/>
அம்மவோ! மற்றாங்கோர் ஆண்குரங்கு தன்னுடனே <br/>
ஏதேதோ கூறி இரங்கும் நிலைகண்டேன். <br/>
தீதேது? நன்றேது? செய்கைத் தெளிவேது? <br/>
அந்தக் கணமே அதையுங் குரங்கினையும்           ...   15 <br/>
<br/>
சிந்தக் கருதி உடைவாளிற் கைசேர்த்தேன், <br/>
கொன்றுவிடு முன்னே குயிலுரைக்கும் வார்த்தைகளை <br/>
நின்று சற்றே கேட்பதற்கென் நெஞ்சம் விரும்பிடவும், <br/>
ஆங்கவற்றின் கண்ணில் அகப்படா வாறாருகே <br/>
ஓங்கு மரத்தின்பால் ஒளிந்துநின்று கேட்கையிலே,           ...   20 <br/>
<br/>
பேடைக் குயிலிதனைப் பேசியது: - ''வானரரே! <br/>
ஈடறியா மேன்மையழ கேய்ந்தவரே! பெண்மைதான் <br/>
எப்பிறப்புக் கொண்டாலும், ஏந்தலே! நின்னழகைத் <br/>
தப்புமோ? மையல் தடுக்குந் தரமாமோ? <br/>
மண்ணிலுயிர்க் கெல்லாந் தலைவரென மானிடரே,           ...   25 <br/>
<br/>
எண்ணிநின்றார் தம்மை; எனிலொருகால் ஊர்வகுத்தல், <br/>
கோயில், அரசு, குடிவகுப்புப் போன்ற சில <br/>
வாயிலிலே, அந்த மனிதர் உயர்வெனலாம். <br/>
மேனி யழகினிலும், விண்டுரைக்கும் வார்த்தையிலும் <br/>
கூனி யிருக்கும் கொலுநேர்த்தி தன்னிலுமே,           ...   30 <br/>
<br/>
வானரர்தஞ் சாதிக்கு மாந்தர் நிக ராவாரோ? <br/>
ஆன வரையும் அவர் முயன்று பார்த்தாலும், <br/>
பட்டுமயிர் மூடப்படாத தமதுடலை <br/>
எட்டுடையால் மூடி எதிருமக்கு வந்தாலும், <br/>
மீசையையும் தாடியையும் விந்தைசெய்து வானரர்தம்           ...   35 <br/>
<br/>
ஆசை முகத்தினைப் போல லாக்க முயன்றிடினும் <br/>
ஆடிக் குதிக்கும் அழகிலுமை நேர்வதற்கே <br/>
கூடிக் குதிக்கும் குதித்தாலும், கோபுரத்தில் <br/>
ஏறத் தெரியாமல் ஏணி வைத்துச் சென்றாலும், <br/>
வேறெத்தைச் செய்தாலும் வேகமுறப் பாய்வதிலே           ...   40 <br/>
<br/>
வானரர்போ லாவரோ? வாலுக்குப் போவதெங்கே? <br/>
ஈனமுறுங் கச்சை இதற்கு நிகராமோ? <br/>
பாகையிலே வாலிருக்கப் பார்த்ததுண்டு கந்தைபோல்; <br/>
வேகமுறத் தாவுகையில் வீசி எழுவதற்கே <br/>
தெய்வங் கொடுத்த திருவாலைப் போலாமோ?           ...   45 <br/>
<br/>
சைவசுத்த போசனமும் சாதுரியப் பார்வைகளும் - <br/>
வானரர் போற் சாதியொன்று மண்ணுலகின் மீதுளதோ? <br/>
வானரர் தம்முள்ளே மணிபோல் உமையடைந்தேன், <br/>
பிச்சைப் பறவைப் பிறப்பிலே தோன்றிடினும், <br/>
நிச்சயமா முன்புரிந்த நேமத் தவங்களினால்           ...   50 <br/>
<br/>
தேவரீர் காதல்பெறுஞ் சீர்த்தி கொண்டேன்; தம்மிடத்தே <br/>
ஆவலினாற் பாடுகின்றேன். ஆரியரே கேட்டருள்வீர்!'' <br/>
(வானரப் பேச்சினிலே மைக்குயிலி பேசியதை <br/>
யானறிந்து கொண்டுவிட்டேன், யாதோ ஒரு திறத்தால்) <br/>
    காதல், காதல் காதல்; <br/>
    காதல் போயிற் காதல் போயிற் <br/>
    சாதல், சாதல், சாதல். <br/>
    முதலியன (குயிலின் பாட்டு) <br/>
நீசக்குயிலும் நெருப்புச் சுவைக்குரலில்        ...   55 <br/>
<br/>
ஆசை ததும்பி அமுதூறப் பாடியதே: - <br/>
காட்டின் விலங்கறியும், கைக்குழந்தை தானறியும், <br/>
பாட்டின் சுவையதனைப் பாம்பறியும் என்றுரைப்பார். <br/>
வற்றற் குரங்கு மதிமயங்கிக் கள்ளினிலே <br/>
முற்றும் வெறிபோல் முழுவெறிகொண் டாங்ஙனே           ...   60 <br/>
<br/>
தாவிக் குதிப்பதுவுந் தாளங்கள் போடுவதும் <br/>
''ஆவி யுருகுதடி, ஆஹா ஹா'' என்பதுவும், <br/>
கண்ணைச் சிமிட்டுவதும், காலாலுங் கையாலும் <br/>
மண்ணைப் பிறாண்டியெங்கும் வாரியிறைப்பதுவும் <br/>
''ஆசைக் குயிலே! அரும் பொருளே! தெய்வதமே!           ...   65 <br/>
<br/>
பேச முடியாப் பெருங்காதல் கொண்டுவிட்டேன், <br/>
காதலில்லை யானாற் கணத்திலே சாதலென்றாய்; <br/>
காதலினாற் சாகுங் கதியினிலே தன்னை வைத்தாய், <br/>
எப்பொழுதும் நின்னை இனிப்பிரிவ தாற்றுகிலேன், <br/>
இப்போதே நின்னை முத்தமிட்டுக் களியுறுவேன்''           ...   70 <br/>
<br/>
என்றுபல பேசுவதும் என்னுயிரைப் புண்செயவே, <br/>
கொன்றுவிட எண்ணிக் குரங்கின்மேல் வீசினேன் <br/>
கைவாளை யாங்கே! கனவோ? நனவுகொலோ? <br/>
தெய்வ வலியோ? சிறு குரங்கென் வாளுக்குத் <br/>
தப்பி முகஞ்சுளித்துத் தாவி யொளித்திடவும்,           ...   75 <br/>
<br/>
ஒப்பிலா மாயத் தொருகுயிலுந் தான்மறைய, <br/>
சோலைப் பறவை தொகைதொகையாத் தாமொலிக்க, <br/>
மேலைச் செயலறியா வெள்ளறிவிற் பேதையேன் <br/>
தட்டுத் தடுமாறிச் சார்பனைத்துந் தேடியுமே, <br/>
குட்டிப் பிசாசக் குயிலையெங்கும் காணவில்லை.           ...   80 <br/>
<br/>
-----------------<br/>
<b>6. இருளும் ஒளியும்<br/></b>
<br/>
வான நடுவிலே மாட்சியுற ஞாயிறுதான் <br/>
மோனவொளி சூழ்ந்திடவும் மொய்ம்பிற் கொலுவிருந்தான், <br/>
மெய்யெல்லாஞ் சோர்வு விழியில் மயக்கமுற, <br/>
உய்யும் வழியுணரா துள்ளம் பதைபதைக்க, <br/>
நாணுந் துயரும் நலிவுறுத்த நான்மீண்டு           ...   5 <br/>
<br/>
பேணும்மனை வந்தேன்; பிரக்கினைபோய் வீழ்ந்துவிட்டேன், <br/>
மாலையிலே மூர்ச்சைநிலை மாறித் தெளிவடைந்தேன்; <br/>
நாலுபுறமுமெனை நண்பர் வந்து சூழ்ந்துநின்றார். <br/>
''ஏனடா மூர்ச்சையுற்றாய்? எங்கு சென்றாய்? ஏது செய்தாய்? <br/>
வானம் வெளிறுமுன்னே வைகறையி லேதனித்துச்            ...   10 <br/>
<br/>
சென்றனை என்கின்றாரச் செய்தி என்னே? ஊணின்றி <br/>
நின்றதென்னே?'' என்று நெரித்துவிட்டார் கேள்விகளை, <br/>
இன்னார்க் கிதுசொல்வ தென்று தெரியாமல், <br/>
''என்னாற் பலவுரைத்தல் இப்பொழுது கூடாதாம். <br/>
நாளை வருவீரேல் நடந்ததெலாஞ் சொல்வேன் இவ்            ...   15 <br/>
<br/>
வேளை எனைத்தனியே விட்டகல்வீர்'' என்றுரைத்தேன். <br/>
நண்பரெல்லாஞ் சென்றுவிட்டார்; நைந்துநின்ற தாயார்தாம் <br/>
உண்பதற்குப் பண்டம் உதவிநல்ல பால்கொணர்ந்தார், <br/>
சற்று விடாய்தீர்ந்து தனியே படுத்திருந்தேன்; <br/>
முற்றும் மறந்து முமுத்துயிலில் ஆழ்ந்து விட்டேன்.            ...   20 <br/>
<br/>
பண்டு நடந்ததனைப் பாடுகின்ற இப்பொழுதும், <br/>
மண்டு துயரரெனது மார்பை யெலாங் கவ்வுவதே! <br/>
ஓடித் தவறி உடையனவாம் சொற்களெலாம், <br/>
கூடி மதியிற் குவிந்திடுமாம் செய்தியெலாம், <br/>
நாசக் கதையை நடுவே நிறுத்திவிட்டுப்            ...   25 <br/>
<br/>
பேசு மிடைப் பொருளின் பின்னே மதிபோக்கிக் <br/>
கற்பனையும் வர்ணனையுங் காட்டிக் கதைவளர்க்கும் <br/>
விற்பனர்தஞ் செய்கை விதமுந் தெரிகிலன்யான், <br/>
மேலைக் கதையுரைக்க வெள்கிக் குலையுமனம், <br/>
காரைக் கதிரழகின் கற்பனைகள் பாடுகிறேன்.            ...   30 <br/>
<br/>
தங்க முருக்கித் தழல் கறைத்துத் தேனாக்கி <br/>
எங்கும் பரப்பியதோர் இங்கிதமோ? வான்வெளியைச் <br/>
சோதி கவர்ந்து சுடர்மயமாம் விந்தையினை <br/>
ஓதிப் புகழ்வார் உவமையொன்று காண்பாரோ? <br/>
கண்ணையினி தென்றுரைப்பார்; கண்ணுக்குக் கண்ணாகி           ...   35 <br/>
<br/>
விண்ணை அளக்கும்மொளி மேம்படுமோர் இன்பமன்றோ? <br/>
மூலத் தனிப்பொருளை மோனத்தே சிந்தை செய்யும் <br/>
மேலவரும் அஃதோர் விரியுமொளி என்பாரேல் <br/>
நல்லொளிக்கு வேறுபொருள் ஞாலமிசை யொப் புளதோ? <br/>
புல்லை நகையுறுத்திப் பூவை வியப்பாக்கி           ...   40 <br/>
<br/>
மண்ணைத் தெளிவாக்கி, நீரில் மலர்ச்சி தந்து <br/>
விண்ணை வெளியாக்கி விந்தைசெயுஞ் சோதியினைக் <br/>
காலைப் பொழுதினிலே கண்விழித்து நான்தொழுதேன். <br/>
நாலு புறத்துமுயிர் நாதங்க ளோங்கிடவும், <br/>
இன்பக் களியில் இயங்கும் புவிகண்டேன்.            ...   45 <br/>
துன்பக் கதையின் தொடருரைப்பேன், கேளீரோ! <br/>
<br/>
--------------<br/>
<b>7. குயிலும் மாடும்<br/></b>
<br/>
காலைத் துயிலெழுந்து, காலிரண்டு முன்போலே <br/>
சோலைக் கிழுத்திட, நான் சொந்தவுணர் வில்லாமே <br/>
சோலையினில் வந்துநின்று, சுற்றுமுற்றுந் தேடினேன். <br/>
கோலப் பறவைகளின் கூட்டமெலாங் காணவில்லை. <br/>
மூலையிலோர் மாமரத்தின் மோட்டுக் கிளியினிலே            ...   5 <br/>
<br/>
நீலக் குயிலிருந்து நீண்ட கதை சொல்லுவதும், <br/>
கீழே யிருந்தோர் கிழக்காளை மாடதனை <br/>
ஆழ மதியுடனே ஆவலுறக் கேட்பதுவும், <br/>
கண்டேன், வெகுண்டேன், கலக்கமுற்றேன்; நெஞ்சிலனல் <br/>
கொண்டேன், குமைந்தேன், குமுறினேன், மெய்வெயர்த்தேன்;            ...   10 <br/>
<br/>
கொல்லவாள் வீசல் குறித்தேன். இப் பொய்ப்பறவை <br/>
சொல்லுமொழி கேட்டதன்பின் 'கொல்லுதலே சூழ்ச்சி' யென <br/>
முன்போல் மறைந்துநின்றேன்; மோகப் பழங்கதையைப் <br/>
பொன்போற் குரலும் புதுமின்போல் வார்த்தைகளும் <br/>
கொண்டு, குயிலாங்கே கூறுவதாம். 'நந்தியே!           ...   15 <br/>
<br/>
பெண்டிர் மனத்தைப் பிடித்திழுக்கும் காந்தமே! <br/>
காமனே! மாடாகக் காட்சிதரும் மூர்த்தியே! <br/>
பூமியிலே மாடுபோற் பொற்புடைய சாதியுண்டோ ? <br/>
மானுடருந் தம்முள் வலிமிகுந்த மைந்தர் தமை <br/>
மேனுயுறுங் காளையென்று மேம்பா டுறப்புகழ்வார்.            ...   20 <br/>
<br/>
காளையர்தம் முள்ளே கனமிகுந்தீர் ஆரியரே! <br/>
நீள முகமும், நிமிர்ந்திருக்கும் கொம்புகளும், <br/>
பஞ்சுப் பொதிபோல் படர்ந்த திருவடிவும், <br/>
மிஞ்சுப் புறச்சுமையும், வீரத் திருவாலும், <br/>
வானத் திடிபோல 'மா'வென் றுறுமுவதும்,            ...   25 <br/>
<br/>
ஈனப் பறவை முதுகின்மிசை ஏறிவிட்டால் <br/>
வாலைக் குழைத்து வளைத்தடிக்கும் நேர்மையும், பல் <br/>
காலம்நான் கண்டு கடுமோக மெய்திவிட்டேன். <br/>
பார வடிவும் பயிலு முடல்வலியும் <br/>
தீர நடையும் சிறப்புமே இல்லாத            ...   30 <br/>
<br/>
சல்லித் துளிப்பறவைச் சாதியிலே நான் பிறந்தேன். <br/>
அல்லும் பகலுநிதம் அற்ப வயிற்றினுக்கே <br/>
காடெல்லாஞ் சுற்றிவந்து காற்றிலே எற்றுண்டு, <br/>
மூட மனிதர் முடைவயிற்றுக் கோருணவாம், <br/>
சின்னக் குயிலின் சிறுகுலத்தி லேதோன்றி            ...   35 <br/>
<br/>
என்னபயன் பெற்றேன்? என்னைப் போலோர் பாவியுண்டோ ? <br/>
சேற்றிலே தாமரையும் சீழுடைய மீன் வயிற்றில் <br/>
போற்றுமொளி, முத்தும் புறப்படுதல் கேட்டிலிரோ? <br/>
நீசப் பிறப்பொருவர் நெஞ்சிலே தோன்றிவரும் <br/>
ஆசை தடுக்கவல்ல தாகுமோ? காமனுக்கே            ...   40 <br/>
<br/>
சாதிப் பிறப்புத் தராதரங்கள் தோன்றிடுமோ? <br/>
வாதித்துப் பேச்சை வளர்த்தோர் பயனுமில்லை, <br/>
மூடமதியாலோ, முன்னைத் தவத்தாலோ, <br/>
ஆடவர்தம் முள்ளே அடியாளுமைத் தெரிந்தேன். <br/>
மானுடராம் பேய்கள் வயிற்றுக்குச் சோறிடவும்            ...   45 <br/>
<br/>
கூனர்தமை ஊர்களிலே கொண்டு விடுவதற்கும் <br/>
தெய்வமென நீருதவி செய்தபின்னர் மேனிவிடாய் <br/>
எய்தி யிருக்க மிடையினிலே, பாவியேன் <br/>
வந்துமது காதில் மதுரவிசை பாடுவேன்; <br/>
வந்து முதுகில் ஒதுங்கிப் படுத்திருப்பேன்,            ...   50 <br/>
<br/>
வாலிலடி பட்டு மனமகிழ்வேன், 'மா' வென்றே <br/>
ஒலிடுநும் பேரொலியோ டொன்றுபடக் கத்துவேன், <br/>
மேனியுளே உண்ணிகளை மேவாது கொன்றிடுவேன், <br/>
கானிடையே சுற்றிக் கழனியெலாம் மேய்ந்து, நீர் <br/>
மிக்கவுண வுண்டுவாய் மென்றசைதான் போடுகையில்            ...   55 <br/>
<br/>
பக்கத்திருந்து பலகதைகள் சொல்லிடுவேன், <br/>
காளை யெருதரே! காட்டிலுயர் வீரரே! <br/>
தாளைச் சரணடைந்தேன். தையலெனைக் காத்தருள்வீர். <br/>
காதலுற்று வாடுகின்றேன். காதலுற்ற செய்தியினை <br/>
மாத ருரைத்தல் வழக்கமில்லை என்றறிவேன்.            ...   60 <br/>
<br/>
ஆனாலும் என்போல் அபூர்வமாங் காதல் கொண்டால், <br/>
தானா வுரைத்தலின்றிச் சாரும் வழியுளதோ? <br/>
ஒத்த குலத்தவர்பால் உண்டாகும் வெட்கமெலாம், <br/>
இத்தரையில் மேலோர்முன் ஏழையர்க்கு நாணமுண்டோ ? <br/>
தேவர் முன்னே அன்புரைக்க சிந்தை வெட்கங் கொள்வ துண்டோ ?          ...   65 <br/>
<br/>
காவலர்க்குத் தங்குறைகள் காட்டாரோ கீழடியார்?<br/>
ஆசைதான் வெட்கம் அறியுமோ?'' என்றுபல <br/>
நேசவுரை கூறி நெடிதுயிர்த்துப் பொய்க்குயிலி <br/>
பண்டுபோ லேதனது பாழடைந்த பொய்ப்பாட்டை <br/>
எண்டிசையும் இன்பக் களியேறப் பாடியதே;            ...   70 <br/>
<br/>
<dd>   காதல், காதல், காதல்; <br/>
<dd>  காதல் போயிற் காதல் போயிற், <br/>
<dd>   சாதல், சாதல், சாதல் <br/>
<dd> <dd>      முதலியன (குயிலின் பாட்டு) <br/>
<br/>
பாட்டு முடியும்வரை பாரறியேன், விண்ணறியேன்; <br/>
கோட்டுப் பெருமரங்கள் கூடிநின்ற காவறியேன்! <br/>
தன்னை யறியேன்; தனைப்போல் எருதறியேன்; <br/>
பொன்னை நிகர்த்தகுரல் பொங்கிவரும் இன்பமொன்றே <br/>
கண்டேன், படைப்புக் கடவுளே! நான் முகனே!         ...   75 <br/>
<br/>
பண்டே யுலகு படைத்தனைநீ என்கின்றார். <br/>
நீரைப் படைத்து நிலத்தைத் திரட்டி வைத்தாய் <br/>
நீரைப் பழைய நெருப்பிற் குளிர்வித்தாய். <br/>
காற்றைமுன்னே ஊதினாய் காணரிய வானவெளி <br/>
தோற்றுவித்தாய், நின்றன், தொழில்வலிமை யாரறிவார்?            ...   80 <br/>
<br/>
உள்ளந்தான் கவ்வ ஒருசிறிதுங் கூடாத <br/>
கொள்ளைப் பெரியவுருக் கொண்ட பலகோடி <br/>
வட்ட வுருளைகள் போல் வானத்தில் அண்டங்கள் <br/>
எட்ட நிரப்பியவை எப்போதும் ஓட்டுகின்றாய்; <br/>
எல்லா மசைவில் இருப்பதற்கே சக்திகளைப்            ...   85 <br/>
<br/>
பொல்லாப் பிரமா, புகுத்திவிட்டாய் அம்மாவோ! <br/>
காலம் படைத்தாய் கடப்பதிலாத் திக்கமைத்தாய்; <br/>
ஞாலம் பலவினிலும் நாடோ றுந் தாம்பிறந்து <br/>
தோன்றி மறையும் தொடர்பாப் பல அனந்தம்! <br/>
சான்ற உயிர்கள் சமைத்துவிட்டாய், நான்முகனே!            ...   90 <br/>
<br/>
சால மிகப்பெரிய சாதனைகாண் இஃதெல்லாம்! <br/>
தாலமிசை நின்றன் சமர்த்துரைக்க வல்லார் யார்? <br/>
ஆனாலும் நின்றன் அதிசயங்கள் யாவினுமே <br/>
கானா முதம்படைத்த காட்சிமிக விந்தையடா! <br/>
காட்டுநெடு வானம், கடலெல்லாம் விந்தையெனில்,            ...   95 <br/>
<br/>
பாட்டினைப்போல் ஆச்சரியம் பாரின்மிசை இல்லையடா! <br/>
பூதங்க ளொத்துப் புதுமைதரல் விந்தையெனில் <br/>
நாதங்கள் நேரும் நயத்தினுக்கு நேராமோ? <br/>
ஆசைதருங் கோடி அதிசயங்கள் கண்டதிலே, <br/>
ஓசைதரும் இன்பம் உவமையிலா இன்பமன்றோ!            ...   100 <br/>
<br/>
செத்தைக் குயில்புரிந்த தெய்விகத்தீம் பாட்டெனுமோர் <br/>
வித்தை முடிந்தவுடன், மீட்டுமறி வெய்திநான் <br/>
கையினில் வாயெடுத்துக் காளையின் மேல் வீசினேன். <br/>
மெய்யிற் படுமுன் விரைந்துததுதான் ஓடிவிட, <br/>
வன்னக் குயில்மறைய மற்றைப் பறவையெலாம்           ...   105 <br/>
<br/>
முன்னைப்போற் கொம்பு முனைகளிலே வந்தொலிக்க, <br/>
நாணமில்லாக் காதல்கொண்ட நானுஞ் சிறுகுயிலை <br/>
வீணிலே தேடியபின், வீடுவந்து சேர்ந்துவிட்டேன். <br/>
*  *  *<br/>
எண்ணியெண்ணிப் பார்த்தேன் எதுவும் விளங்கவில்லை. <br/>
கண்ணிலே நீர்ததும்பக் கானக் குயிலெனக்கே            ...   110 <br/>
<br/>
காதற் கதையுரைத்து நெஞ்சங் கதைத்ததையும், <br/>
பேதைநா னங்கு பெரியமயல் கொண்டதையும், <br/>
இன்பக் கதையின் இடையே தடையாகப் <br/>
புன்பறவை யெல்லாம் புகுந்த வியப்பினையும் <br/>
ஒன்றைப் பொருள்செய்யா உள்ளத்தைக் காமவனல்            ...   115 <br/>
<br/>
தின்றெனது சித்தம் திகைப்புறவே செய்ததையும், <br/>
சொற்றைக் குரங்கும் தொழுமாடும் வந்தெனக்கு <br/>
முற்றும் வயிரிகளா மூண்ட கொடுமையையும், <br/>
இத்தனைகோ லத்தினுக்கு யான்வேட்கை தீராமல், <br/>
பித்தம் பிடித்த பெரிய கொடுமையையும்                    ...        120<br/>
எண்ணியெண்ணிப் பார்த்தேன். எதுவும் விளங்கவில்லை; <br/>
கண்ணிரண்டும் மூடக் கடுந்துயிலில் ஆழ்ந்துவிட்டேன். <br/>
<br/>
---------------------<br/>
<b>8. நான்காம் நாள்<br/></b>
<br/>
நான் காம்நாள் என்னை நயவஞ் சனைபுரிந்து <br/>
வான்காதல் காட்டி மயக்கிச் சதிசெய்த <br/>
பொய்ம்மைக் குயிலென்னைப் போந்திடவே கூறியநாள் <br/>
மெய்ம்மை யறிவிழந்தேன். வீட்டிலே மாடமிசை <br/>
சித்தத் திகைப்புற்றோர் செய்கை யறியாமல்,                   ...        5 <br/>
<br/>
எத்துக் குயிலென்னை எய்துவித்த தாழ்ச் சியெலாம் <br/>
மீட்டும் நினைத்தங்கு வீற்றிருக்கும் போழ்தினிலே, <br/>
காட்டுத் திசையினிலென் கண்ணிரண்டும் நாடியவால், <br/>
வானத்தே ஆங்கோர் கரும்பறவை வந்திடவும் <br/>
யானதனைக் கண்டே, 'இது நமது பொய்க்குயிலோ?'                    ...        10 <br/>
<br/>
என்று திகைத்தேன்; 'இருந்தொலைக்கே நின்றதனால் <br/>
நன்று வடிவம் துலங்கவில்லை; நாடுமனம் <br/>
ஆங்கதனை விட்டுப் பிரிவதற்கு மாக வில்லை. <br/>
ஓங்குந் திகைப்பில் உயர்மாடம் விட்டுநான் <br/>
வீதியிலே வந்துநின்றேன். மேற்றிசையில் அவ்வுருவம்                    ...        15 <br/>
<br/>
சோதிக் கடலிலே தோன்றுகரும் புள்ளியெனக் <br/>
காணுதலும், சற்றே கடுகி யருகே போய், <br/>
'நாணமிலாப் பொய்க்குயிலோ', என்பதனை நன்கறிவோம் <br/>
என்ற கருத்துடனே யான்விரைந்து சென்றிடுங்கால், <br/>
நின்ற பறவையுந்தான் நேராகப் போயினதால்.                    ...        20 <br/>
<br/>
யான் நின்றால் தான்நிற்கும் சென்றால் தான்செல்லும்; <br/>
மேனிநன்கு தோன்ற அருகினிலே மேவாது <br/>
வானி லதுதான் வழிகாட்டிச் சென்றிடவும் <br/>
யான்நிலத்தே சென்றேன் இறுதியில் முன்புநாம் <br/>
கூறியுள்ள மாஞ்சோலை தன்னைக் குறுகியந்த                   ...        25 <br/>
<br/>
ஊரிலாப் புள்ளுமத னுள்ளே மறைந்ததுவால், <br/>
மாஞ்சோலைக் குள்ளே மதியிலிநான் சென்றாங்கே <br/>
ஆஞ்சோதி வெள்ளம் அலையுமொரு கொம்பரின்மேல் <br/>
சின்னக் கருங்கயிலி செவ்வனே வீற்றிருந்து, <br/>
பொன்னங்குழலின் புதிய ஒளிதனிலே                   ...        30 <br/>
<br/>
பண்டைப் பொய்க்காதற் பழம்பாட்டைத் தாம்பாடிக் <br/>
கொண்டிருத்தல் கண்டேன், குமைந்தேன்; எதிரேபோய், <br/>
'' நீசக் குயிலே, நிலையறியாப் பொய்ம்மையே, <br/>
ஆசைக் குரங்கினையும் அன்பார் எருதினையும் <br/>
எண்ணிநீ பாடும் இழிந்த புலைப்பாட்டை                    ...        35 <br/>
<br/>
நண்ணியிங்கு கேட்க நடத்திவந்தாய் போலுமெனை'' <br/>
என்று சினம்பெருகி ஏதேதோ சொல்லுரைத்தேன். <br/>
கொன்றுவிட நெஞ்சிற் குறித்தேன்; மறுபடியும் <br/>
நெஞ்ச மிளகி நிறுத்திவிட்டேன். ஈங்கிதற்குள், <br/>
வஞ்சக் குயிலி மனத்தை இரும்பாக்கிக்                    ...        40 <br/>
<br/>
கண்ணிலே பொய்ந்நீர் கடகடவெனத் தானூற்றப் <br/>
பண்ணிசைபோ லின்குரலாற் பரவியது கூறிடுமால்; <br/>
'ஐயனே, என்னுயிரின் ஆசையே! ஏழையெனை <br/>
வையமிசை வைக்கத் திருவுளமோ? மற்றெனையே <br/>
கொன்றுவிடச் சித்தமோ? கூறீர், ஒருமொழியில்!                    ...        45 <br/>
<br/>
அன்றிற் சிறுபறவை ஆண்பிரிய வாழாது, <br/>
ஞாயிறுதான் வெம்மைசெயில், நாண்மலக்கு வாழ்வுளதோ?<br/>
தாயிருந்து கொன்றால் சரண்மதலைக் கொன்றுளதோ? <br/>
தேவர் சினந்துவிட்டால், சிற்றுயிர்கள் என்னாகும்? <br/>
ஆவற் பொருளே! அரசே! என் ஆரியரே!                   ...        50 <br/>
<br/>
சிந்தையில் நீர் என்மேற் சினங்கொண்டால் மாய்ந்திடுவேன் <br/>
வெந்தழலில் வீழ்வேன், விலங்குகளின் வாய்ப்படுவேன். <br/>
குற்றம்நீர் என்மேற்கொணர்ந்ததனை யானறிவேன். <br/>
குற்றநுமைக் கூறுகிலேன்; குற்றமிலேன் யானம்ம! <br/>
புன்மைக் குரங்கைப் பொதிமாட்டை நான்கண்டு                   ...        55 <br/>
<br/>
மென்மையுறக் காதல் விளையாடி னேன்என்றீர்; <br/>
என்சொல்கேன்! எங்ஙனுய்வேன்! ஏதுசெய்கேன், ஐயனே! <br/>
நின்சொல் மறக்க நெறியில்லை; ஆயிடினும் <br/>
என்மேல் பிழையில்லை; யாரிதனை நம்பிடுவார்? <br/>
நின்மேல் சுமைமுழுதும் நேராகப் போட்டுவிட்டேன்.                    ...        60 <br/>
<br/>
வெவ்விதியே! நீ என்னை மேம்பாடுறச் செய்து <br/>
செவ்விதினிங் கென்னை என்றன் வேந்தனொடு சேர்த்திடினும் <br/>
அல்லாதென் வார்த்தை அவர்சிறிதும் நம்பாமே <br/>
புல்லாக எண்ணிப் புறக்கணித்துப் போய்விட, நான் <br/>
அக்கணத்தே தீயில் அழிந்துவிழ நேரிடினும்,                    ...        65 <br/>
எக்கதிக்கும் ஆளாவேன்; என்செய்கேன்? வெவ்விதியே! <br/>
<br/>
---------------<br/>
<b>9. குயில் தனது பூர்வ ஜன்மக் கதையுரைத்தல்<br/></b>
<br/>
''தேவனே! என்னருமைச் செல்வமே? என்னுயிரே! <br/>
போவதன் முன்னொன்று புகல்வதனைக் கேட்டருள் வீர்! <br/>
முன்னம்ஒருநாள் முடிநீள் பொதியமலை <br/>
தன்னருகே நானும் தனியேயோர் சோலைதனில் <br/>
தாங்கிளையி லேதோ மனதிலெண்ணி வீற்றிருந்தேன்.                    ...        5 <br/>
<br/>
ஆங்குவந்தார் ஓர் முனிவர். ஆரோ பெரியரென்று <br/>
பாதத்தில் வீழ்ந்து பரவினேன்; ஐயரெனை <br/>
ஆதரித்து வாழ்த்தி அருளினார். மற்றதன்பின், <br/>
'வேத முனிவரே, மேதினியில் கீழ்ப்பறவைக் <br/>
சாதியிலே நான் பிறந்தேன், சாதிக் குயில்களைப்போல்                   ...        10 <br/>
<br/>
இல்லாமல், என்றன் இயற்கை பிரிவாகி, <br/>
எல்லாம் மொழியும் எனக்கு விளங்குவதேன்? <br/>
மானுடர்போல் சித்தநிலை வாயித்திருக்குஞ் செய்தியேன்? <br/>
யானுணரச் சொல்வீர்' என வணங்கிக் கேட்கையிலே, <br/>
கூறுகின்றாய் ஐயர்: 'குயிலே! கேள், முற்பிறப்பில்                    ...        15 <br/>
<br/>
வீறுடைய வெந்தொழிலார் வேடர் குலத்தலைவன் <br/>
வீர முருகனென்னும் வேடன் மகளாகச் <br/>
சேர வளநாட்டில் தென்புறத்தே ஓர்மலையில் <br/>
வந்து பிறந்து வள்ர்ந்தாய் நீ, நல்லிளமை <br/>
முந்து மழகினிலே மூன்றுதமிழ் நாட்டில்                    ...        20 <br/>
<br/>
யாரும் நினக்கோர் இணையில்லை என்றிடவே <br/>
சீருயர நின்றாய்; செழுங்கான வேடரிலுன் <br/>
மாமன் மகனொருவன் மாடனெனும் பேர்கொண்டான், <br/>
காமன் கணைக்கிரையாய், நின்னழகைக் கண்டுருகி, <br/>
நின்னை மணக்க நெடுநாள் விரும்பி, அவன்                    ...        25 <br/>
<br/>
பொன்னை மலரைப் புதுத்தேனைக் கொண்டுனக்கு <br/>
நித்தம் கொடுத்து நினைவெல்லாம் நீயாகச் <br/>
சித்தம் வருந்துகையில், தேமொழியே, நீயவனை <br/>
மாலையிட வாக்களித்தாய்; மையலினா லில்லை; அவன் <br/>
சால வருந்தல் சகிக்காமல் சொல்லிவிட்டாய்.                   ...        30 <br/>
<br/>
ஆயிழையே, நின்றன் அழகின் பெருங்கீர்த்தி <br/>
தேயமெங்குந் தான்பரவத் தேனமலையின் சார்பினிலோர் <br/>
வேடர்கோன், செல்வமும் நல் வீரமுமே தானுடையான், <br/>
நாடனைத்தும் அஞ்சி நடுங்குஞ் செயலுடையான், <br/>
மொட்டைப் புலியனுந்தன் முத்த மகனான                     ...        35 <br/>
<br/>
நெட்டைக் குரங்கனுக்கு நேரான பெண்வேண்டி, <br/>
நின்னை மணம் புரிய நிச்சயித்து, நின்னப்பன் <br/>
தன்னை யணுகி, ''நின்னேர் தையலையென் பிள்ளைக்குக் <br/>
கண்ணாலஞ் செய்யும் கருத்துடையேன்'' என்றிடலும், <br/>
எண்ணாப் பெருமகிழ்ச்சி எய்தியே, நின்தந்தை                    ...        40 <br/>
<br/>
ஆங்கே உடம்பட்டான்; ஆறிரண்டு நாட்களிலே <br/>
பாங்கா மணம்புரியத் தாமுறுதி பண்ணிவிட்டார், <br/>
பன்னிரண்டு நாட்களிலே பாவையுனைத் தேன்மலையில் <br/>
அன்னியன்கொண் டேகிடுவான் என்னும் அதுகேட்டு, <br/>
மாடன் மனம்புகைந்து மற்றைநாள் உன்னை வந்து                    ...        .45 <br/>
<br/>
நாடிச் சினத்துடனே நானா மொழிகூற, <br/>
நீயும் அவனிடத்தே நீண்ட கருணையினால், <br/>
''காயுஞ் சினந்தவிர்ப்பாய் மாடா, கடுமையினால் <br/>
நெட்டைக் குரங்கனுக்குப் பெண்டாக நேர்ந்தாலும், <br/>
கட்டுப் படிஅவர்தங் காவலிற்போய் வாழ்ந்தாலும்                    ...        50 <br/>
<br/>
மாதமொரு மூன்றில் மருமம் சிலவெய்து <br/>
பேதம் விளைவித்துப் பின்னிங்கே வந்திடுவேன்; <br/>
தாலிதனை மீட்டுமவர் தங்களிடமே கொடுத்து <br/>
நாலிரண்டு மாதத்தே நாயகனா நின்றனையே <br/>
பெற்றிடுவேன்; நின்னிடத்தே பேச்சுத் தவறுவனோ?                    ...        55 <br/>
<br/>
மற்றிதனை நம்பிடுவாய் மாடப்பா'' என்றுரைத்தாய்; <br/>
காதலினா லில்லை, கருணையினால் இஃதுரைத்தாய், <br/>
(மாதரசாய், வேடன் மகளான முற்பிறப்பில், <br/>
சின்னக் குயிலியென்று செப்பிடுவார் நின்நாமம்) <br/>
பின்னர்ச் சிலதினங்கள் சென்றதன்பின் பெண்குயிலி,                    ...        60 <br/>
<br/>
நின்னொத்த தோழியரும் நீயுமொரு மாலையிலே <br/>
மின்னற் கொடிகள் விளையாடு தல்போலே <br/>
காட்டி னிடையே களித்தாடி நிற்கையிலே, <br/>
வேட்டைக் கெனவந்தான் வெல்வேந்தன் சேரமான் <br/>
தன்னருமை மைந்தன்; தனியே, துணைபிரிந்து,                    ...        65 <br/>
<br/>
மன்னவன்றன் மைந்தனொரு மானைத் தொடர்ந்துவரத் <br/>
தோழியரும் நீயும் தொகுத்துநின்றே ஆடுவதை <br/>
வாழியவன் கண்டுவிட்டான், மையல் கரைகடந்து <br/>
நின்னைத் தனக்காக நிச்சயித்தான்; மாது நீ <br/>
மன்னவனைக் கண்டவுடன் மாமோகங் கொண்டுவிட்டாய்.                    ...        70 <br/>
<br/>
நின்னையவன் நோக்கினான்; நீயவனை நோக்கி நின்றாய்; <br/>
அன்னதொரு நோக்கினிலே ஆவி கலந்துவிட்டீர். <br/>
தோழியரும் வேந்தன் சுடர்க்கோலந் தான்கண்டே <br/>
ஆழியரசன் அரும்புதல்வன் போலு மென்றே <br/>
அஞ்சி மறைத்து விட்டார். ஆங்கவனும் நின்னிடத்தே.                    ...        75 <br/>
<br/>
''வஞ்சித் தலைவன் மகன்யான்'' எனவுரைத்து, <br/>
''வேடர் தவமகளே! விந்தை யழகுடையாய்! <br/>
ஆடவனாத் தோன்றி யதன்பயனை இன்று பெற்றேன்; <br/>
கண்டதுமே நின்மிசைநான் காதல்கொண்டேன்'' என்றிசைக்க, <br/>
மண்டு பெருங்காதல் மனத்தடக்கி நீ மொழிவாய்;                    ...        80 <br/>
<br/>
''ஐயனே! உங்கள் அரமனையில் ஐந்நூறு <br/>
தையலருண் டாம்; அழகில் தன்னிகரில் லாதவராம்; <br/>
கல்வி தெரிந்தவராம்; கல்லுருகப் பாடுவராம்; <br/>
அன்னவரைச் சேர்ந்தே நீர் அன்புடனே வாழ்ந்திருப்பீர், <br/>
மன்னவரே வேண்டேன், மலைக்குறவர் தம்மகள்யான்;                    ...        85 <br/>
<br/>
கொல்லு மடற்சிங்கம் குழிமுயலை வேட்பதுண்டோ ? <br/>
வெல்லுதிறல்மாவேந்தர் வேடருள்ளோ பெண்ணெடுப்பார்? <br/>
பத்தினியா வாழ்வதல்லாம் பார்வேந்தர் தாமெனினும் <br/>
நத்தி விரைமகளா நாங்கள்குடி போவதில்லை, <br/>
பொன்னடியைப் போற்றுகின்றேன், போய் வருவீர் தோழியரும்                    ...        90 <br/>
<br/>
என்னைவிட்டுப் போயினரே, என்செய்கேன்?'' என்று நீ <br/>
நெஞ்சங் கலக்கமெய்தி நிற்கையிலே, வேந்தன் மகன் <br/>
மிஞ்சுநின்றன் காதல் விழிக்குறிப்பி னாலறிந்தே, <br/>
பக்கத்தில் வந்து பளிச்சென் றுனது கன்னஞ் <br/>
செக்கச் சிவக்க முத்தமிட்டான் சினங்காட்டி                    ...        95 <br/>
<br/>
நீ விலகிச் சென்றாய் - நெறியேது சாமியர்க்கே? - <br/>
தாவி நின்னைவந்து தழுவினான் மார்பிறுக. <br/>
''நின்னையன்றி ஓர் பெண் நிலத்திலுண்டோ  என்றனுக்கே? <br/>
பொன்னை, ஒளிர்மணியே. புத்தமுதே, இன்பமே, <br/>
நீயே மனையாட்டி, நீயே அரசாணி,                    ...        100 <br/>
<br/>
நீயே துணை எனக்கு. நீயே குலதெய்வம். <br/>
நின்னையன்றிப் பெண்ணை, நினைப்பேனொ; வீணிலே <br/>
என்னை நீ ஐயுறுதல் ஏதுக்காம்? இப்பொழுதே <br/>
நின்மனைக்குச் சென்றிடுவோம்; நின்வீட்டி லுள்ளோர்பால் <br/>
என்மனதைச் சொல்வேன். எனதுநிரை யுரைப்பேன்.                   ...        105 <br/>
<br/>
வேத நெறியில் விவாகமுனைச் செய்துகொள்வேன், <br/>
மாதரசே!'' என்று வலக் கைதட்டி வாக்களித்தான். <br/>
பூரிப்புக் கொண்டாய் புளகம்நீ எய்திவிட்டாய். <br/>
வாரிப் பெருந்திரைபோல் வந்த மகிழ்ச்சியிலே <br/>
நாணந் தவிர்த்தாய்; நனவே தவிர்ந்தவளாய்,                    ...        110 <br/>
<br/>
காணத் தெவிட்டாதோர் இன்பக் கனவிலே <br/>
சேர்ந்துவிட்டாய், மன்னன்றன் திண்டோ ளை நீயுவகை <br/>
ஆர்ந்து தழுவி அவனிதழில் தேன்பருகச் <br/>
சிந்தை கொண்டாய், வேந்தன் மகன், தேனில் விழும் வண்டினைப்போல் <br/>
விந்தையுறு காந்தமிசை வீழும் இரும்பினைப்போல்,                    ...        115 <br/>
<br/>
ஆவலுடன் நின்னை யறக்தழுவி, ஆங்குனது <br/>
கோவை யிதழ்பருகிக் கொண்டிருக்கும் வேளையிலே, - <br/>
சற்றுமுன்னே ஊரினின்று தான்வந் திறங்கியவன், <br/>
மற்றுநீ வீட்டைவிட்டு மாதருடன் காட்டினிலே <br/>
கூத்தினுக்குச் சென்றதனைக் கேட்டு குதூகலமாய்                    ...        120 <br/>
<br/>
ஆத்திரந்தான் மிஞ்சிநின்னை ஆங்கெய்திக் காணவந்தோன், <br/>
நெட்டைக் குரங்கன் நெருங்கிவந்து பார்த்து விட்டான். <br/>
''பட்டப் பகலிலே! பாவிமகள் செய்தியைப் பார்! <br/>
கண்ணாலங் கூடஇன்னுங் கட்டி முடியவில்லை <br/>
மண்ணாக்கி விட்டாள்! என்மானந்தொலைத்துவிட்டாள்.                   ...        125 <br/>
<br/>
'நிச்சய தாம்பூலம்' நிலையா நட ந்திருக்கப் <br/>
பிச்சைச் சிறுக்கி செய்த பேதகத்தைப் பார்த்தாயோ?'' <br/>
என்று மனதில் எழுகின்ற தீயுடனே <br/>
நின்று கலங்கினான் செட்டைக் குரங்கனங்கே <br/>
மாப்பிள்ளைதான் ஊருக்கு வந்ததையும், பெண்குயிலி,                    ...        130 <br/>
<br/>
தோப்பிலே தானுந்தன் தோழிகளு மாச்சென்று <br/>
பாடி விளையாடும் பண்புகேட் டேகுரங்கன் <br/>
ஓடி யிருப்பதோர் உண்மையையும் மாடனிடம் <br/>
யாரோ உரைத்துவிட்டார்: ஈரிரண்டு பாய்ச்சலிலே <br/>
நீரோடும் மேனி நெருப்போடுங் கண்ணுடனே                    ...        135 <br/>
<br/>
மாடனங்கு வந்துநின்றான். மற்றிதனைத் தேன்மலையின் <br/>
வேடர்கோன் மைந்தன் விழிகொண்டு பார்க்கவில்லை. <br/>
நெட்டைக் குரங்கனங்கு நீண்ட மரம்போல <br/>
எட்டிநிற்குஞ் செய்தி இவன்பார்க்க நேரமில்லை. <br/>
அன்னியனைப் பெண்குயிலி ஆர்ந்திருக்குஞ் செய்தியொன்று                   ...        140 <br/>
<br/>
தன்னையே இவ்விருவர் தாங்கண்டார், வேறறியார். <br/>
மாடனதைத் தான்கண்டான், மற்றவனும் அங்ஙனமே. <br/>
மாடன் வெறிகொண்டான், மற்றுவனும் அவ்வாறே. <br/>
காவலன்றன் மைந்தனுமக் கன்னிகையும் தானுமங்கு <br/>
தேவசுகங் கொண்டு விழியே திறக்கவில்லை.                    ...        145 <br/>
<br/>
ஆவிக் கலப்பின் அமுத சுகந்தனிலே <br/>
மேவியங்கு மூடி யிருந்த விழிநான்கு <br/>
ஆங்கவற்றைக் கண்டமையால் ஆவியிலே தீப்பற்றி <br/>
ஓங்கும் பொறிகள் உதிர்க்கும் விழிநான்கு. <br/>
மாடனுந்தன் வாளுருவி மன்னவனைக் கொன்றிடவே                    ...        150 <br/>
<br/>
ஓடிவந்தான்; நெட்டைக் குரங்கனும் வாளோங்கி வந்தான்; <br/>
வெட்டிரண்டு வீழ்ந்தனகாண் வேந்தன் முதுகினிலே. <br/>
சட்டெனவே மன்னவனும் தான்திரும்பி வாளுருவி <br/>
வீச்சிரண்டில் ஆங்கவரை வீழ்த்தினான்; வீழ்ந்தவர்தாம் <br/>
பேச்சிழந்தே அங்கு, பிணமாகக் கிடந்துவிட்டார்.                    ...        155 <br/>
<br/>
மன்னவனும் சோர்வெய்தி மண்மேல் விழுந்து விட்டான், <br/>
பின்னவனை நீயும் பெருந்துயர்கொண் டேமடியில் <br/>
வாரி யெடுத்துவைத்து வாய்புலம்பக் கண்ணிரண்டும் <br/>
மாரி பொழிய மனமிழந்து நிற்கையிலே <br/>
கண்ணை விழித்துனது காவலனும் கூறுகின்றான்;                    ...        160 <br/>
<br/>
''பெண்ணே, இனிநான் பிழைத்திடேன்; சில்கணத்தே <br/>
ஆவி துறப்பேன், அழுதோர் பயனில்லை. <br/>
சாவிலே துன்பமில்லை; தையலே, இன்னமும் நாம் <br/>
பூமியிலே தோன்றிடுவோம், பொன்னே, நினைக்கண்டு <br/>
காமுறுவேன்; நின்னைக் கலந்தினிது வாழ்ந்திடுவேன்;                    ...        165 <br/>
<br/>
இன்னும் பிறவியுண்டு; மாதரசே இன்பமுண்டு, <br/>
நின்னுடன் வாழ்வினினி நேரும் பிறப்பினிலே!'' <br/>
என்று சொல்லிக் கண்மூடி, இன்பமுறு புன்னகைதான் <br/>
நின்று முகத்தே நிலவுதர, மாண்டனன்காண். <br/>
மாடனிங்கு செய்ததோர் மாயத்தால் இப்பொழுது                    ...        170 <br/>
<br/>
பீடையுற புள்வடிவம் பேதையுனக் கெய்தியது. <br/>
வாழி நின்றனன் மன்னவனும் தொண்டை வளநாட்டில் <br/>
ஆழிக் கரையின் அருகேயோர் பட்டினத்தில் <br/>
மானிடனாத் தோன்றி வளருகின்றான். நின்னையொர <br/>
கானிடத்தே காண்பான். கனிந்துநீ பாடும்நல்ல                    ...        175 <br/>
<br/>
பாட்டினைத்தான் கேட்பான். பழவினையின் கட்டினால் <br/>
மீட்டு நின்மேற் காதல்கொள்வான், மென்குயிலே!'' என்றந்தத் <br/>
தென் பொதியை மாமுனிவர் செப்பினார். ''சாமீ, <br/>
குயிலுருவங் கொண்டேன் யான், கோமானோ மென்மை <br/>
பயிலு மனிதவுருப் பற்றிநின்றான், எம்முள்ளே                   ...        180 <br/>
<br/>
காதலிசைந் தாலுங் கடிமணந்தான் கூடாதாம். <br/>
சாதற் பொழுதிலே தார்வேந்தன் கூறியசொல் <br/>
பொய்யாய் முடியாயதோ?' என்றிசைத்தேன், புன்னகையில் <br/>
ஐயர் உரைப்பார்: 'அடி பேதாய்! இப்பிறவி <br/>
தன்னிலும் நீ விந்திகிரிச் சார்பினிலோர் வேடனுக்குக்                    ...        185 <br/>
<br/>
கன்னியெனத் தான் பிறந்தாய் கர்ம வசத்தினால், <br/>
மாடன் குரங்கன் இருவருமே வன்பேயாக் <br/>
காடுமலை சுற்றி வருகையிலே கண்டுகொண்டார் <br/>
நின்னையங்கே இப்பிறப்பில் நீயும் பழமைபோல் <br/>
மன்னனையே சேர்வையென்று தாஞ்சூழ்ந்து மற்றவரும்                    ...        190 <br/>
<br/>
நின்னைக் குயிலாக்கிநீ செல்லுந் திக்கிலெலாம் <br/>
நின்னுடனே சுற்றுகின்றார். நீயிதனைத் தேர்கிலையோ?'' <br/>
என்றார். ''விதியே: இறந்தவர்தாம் வாழ்வாரை <br/>
நின்று துயருறுத்தல் நீதியோ? பேய்களெனைப் <br/>
பேதைப் படுத்திப் பிறப்பை மறப்புறுத்தி                    ...        195 <br/>
<br/>
வாதைப் படுத்தி வருமாயில், யானெனது <br/>
காதலனைக் காணுங்கால், காய்சினத்தால் ஏதேனும் <br/>
தீதிழைத்தால் என்செய்வேன்? தேவரே, மற்றிதற் கோர் <br/>
மாற்றிலை யோ?'' என்று மறுகி நான் கேட்கையிலே, <br/>
தேற்றமுறு மாமுனிவர் செப்பு கின்றார்; - 'பெண்குயிலே!                    ...        200 <br/>
<br/>
தொண்டைவள நாட்டிலோர் சோலையிலே வேந்தன்மகன் <br/>
கண்டுனது பாட்டில் கருத்திளகிக் காதல்கொண்டு <br/>
நேசம் மிகுதியுற்று நிற்கையிலே, பேயிரண்டும் <br/>
மோசம் மிகுந்த முழுமாயச் செய்கைபல <br/>
செய்துபல பொய்த்தோற்றங் காட்டித் திறல் வேந்தன்.                    ...        205 <br/>
<br/>
ஐயமுறச் செய்துவிடும், ஆங்கவனும் நின்றனையே <br/>
வஞ்சகியென் றெண்ணி மதிமருண்டு நின்மீது <br/>
வெஞ்சினந்தான் எய்திநினை விட்டுவிட நிச்சயிப்பான். <br/>
பிந்தி விளைவதெல்லாம் பின்னே நீ கண்டு கொள்வாய். <br/>
சந்தி ஜபம் செய்யுஞ் சமயமாய்விட்ட' தென்றே                    ...        210 <br/>
<br/>
காற்றில் மறைந்து சென்றார் மாமுனிவர், காதலரே! <br/>
மாற்றி உரைக்கவில்லை. மாமுனிவர் சொன்னதெல்லாம் <br/>
அப்படியே சொல்லிவிட்டேன் ஐயா! திருவுளத்தில் <br/>
எப்படிநீர் கொள்வீரோ, யானறியேன், ஆரியரே! <br/>
காத லருள்புரிவீர், காதலில்லை யென்றிடிலோ                   ...        215 <br/>
<br/>
சாத லருளித் தமது கையால் கொன்றிடுவீர்!'' <br/>
என்று குயிலும் எனதுகையில் வீழ்ந்ததுகாண். <br/>
கொன்றுவிட மனந்தான் கொள்ளுமோ? பெண்ணென்றால் <br/>
பேயு மிரங்காதோ? பேய்கள் இரக்கமின்றி <br/>
மாயமிழைத் தாலதனை மானிடனுங் கொள்ளுவதோ?                    ...        220 <br/>
<br/>
காதலிலே ஐயம் கலந்தாலும் நிற்பதுண்டோ ? <br/>
மாதரன்பு கூறில் மனமிளகார் இங்குளரோ? <br/>
அன்புடனே யானும் அருங்குயிலைக் கைக்கொண்டு <br/>
முன்புவைத்து நோக்கிபின் மூண்டுவதும் இன்பவெறி <br/>
கொண்டதனை முத்தமிட்டேன். கோகிலத்தைக் காணவில்லை.                   ...        225 <br/>
<br/>
விண்டுரைக்க மாட்டாத விந்தையடா! விந்தையடா! <br/>
ஆசைக் கடலின் அமுதமடா! அற்புதத்தின் <br/>
தேசமடா! பெண்மைதான் தெய்விகமாம் காட்சியடா! <br/>
பெண்ணொருத்தி அங்குநின்றாள்; பேருவகை கொண்டு தான் <br/>
கண்ணெடுக்காதென்னைக் கணப்பொழுது நோக்கினாள்;                    ...        230 <br/>
<br/>
சற்றே தலைகுனிந்தாள், சாமீ! இவளழகை <br/>
எற்றே தமிழில் இசைத்திடுவேன்? கண்ணிரண்டும் <br/>
ஆளை விழுங்கும் அதிசயத்தைக் கூறுவனோ? <br/>
மீன விழியில் மிதந்த கவிதையெலாம் <br/>
சொல்லில் அகப்படுமோ? தூயசுடர் முத்தையொப்பாம் .                   ...        235 <br/>
<br/>
பல்லில் கனியிதழில் பாய்ந்த நிலவினை யான் <br/>
என்றும் மறத்தல் இயலுமோ? பாரின்மிசை <br/>
நின்றதொருமின் கொடிபோல் நேர்ந்தமனிப் பெண்ணரசின் <br/>
மேனி நலத்தினையும், வெட்டினையுங், கட்டினையும் <br/>
தேனி லினியாள் திருத்த நிலையினையும்.                    ...        240 <br/>
<br/>
மற்றவர்க்குச் சொல்ல வசமாமோ? ஓர் வார்த்தை <br/>
கற்றவர்க்குச் சொல்வேன் கவிதைக் கனிபிழிந்த <br/>
சாற்றினிலே, பண்கூத் தெனுமிவற்றின் சாரமெலாம் <br/>
ஏற்றி, அதனோடே இன்னமுதைத் தான்கலந்து, <br/>
காதல் வெயிலிலே காயவைத்த கட்டியினால்                    ...        245 <br/>
<br/>
மாதவளின் மேனி வகுத்தான் பிரமனென்பேன். <br/>
பெண்ணவளைக் கண்டு பெருங்களிகொண் டாங்ஙனே <br/>
நண்ணித் தழுவி நறுங்கள் ளிதழினையே <br/>
முத்தமிட்டு முத்தமிட்டு மோகப் பெருமயக்கில் <br/>
சித்தம் மயங்கிச் சிலபோழ் திருந்த பின்னே, .                   ...        250 <br/>
<br/>
பக்கத் திருந்தமணிப் பாவையுடன் சோலையெலாம் <br/>
ஒக்க மறைந்திடலும், ஓஹோ! எனக்கதறி <br/>
வீழ்ந்தேன். பிறகு விழிதிறந்து பார்க்கையிலே <br/>
சூழ்ந்திருக்கும் பண்டைச் சுவடி, எழுதுகோல், <br/>
பத்திரிகைக் கூட்டம், பழம்பாய் - வரிசையெல்லாம்                    ...        255 <br/>
<br/>
ஒத்திருக்க 'நாம் வீட்டில் உள்ளோம்' எனவுணர்ந்தேன். <br/>
சோலை, குயில், காதல், சொன்னகதை யத்தனையும், <br/>
மாலை யழகின் மயக்கத்தால் உள்ளத்தே <br/>
தோன்றியதோர் கற்கனையின் சூழ்ச்சியென்றே கண்டு கொண்டேன். <br/>
ஆன்ற தமிழ்ப் புலவீர், கற்பனையே யானாலும்,                    ...        260 <br/>
<br/>
வேதாந்த மாக விரித்துப் பொருளுரைக்க <br/>
யாதானுஞ் சற்றே இடமிருந்தாற் கூறீரோ? <br/>
----------------<br/>
<hr/>
This page was first put up on Feb. 2, 2000 <br/>
Please send your comments and corrections to the <a href="mailto:kalyan@geocities.com, kumar@vt.edu?subject=PM-Bharathiyar Songs -III">
Webmaster of this site</a><br/>
</dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></p></body></html><!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>Songs of C. Subramania Bharathiyar - part III(in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h2>
C. Subramaniya Bharathiyar Songs - Part III<br/>
(kaNNan pATTu &amp; kuyil pATTu) <br/>
 in Tamil Script, unicode format<p>
சி.சுப்ரமணிய பாரதியார் பாடல்கள் <br/>
கண்ணன் பாட்டு, குயில் பாட்டு  <p>
</p></p></h2></center>
<hr noshade="" width="50%"/><br/>
<hr noshade=""/>
Etext Preparation (input, proof-reading):  K. Kalyanasundaram, Lausanne, Switzerland 
<br/>
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">
kalyan@geocities.com</a>
<p>
C: Project Madurai 1999-2000<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<hr noshade=""/> <center>
<h2> Songs of C. Subramaniya Bharathiyar - Part III<br/>
சி.சுப்ரமணிய பாரதியார் பாடல்கள் - பாகம் 3<br/>
<br/></h2></center>
<h3>  கண்ணன் பாட்டு </h3>
<br/><b>  1. கண்ணன் - என் தோழன் <br/></b>
<br/>
 புன்னாகவராளி - திஸ்ரஜாதி ஏகதாளம் <br/>
வத்ஸல ரசம்<br/>
<br/>
பொன்னவிர் மேனிச் சுபத்திரை மாதைப் <br/>
<dd>புறங்கொண்டு போவ தற்கே - இனி <br/>
என்ன வழியென்று கேட்கில், உபாயம் <br/>
<dd>இருகணத் தேயுரைப் பான்; - அந்தக் <br/>
''கன்னன் வில்லாளர் தலைவனைக் கொன்றிடக் <br/>
<dd>  காணும் வழியொன் றில்லேன் - வந்திங்கு <br/>
உன்னை யடைந்தேன்'' என்னில் உபாயம் <br/>
<dd>  ஒருகணத் தேயுரைப் பான்.                  ...        1 <br/>
<br/>
கானகத்தே சுற்று நாளிலும் நெஞ்சிற் <br/>
<dd> கலக்க மிலாதுசெய் வான்; - பெருஞ் <br/>
சேனைத் தலைநின்று போர்செய்யும் போதினில் <br/>
<dd>   தேர்நடத் திக்கொடுப் பான்; - என்றன் <br/>
ஊனை வருத்திடு நோய்வரும் போதினில் <br/>
<dd> உற்ற மருந்துசொல் வான்; - நெஞ்சம் <br/>
ஈனக் கவலைக ளெய்திடும் போதில் <br/>
<dd>   இதஞ்சொல்லி மாற்றிடு வான்.                  ...        2 <br/>
<br/>
பிழைக்கும் வழிசொல்ல வேண்டுமென் றாலொரு <br/>
<dd>  பேச்சினி லேசொல்லுவான்; <br/>
உழைக்கும் வழிவினை யாளும் வழிபயன் <br/>
<dd>   உண்ணும் வழியுரைப் பான்; <br/>
அழைக்கும் பொழுதினிற் போக்குச் சொல்லாமல் <br/>
<dd>   அரைநொடிக் குள்வருவான்; <br/>
மழைக்குக் குடை, பசிநேரத் துணவென்றன் <br/>
<dd>   வாழ்வினுக் கெங்கள்கண் ணன்.                  ...        3 <br/>
<br/>
கேட்டபொழுதில் பொருள் கொடுப்பான்; சொல்லுங் <br/>
<dd>    கேலி பொறுத்திடு வான்; - எனை <br/>
ஆட்டங்கள் காட்டியும் பாட்டுக்கள் பாடியும் <br/>
<dd>    ஆறுதல் செய்திடுவான்; - என்றன் <br/>
நாட்டத்திற் கொண்ட குறிப்பினை இஃதென்று <br/>
<dd>   நான்சொல்லும் முன்னுணர் வான்; - அன்பர் <br/>
கூட்டத்தி லேயிந்தக் கண்ணனைப் போலன்பு <br/>
<dd>  கொண்டவர் வேறுள ரோ?                  ...        4 <br/>
<br/>
உள்ளத்தி லேகரு வங்கொண்ட போதினில் <br/>
<dd>   ஓங்கி யடித் திடுவான்; - நெஞ்சில் <br/>
கள்ளத்தைக் கொண்டொரு வார்த்தைசொன் னாலங்கு <br/>
<dd>    காறி யுமிழ்ந்திடு வான்; - சிறு <br/>
பள்ளத்தி லேநெடு நாளழு குங்கெட்ட <br/>
<dd>  பாசியை யெற்றி விடும் - பெரு <br/>
வெள்ளத்தைப் போலருள் வார்த்தைகள் சொல்லி <br/>
<dd>     மெலிவு தவிர்த்திடு வான்.                  ...        5 <br/>
<br/>
சின்னக் குழந்தைகள் போல்விளை யாடிச் <br/>
<dd>    சிரித்துக் களித்திடு வான்; - நல்ல <br/>
வன்ன மகளிர் வசப்பட வேபல <br/>
<dd>   மாயங்கள் சூழ்ந்திடு வான்; - அவன் <br/>
சொன்ன படிநட வாவிடி லோமிகத் <br/>
<dd>     தொல்லை யிழைத்திடு வான்; - கண்ணன் <br/>
தன்னை யிழந்து விடில், ஐயகோ! பின் <br/>
<dd>   சகத்தினில் வாழ்வதி லேன்.                  ...        6 <br/>
<br/>
கோபத்தி லேயொரு சொல்லிற் சிரித்துக் <br/>
<dd>  குலுங்கிடச் செய்திடு வான்; - மனஸ் <br/>
தாபத்திலே யொன்று செய்து மகிழ்ச்சி <br/>
<dd>   தளிர்த்திடச் செய்திடுவான்; - பெரும் <br/>
ஆபத்தி னில்வந்து பக்கத்தி லேநின்று <br/>
<dd>    அதனை விலக்கிடு வான்; - சுடர்த் <br/>
தீபத்தி லேவிடும் பூச்சிகள் போல்வருந் <br/>
<dd>   தீமைகள் கொன்றிடு வான்.                  ...        7 <br/>
<br/>
உண்மை தவறி நடப்பவர் தம்மை <br/>
<dd> உதைத்து நசுக்கிடுவான்; - அருள் <br/>
வண்மையி னாலவன் மாத்திரம் பொய்கள் <br/>
<dd>    மலைமலை யாவுரைப் பான்; - நல்ல <br/>
பெண்மைக் குணமுடை யான்; - சில நேரத்தில் <br/>
<dd>   பித்தர் குணமுடை யான்; - மிகத் <br/>
தண்மைக் குணமுடை யான்; சில நேரம் <br/>
<dd>   தழலின் குணமுடை யான்.                  ...        8 <br/>
<br/>
கொல்லுங் கொலைக்கஞ்சி டாத மறவர் <br/>
<dd>  குணமிகத் தானுடை யான்; - கண்ணன் <br/>
சொல்லு மொழிகள் குழந்தைகள்;  போலொரு <br/>
<dd>    சூதறி யாதுசொல் வான்; - என்றும் <br/>
நல்லவ ருக்கொரு தீங்கு நண்ணாது <br/>
<dd>     நயமுறக் காத்திடு வான்; - கண்ணன் <br/>
அல்லவ ருக்கு விடத்தினில் நோயில் <br/>
<dd> அழலினி லுங்கொடி யான்.                  ...        9 <br/>
<br/>
காதல் விளைய மயக்கிடும் பாட்டினில் <br/>
<dd>  கண்மகிழ் சித்திரத் தில் - பகை <br/>
மோதும் படைத்தொழில் யாவினு மேதிறம் <br/>
<dd>  முற்றிய பண்டிதன் காண்; - உயர் <br/>
வேத முணர்ந்த முனிவ ருணர்வினில் <br/>
<dd>   மேவு பரம்பொருள் காண்; - நல்ல <br/>
கீதை யுரைத்தெனை இன்புறச் செய்தவன் <br/>
<dd>   கீர்த்திகள் வாழ்த்திடு வேன்.                  ...        10 <br/>
---<br/>
<br/><b>2. கண்ணன் - என் தாய் <br/></b>
<br/>
  (நொண்டிச் சிந்து)<br/>
<br/>
உண்ண உண்ணத் தெவிட்டாதே - அம்மை <br/>
<dd> உயிரெனும் முலையினில் உயர்வெனும் பால்; <br/>
வண்ணமுற வைத்தெனக் கே - என்றன் <br/>
<dd>   வாயினிற்கொண் டூட்டுமோர் வண்மையுடையாள், <br/>
கண்ணனெனும் பெயருடையாள், - என்னை <br/>
<dd>    கட்டிநிறை வான் எனுந்தன் கையி லணைத்து <br/>
மண்ணெனுந்தன் மடியில்வைத்தே - பல <br/>
<dd>  மாயமுறுங் கதைசொல்லி மனங்களிப் பாள்.                  ...        1 <br/>
<br/>
இன்பமெனச் சிலகதைகள் - எனக் <br/>
<dd>  கேற்றமென்றும் வெற்றி யென்றும் சில கதைகள் <br/>
துன்பமெனச் சில கதைகள் - கெட்ட <br/>
<dd>   தோல்வியென்றும் வீழ்ச்சியென்றும் சில கதைகள் <br/>
என்பருவம் என்றன் விருப்பம் - எனும் <br/>
<dd>   இவற்றினுக் கிணங்கவென் னுளமறிந்தே <br/>
அன்பொடவள் சொல்லிவரு வாள்; - அதில் <br/>
<dd>    அற்புதமுண் டாய்ப்பர வசமடைவேன்.                 ...        2 <br/>
<br/>
விந்தைவிந்தை யாக எனக்கே - பல <br/>
<dd>   விதவிதத் தோற்றங்கள் காட்டுவிப் பாள்; <br/>
சந்திரனென் றொரு பொம்மை - அதில் <br/>
<dd>  தண்ணமுதம் போலஒளி பரந்தொழுகும்; <br/>
மந்தை மந்தையா மேகம் - பல <br/>
<dd>  வண்ணமுறும் பொம்மையது மழைபொழியும்; <br/>
முந்தஒரு சூரியனுண்டு - அதன் <br/>
<dd>   முகத் தொளி கூறுதற்கொர் மொழியிலை யே.                  ...        3 <br/>
<br/>
வானத்து மீன்க ளுண்டு - சிறு <br/>
<dd>   மணிகளைப் போல்மின்னி நிறைந்திருக்கும்; <br/>
நானத்தைக் கணக்கிடவே - மனம் <br/>
<dd>    நாடிமிக முயல்கினும் கூடுவதில்லை; <br/>
கானத்து மலைக ளுண்டு - எந்தக் <br/>
<dd>  காலமுமொ ரிடம்விட்டு நகர்வதில்லை; <br/>
மோனத்தி லேயிருக்கும் - ஒரு <br/>
<dd>    மொழியுலை யாதுவிளை யாடவருங் காண்.                  ...        4 <br/>
<br/>
நல்லநல்ல நதிகளுண்டு - அவை <br/>
<dd>   நாடெங்கும் ஓடிவிளை யாடி வருங்காண்; <br/>
மெல்ல மெல்லப் போயவை தாம் - விழும் <br/>
<dd>  விரிகடற் பொம்மையது மிகப் பெரிதாம்; <br/>
எல்லையதிற் காணுவ தில்லை; - அலை <br/>
<dd>    எற்றிநுரை கக்கியொரு பாட்டிசைக்கும்; <br/>
ஒல்லெனுமப் பாட்டினிலே - அம்மை <br/>
<dd>    ஓமெனும் பெயரென்றும் ஒலித்திடுங் காண்.                  ...        5 <br/>
<br/>
சோலைகள் காவினங் கள் - அங்கு <br/>
<dd>     சூழ்தரும் பலநிற மணிமலர் கள் <br/>
சாலவும் இனியன வாய் - அங்கு <br/>
<dd>   தருக்களில் தூங்கிடும் கனிவகை கள் <br/>
ஞாலமுற்றிலும் நிறைந் தே - மிக <br/>
<dd> நயந்தரு பொம்மைகள் எனக்கென வே; <br/>
கோலமுஞ் சுவையு முற - அவள் <br/>
<dd>      கோடிபல கோடிகள் குவித்துவைத் தாள்.                  ...        6 <br/>
<br/>
தின்றிடப் பண்டங்களும் - செவி <br/>
<dd>    தெவிட்டறக் கேட்கநற் பாட்டுக்க ளும், <br/>
ஒன்றுறப் பழகுதற் கே - அறி <br/>
<dd>    வுடையமெய்த் தோழரும் அவள்கொடுத் தாள்; <br/>
கொன்றிடு மெனஇனி தாய் - இன்பக் <br/>
<dd>      கொடுநெருப் பாய் அனற் சுவையமு தாய், <br/>
நன்றியல் காதலுக் கே - இந்த <br/>
<dd>     நாரியர் தமையெனைச் சூழவைத் தாள்.                  ...        7 <br/>
<br/>
இறகுடைப் பறவைக ளும் - நிலந் <br/>
<dd>    திரிந்திடும் விலங்குகள் ஊர்வனங்கள் <br/>
அறைகடல் நிறைந்திட வே - எண்ணில் <br/>
<dd>    அமைத்திடற் கரியபல் வகைப்பட வே <br/>
சுறவுகள் மீன்வகை கள் - எனத் <br/>
<dd>    தோழர்கள் பலருமிங் கெனக்களித் தாள்; <br/>
நிறைவுற இன்பம்வைத் தாள்; - அதை <br/>
<dd>    நினைக்கவும் முழுதிலுங் கூடுதில்லை.                  ...        8 <br/>
<br/>
சாத்திரம் கோடி வைத்தாள்; - அவை <br/>
<dd>  தம்மினும் உயர்ந்தோர் ஞானம் வைத்தாள்; <br/>
மீத்திடும் பொழுதினி லே - நான் <br/>
<dd>   வேடிக்கை யுறக்கண்டு நகைப்பதற் கே <br/>
கோத்தபொய் வேதங்களும் - மதக் <br/>
<dd>  கொலைகளும் அரசர்தம் கூத்துக்க ளும் <br/>
மூத்தவர்  பொய்ந்நடை யும் - இள <br/>
<dd> மூடர்தம் கவலையும் அவள்புனைந் தாள்;                  ...        9 <br/>
<br/>
வேண்டிய கொடுத்திடு வாள்; - அவை <br/>
<dd>  விரும்புமுன் கொடுத்திட விரைந்திடு வாள்; <br/>
ஆண்டருள் புரிந்திடு வாள்; - அண்ணன் <br/>
<dd>  அருச்சுனன் போலெனை ஆக்கிடு வாள்; <br/>
யாண்டுமெக் காலத்தி னும் - அவள் <br/>
<dd>  இன்னருள் பாடுநற் றெழில்புரி வேன்; <br/>
நீண்டதொர் புகழ்வாழ் வும் - பிற <br/>
<dd>  நிகரறு பெருமையும் அவள் கொடுப்பாள்.                  ...        10 <br/>
---<br/>
<br/>
<b>3. கண்ணன் - என் தந்தை <br/></b>
<br/>
  (நொண்டிச் சிந்து) <br/>
 ப்ரதான ரஸம் - அற்புதம்<br/>
<br/>
பூமிக் கெனைய னுப்பி னான்; - அந்தப் <br/>
<dd> புதுமண்ட லத்திலென் தம்பிக ளுண்டு; <br/>
நேமித்த நெறிப்படி யே - இந்த <br/>
<dd>   நெடுவெளி யெங்கணும் நித்தம் உருண்டே <br/>
போமித் தரைகளி லெல்லாம் - மனம் <br/>
<dd>  போலவிருந் தாளுபவர் எங்க ளினத்தார், <br/>
சாமி இவற்றினுக் கெல்லாம் - எங்க <br/>
<dd>  தந்தையவன் சரிதைகள் சிறி துரைப்பேன்.                  ...        1 <br/>
<br/>
செல்வத்திற்கோர் குறையில்லை; - எந்தை <br/>
<dd>  சேமித்து வைத்த பொன்னுக் களவொன் றில்லை; <br/>
கல்வியில் மிகச் சிறந்தோன் - அவன் <br/>
<dd>   கவிதையின் இனிமையொர் கணக்கி லில்லை; <br/>
பல்வகை மாண்பி னிடையே - கொஞ்சம் <br/>
<dd>  பயித்தியம் அடிக்கடி தோன்றுவ துண்டு; <br/>
நல்வழி செல்லு பவரை - மனம் <br/>
<dd>  நையும்வரை சோதனைசெய் நடத்தை யுண்டு.                  ...        2 <br/>
<br/>
நாவு துணிகுவ தில்லை - உண்மை <br/>
<dd>  நாமத்தை வெளிப்பட உரைப்பதற்கே; <br/>
யாவருந் தெரிந்திடவே - எங்கள் <br/>
<dd>  ஈசனென்றும் கண்ணனென்றும் சொல்லுவதுண்டு. <br/>
மூவகைப் பெயர் புனைந்தே - அவன் <br/>
<dd>  முகமறி யாதவர் சண்டைகள் செய்வார்; <br/>
தேவர் குலத்தவன் என்றே - அவன் <br/>
<dd> செய்திதெரி யாதவர் சிலருரைப்பார். .                 ...        3 <br/>
<br/>
பிறந்தது மறக் குலத்தில்; - அவன் <br/>
<dd> பேதமற வளர்ந்ததும் இடைக்குலத்தில்; <br/>
சிறந்தது பார்ப்பன ருள்ளே; - சில <br/>
<dd>  செட்டிமக்க ளோடுமிகப் பழக்க முண்டு; <br/>
நிறந்தனிற் கருமை கொண்டான்; - அவன் <br/>
<dd>  நேயமுறக் களிப்பது பொன்னிறப் பெண்கள்!<br/>
துறந்த நடைக ளுடையான்; - உங்கள் <br/>
<dd>  சூனியப்பொய்ச் சாத்திரங்கள் கண்டு நகைப்பான்.                  ...        4 <br/>
<br/>
ஏழைகளைத் தோழமை கொள்வான்; - செல்வம் <br/>
<dd>   ஏறியார் தமைக்கண்டு சீறி விழுவான்; <br/>
தாழவருந் துன்ப மதிலும் - நெஞ்சத் <br/>
<dd>   தளர்ச்சிகொள் ளாதவார்க்குச் செல்வ மளிப்பான்; <br/>
நாழிகைக்கொர் புத்தி யுடையான்; - ஒரு <br/>
<dd>  நாளிருந்த படிமற்றொர் நாளினி  லில்லை. <br/>
பாழிடத்தை நாடி யிருப்பான்; - பல <br/>
<dd>  பாட்டினிலும் கதையிலும் நேரமழிப் பான்.                  ...        5 <br/>
<br/>
இன்பத்தை இனிதெனவும் - துன்பம் <br/>
<dd>  இனிதில்லை யென்றுமவன் எண்ணுவ தில்லை; <br/>
அன்பு மிகவு முடையான்; - தெளிந் <br/>
<dd>  தறிவினில் உயிர்க்குலம் ஏற்ற முறவே, <br/>
வன்புகள் பல புரிவான்; - ஒரு <br/>
<dd> மந்திரியுண் டெந்தைக்கு விதியென்பவன்; <br/>
முன்பு விதித்த தனையே - பின்பு <br/>
<dd> முறைப்படி அறிந்துண்ண மூட்டி விடுவான்.                 ...        6 <br/>
<br/>
வேதங்கள் கோத்து வைத்தான் - அந்த <br/>
<dd>  வேதங்கள் மனிதர்தம் மொழியி லில்லை; <br/>
வேதங்க ளென்று புவியோர் - சொல்லும் <br/>
<dd>  வெறுங்கதைத் திரளிலவ் வேதமில்லை; <br/>
வேதங்க ளென்றவற் றுள்ளே - அவன் <br/>
<dd>  வேதத்திற் சிலசில கலந்ததுண்டு; <br/>
வேதங்க ளன்றி யொன்றில்லை - இந்த <br/>
<dd>  மேதினி மாந்தர் சொலும் வார்த்தைக ளெல்லாம்.                  ...        7 <br/>
<br/>
நாலு குலங்கள் அமைத்தான்; - அதை <br/>
<dd>  நாசமுறப் புரிந்தனர் மூடமனிதர், <br/>
சீலம் அறிவு கருமம் - இவை <br/>
<dd>  சிறந்தவர் குலத்தினில் சிறந்தவராம்; <br/>
மேலவர் கீழவ ரென்றே - வெறும் <br/>
<dd> வேடத்திற் பிறப்பினில் விதிப்பன வாம் <br/>
போலிச் சுவடியை யெல்லாம் - இன்று <br/>
<dd>  பொசுக்கிவிட்டாலெவர்க்கும் நன்மையுண்டென்பான்.                  ...        8 <br/>
<br/>
வயது முதிர்ந்து விடினும் - எந்தை <br/>
<dd> வாலிபக் களையென்றும் மாறுவதில்லை; <br/>
துயரில்லை; மூப்பு மில்லை, - என்றும் <br/>
<dd> சோர்வில்லை; நோயொன்றும் தொடுவ தில்லை; <br/>
பயமில்லை, பரிவொன்றில்லை, - எவர் <br/>
<dd> பக்கமும்நின் றெதிர்ப்பக்கம் வாட்டுவ தில்லை <br/>
நயமிகத் தெரிந்தவன் காண்; - தனி <br/>
<dd>  நடுநின்று விதிச்செயல் கண்டு மகிழ்வான்.                  ...        9 <br/>
<br/>
துன்பத்தில் நொந்து வருவோர் - தம்மைத்  <br/>
<dd>  தூவென் றிகழ்ந்து சொல்லி வன்பு கனிவான்; <br/>
அன்பினைக் கைக்கொள் என்பான்; - துன்பம் <br/>
<dd>  அத்தனையும் அப்பொழுது தீர்ந்திடும் என்பான்; <br/>
என்புடை பட்ட பொழுதும் - நெஞ்சில் <br/>
<dd>  ஏக்கமுறப் பொறுப்பவர் தம்மை உகப்பான்; <br/>
இன்பத்தை எண்ணு பவர்க்கே - என்றும் <br/>
<dd>  இன்பமிகத் தருவதில் இன்ப முடையான். .                 ...        10 <br/>
---<br/>
<br/>
<b>4. கண்ணன் என் - சேவகன்<br/></b>
<br/>
கூலிமிகக் கேட்பார் கொடுத்ததெலாம் தாம் மறப்பார்: <br/>
வேலைமிக வைத்திருந்தால் வீட்டிலே தங்கிடுவார்; <br/>
'ஏனடா, நீ நேற்றைக் கிங்குவர வில்லை' யென்றால் <br/>
பானையிலே தேளிருந்து பல்லால் கடித்த தென்பார்; <br/>
வீட்டிலே பெண்டாட்டி மேற்பூதம் வந்ததென்பார்;                  ...        5 <br/>
<br/>
பாட்டியார் செத்துவிட்ட பன்னிரண்டாம் நாளென்பார்; <br/>
ஓயாமல் பொய்யுரைப்பார்; ஒன்றுரைக்க வேறுசெய்வார்; <br/>
தாயாதி யோடு தனியிடத்தே பேசிடுவார்; <br/>
உள்வீட்டுச் செய்தியெல்லாம் ஊரம் பலத்துரைப்பார்; <br/>
என்வீட்டில் இல்லையென்றால் எங்கும் முரசறைவார்;                  ...        10 <br/>
<br/>
சேவகரால் பட்ட சிரமமிக உண்டு கண்டீர்; <br/>
சேவகரில் லாவிடிலோ, செய்கை நடக்கவில்லை. <br/>
இங்கிதனால் யானும் இடர்மிகுந்து வாடுகையில்; <br/>
எங்கிருந்தோ வந்தான், 'இடைச்சாதி நான்' என்றான்; <br/>
''மாடுகன்று மேய்த்திடுவேன், மக்களை நான் காத்திடுவேன்                  ...        15 <br/>
<br/>
வீடு பெருக்கி விளக்கேற்றி வைத்திடுவேன்; <br/>
சொன்னபடி கேட்பேன்; துணிமணிகள் காத்திடுவேன்; <br/>
சின்னக் குழந்தைக்குச் சிங்காரப் பாட்டிசைத்தே <br/>
ஆட்டங்கள் காட்டி அழாதபடி பார்த்திடுவேன்; <br/>
காட்டுவழி யானாலும், கள்ளர்பய மானாலும்;                  ...        20 <br/>
<br/>
இரவிற் பகலிலே எந்நேர மானாலும் <br/>
சிரமத்தைப் பார்ப்பதில்லை, தேவரீர் தம்முடனே <br/>
சுற்றுவேன் தங்களுக்கோர் துன்பமுறா மற்காப்போன்; <br/>
கற்ற வித்தை யேதுமில்லை; காட்டு மனிதன்; ஐயே! <br/>
ஆன பொழுதுங் கோலடி குத்துப்போர் மற்போர்                  ...        25 <br/>
<br/>
நானறிவேன்; சற்றும் நயவஞ் சனைபுரியேன்'' <br/>
என்றுபல சொல்லி நின்றான் ''ஏது பெயர்? சொல்'' என்றேன் <br/>
''ஒன்றுமில்லை; கண்ணனென்பார் ஊரிலுள்ளோர் என்னை'' என்றான். <br/>
கட்டுறுதி யுள்ளவுடல், கண்ணிலே நல்லகுணம்<br/>
ஒட்டுறவே நன்றா உரைத்திடுஞ்சொல் -ஈங்கிவற்றால்;                  ...        30 <br/>
<br/>
தக்கவனென் றுள்ளத்தே சார்ந்த மகிழ்ச்சியுடன், <br/>
''மிக்கவுரை பலசொல்லி விருதுபல சாற்றுகிறாய்; <br/>
கூலியென்ன கேட்கின்றாய்? கூறு'' கென்றேன். ''ஐயனே! <br/>
தாலிகட்டும் பெண்டாட்டி சந்ததிக ளேதுமில்லை; <br/>
நானோர் தனியாள்; நரைதிரை தோன்றா விடினும்                  ...        35 <br/>
<br/>
ஆன வயதிற் களவில்லை; தேவரீர் <br/>
ஆதரித்தாற் போதும் அடியேனை; நெஞ்சிலுள்ள <br/>
காதல் பெரிதெனக்குக் காசுபெரி தில்லை'' யென்றான். <br/>
பண்டைக் காலத்து பயித்தியத்தில் ஒன்றெனவே <br/>
கண்டு மிகவும் களிப்புடனே நானவனை .                 ...        40 <br/>
<br/>
ஆளாகக் கொண்டு விட்டேன் அன்று முதற்கொண்டு, <br/>
நாளாக நாளாக, நம்மிடத்தே கண்ணனுக்குப் <br/>
பற்று மிகுந்துவரல் பார்க்கின்றேன்; கண்ணனால் <br/>
பெற்றுவரும் நன்மையெல்லாம் பேசி முடியாது <br/>
கண்ணை இமையிரண்டும் காப்பதுபோல், என் குடும்பம்                  ...        45 <br/>
<br/>
வண்ணமுறக் காக்கின்றான் வாய்முணுத்தல் கண்டிறியேன் <br/>
வீதி பெருக்குகிறான்; வீடு சுத்த மாக்குகிறான்; <br/>
தாதியர்செய் குற்றமெல்லாம் தட்டி யடக்குகிறான்; <br/>
மக்களுக்கு வாத்தி, வளர்ப்புத்தாய், வைத்தியனாய் <br/>
ஒக்கநயங் காட்டுகிறான்; ஒன்றுங் குறைவின்றிப்                  ...        50 <br/>
<br/>
பண்டமெலாம் சேர்த்துவைத்துப் பால்வாங்கி மோர் வாங்கிப் <br/>
பெண்டுகளைத் தாய்போற் பிரியமுற ஆதரித்து <br/>
நண்பனாய், மந்திரியாய், நல்ல சிரியனுமாய், <br/>
பண்பிலே தெய்வமாய்ப் பார்வையிலே சேவகனாய், <br/>
எங்கிருந்தோ வந்தான், இடைச்சாதியென்று சொன்னான்.                  ...        55 <br/>
<br/>
இங்கிவனை யான் பெறவே என்னதவஞ் செய்து விட்டேன்! <br/>
கண்ணன் என தகத்தே கால்வைத்த நாள்முதலாய் <br/>
எண்ணம் விசாரம் எதுவுமவன் பொறுப்பாய்ச் <br/>
செல்வம், இளமாண்பு, சீர், சிறப்பு, நற்கீர்த்தி, <br/>
கல்வி, அறிவு, கவிதை, சிவ யோகம்,                  ...        60 <br/>
<br/>
தெளிவே வடிவாம் சிவஞானம், என்றும் <br/>
ஒளிசேர் நலமனைத்தும் ஓங்கிவரு கின்றன காண்! <br/>
கண்ணனைநான் ஆட்கொண்டேன்! கண்கொண்டேன்! கண்கொ ண்டேன்! <br/>
கண்ணனை யாட்கொள்ளக் காரணமும் உள்ளனவே! <br/>
---<br/>
<br/>
<b>5. கண்ணன் என் அரசன்<br/></b>
<br/>
பகைமை முற்றி முதிர்ந்திடு மட்டிலும் <br/>
<dd>   பார்த்திருப்ப தல்லா லொன்றுஞ் செய்திடான்; <br/>
நகைபுரிந்து பொறுத்துப் பொறுத்தையோ <br/>
<dd>   நாட்கள் மாதங்கள் ஆண்டுகள் போக்குவான்.                  ...        1 <br/>
<br/>
கண்ணன் வென்று பகைமை யழிந்துநாம் <br/>
<dd>  கண்ணிற் காண்ப தரிதெனத் தோன்றுமே; <br/>
எண்ணமிட் டெண்ண மிட்டுச் சலித்துநாம் <br/>
<dd>   இழந்த நாட்கள் யுகமெனப் போகுமே .                 ...        2 <br/>
<br/>
படைகள் சேர்த்தல் பரிசனம் சேர்த்திடல் <br/>
<dd>  பணமுண் டாக்கல் எதுவும் புரிந்திடான்; <br/>
'இடையன், வீரமி லாதவன், அஞ்சினோன்' <br/>
<dd>  என்றவர் சொல்லும் ஏச்சிற்கு நாணிலான்.                  ...        3 <br/>
<br/>
கொல்லப் பூத மனுப்பிடு மாமனே <br/>
<dd> கோலு யர்த்துல காண்டு களித்திட, <br/>
முல்லை மென்னகை மாதர்க்கும் பாட்டிற்கும் <br/>
<dd>  மோக முற்றுப் பொழுதுகள் போக்குவான்.                  ...        4 <br/>
<br/>
வான நீர்க்கு வருந்தும் பயிரென <br/>
<dd>  மாந்தர் மற்றிவண் போர்க்குத் தவிக்கவும், <br/>
தானம் கீர்த்தனை தாளங்கள் கூத்துக்கள் <br/>
<dd>   தனிமை வேய்ங்குழல் என்றிவை போற்றுவான்.                  ...        5 <br/>
<br/>
காலினைக் கையினால் பற்றிக்கொண்டு நாம் <br/>
<dd>  கதியெமக் கொன்று காட்டுவை யென்றிட்டால் <br/>
நாலி லொன்று பலித்திடுங் காணென்பான்; <br/>
<dd>   நாமச் சொல்லின் பொருளெங் குணர்வதே?                  ...        6 <br/>
<br/>
நாம வன்வலி நம்பியி ருக்கவும், <br/>
<dd>  நாண மின்றிப் பதுங்கி வளருவான்; <br/>
தீமை தன்னை விலக்கவுஞ் செய்குவான்; <br/>
<dd>   சிறுமை கொண்டொழித் தோடவுஞ் செய்குவான்.                  ...        7 <br/>
<br/>
தந்தி ரங்கள் பயிலவுஞ் செய்குவான்; <br/>
<dd>  சவுரி யங்கள் பழகவுஞ் செய்குவான்; <br/>
மந்தி ரத்திற னும்பல காட்டுவான்; <br/>
<dd>  வலிமை யின்றிச் சிறுமையில் வாழ்வான். .                 ...        8 <br/>
<br/>
காலம் வந்துகை கூடுமப் போதிலோர் <br/>
<dd>  கணத்தி லேடதி தாக விளங்குவான்; <br/>
ஆல கால விடத்தினைப் போலவே, <br/>
<dd>   அகில முற்றும் அசைந்திடச் சீறுவான்.                  ...        9 <br/>
<br/>
வேரும் வேரடி மண்ணு மிலாமலே <br/>
<dd>   வெந்து போகப் பகைமை பொசுக்குவான்; <br/>
பாரும் வானமும் ஆயிர மாண்டுகள் <br/>
<dd>   பட்ட துன்பங்கள் கணத்திடை மாற்றுவான்.                  ...        10 <br/>
<br/>
சக்கரத்தை யெடுப்ப தொருகணம்; <br/>
<dd>   தருமம் பாரில் தழைத்தல் மறுகணம்; <br/>
இக்க ணத்தில் இடைக்கண மொன்றுண்டோ ? <br/>
<dd>   இதனுள் ளேபகை மாய்த்திட வல்லன்காண்! .                 ...        11 <br/>
<br/>
கண்ண னெங்கள் அரசன் புகழினைக் <br/>
<dd>  கவிதை கொண்டெந்தக் காலமும் போற்றுவேன்; <br/>
திண்ணை வாயில் பெருக்கவந் தேனெனைத் <br/>
<dd>  தேசம் போற்றத்தன் மந்திரி யாக்கினான்.                  ...        12 <br/>
<br/>
நித்தச் சோற்றினுக் கேவல் செயவந்தேன்; <br/>
<dd> நிகரி லாப்பெருஞ் செல்வம் உதவினான். <br/>
வித்தை நன்குகல் லாதவன் என்னுள்ளே <br/>
<dd>  வேத நுட்பம் விளங்கிடச் செய்திட்டான்.                  ...        13 <br/>
<br/>
கண்ண னெம்பெரு மானருள் வாழ்கவே! <br/>
<dd>   கலிய ழிந்து புவித்தலம் வாழ்கவே! <br/>
அண்ண லின்னருள் வாடி ய நாடுதான் <br/>
<dd>  அவலம் நீங்கிப் புகழில் உயர்கவே!                  ...        14 <br/>
---<br/>
<br/>
<b>6. கண்ணன் என் சீடன் <br/></b>
<br/>
 (ஆசிரியப்பா)<br/>
<br/>
யானே யாகி என்னலாற் பிறவாய் <br/>
யானும் அவையுமாய் இரண்டினும் வேறாய் <br/>
யாதோ பொருளாம் மாயக் கண்ணன், <br/>
என்னிலும் அறிவினிற் குறைந்தவன் போலவும், <br/>
என்னைத் துணைக்கொண்டு, என்னுடை முயற்சியால்                  ...        5 <br/>
<br/>
என்னடை பழகலால் என்மொழி கேட்டலால் <br/>
மேம்பா டெய்த வேண்டினோன் போலவும், <br/>
யான்சொலுங் கவிதை என்மதி யளவை <br/>
இவற்றினைப் பெருமை யிலங்கின வென்று <br/>
கருதுவான் போலவும், கண்ணக் கள்வன்.                  ...        10 <br/>
<br/>
சீடனா வந்தெனைச் சேர்ந்தனன், தெய்வமே! <br/>
பேதையேன் அவ்வலைப் பின்னலில் வீழ்ந்து <br/>
பட்டன தொல்லை பலபெரும் பாரதம்; <br/>
உளத்தினை வென்றிடேன்; உலகினை வெல்லவும், <br/>
தானகஞ் சுடாதேன் பிறர்தமைத் தானெனும்                  ...        15 <br/>
<br/>
சிறுமையி னகற்றிச் சிவத்திலே நிறுத்தவும், <br/>
தன்னுள்ளே தெளிவும் சலிப்பிலா மகிழ்ச்சியும் <br/>
உற்றிடேன்; இந்தச் சகத்திலே யுள்ள <br/>
மாந்தர்க் குற்ற துயரெலாம் மாற்றி <br/>
இன்பத் திருத்தவும் எண்ணிய பிழைக்கெனைத்                  ...        20 <br/>
<br/>
தண்டனை புரிந்திடத் தானுளங் கொண்டு, <br/>
மாயக் கண்ணன் வலிந்தெனைச் சார்ந்து, <br/>
புகழ்ச்சிகள் கூறியும், புலமையை வியந்தும், <br/>
பல்வகை யால்அகப் பற்றுறச் செய்தான்; <br/>
வெறும்வாய் மெல்லுங் கிழவிக் கிஃதோர்                  ...        25 <br/>
<br/>
அவலாய்மூண்டது; யானுமங் கவனை <br/>
உயர்நிலைப் படுத்தலில் ஊக்கமிக் கவனாய், <br/>
''இன்னது செய்திடேல், இவரோடு பழகேல், <br/>
இவ்வகை மொழிந்திடேல் இனையன விரும்பேல், <br/>
இன்னது கற்றிடேல், இன்னநூல் கற்பாய்,                  ...        30 <br/>
<br/>
இன்னவ ருறவுகொள், இன்னவை விரும்புவாய்'' <br/>
எனப்பல தருமம் எடுத்தெடுத் தோதி, <br/>
ஓய்விலா தவனோ டுயிர்விட லானேன். <br/>
கதையிலே கணவன் சொல்லினுக் கெல்லாம் <br/>
எதிர்செயும் மனைவிபோல், இவனும்நான் காட்டும்                  ...        35 <br/>
<br/>
நெறியினக் கெல்லாம் நேரெதிர் நெறியே <br/>
நடப்பா னாயினன். நானிலத் தவர்தம் <br/>
மதிப்பையும் புகழுறு வாழ்வையும் புகழையும் <br/>
தெய்வமாக் கொண்ட சிறுமதி யுடையேன், <br/>
கண்ணனாஞ் சீடன், யான் காட்டிய வழியெலாம்                  ...        40 <br/>
<br/>
விலகியே நடக்கும் விநோதமிங் கன்றியும், <br/>
உலகினர் வெறுப்புறும் ஒழுக்கமத் தனையும் <br/>
தலையாக் கொண்டு சார்பெலாம் பழிச்சொலும் <br/>
இகழுமிக் கவனாய் என்மனம் வருந்த <br/>
நடந்திடல் கண்டேன்; நாட்பட நாட்படக்                  ...        45 <br/>
<br/>
கண்ணனும் தனது கழிபடு நடையில் <br/>
மிஞ்சுவா னாகி, வீதியிற் பெரியோர் <br/>
கிழவிய ரெல்லாம் கிறுக்கனென் றிவனை <br/>
இகழ்ச்சியோ டிரக்கமுற் றேளனம் புரியும் <br/>
நிலையும் வந்திட்டான். நெஞ்சிலே யெனக்குத்                  ...        50 <br/>
<br/>
தோன்றிய வருத்தஞ் சொல்லிடப் படாது. <br/>
முத்தனாக் கிடநான் முயன்றதோர் இளைஞன் <br/>
பித்தனென் றுலகினர் பேசிய பேச்சென் <br/>
நெஞ்சினை அறுத்தது; நீதிகள் பலவும் <br/>
தந்திரம் பலவும் சாத்திரம் பலவும்                  ...        55 <br/>
<br/>
சொல்லிநான் கண்ணனைத் தொளைத்திட லாயினேன். <br/>
தேவ நிலையிலே சேர்த்திடா விடினும், <br/>
மானுடந் தவறி மடிவுறா வண்ணம், <br/>
கண்ணனை நானும் காத்திட விரும்பித் <br/>
தீயெனக் கொதித்துச் சினமொழி யுரைத்தும்,                  ...        60 <br/>
<br/>
சிரித்துரை கூறியும், செள்ளென விழுந்தும், <br/>
கேலிகள் பேசிக் கிளறியும், இன்னும் <br/>
எத்தனை வகையிலோ என்வழிக் கவனைக் <br/>
கொணர்ந்திட முயன்றேன்; கொள்பய னொன்றிலை. <br/>
கண்ணன் பித்தனாய்க் காட்டா ளாகி,                  ...        65 <br/>
<br/>
எவ்வகைத் தொழிலிலும் எண்ணமற் றவனாய், <br/>
எவ்வகைப் பயனிலுங் கருத்திழந் தவனாய், <br/>
குரங்காய்க் கரடியாய்க் கொம்புடைப் பிசாசாய் <br/>
யாதோ பொருளாய், எங்ஙனோ நின்றான். <br/>
இதனால்,                  ...        70 <br/>
<br/>
அகந்தையும் மமதையும் ஆயிரம் புண்ணுற; <br/>
யான்கடுஞ் சினமுற்று 'எவ்வகை யானும் <br/>
கண்ணனை நேருறக் கண்டே தீர்ப்பேன்' <br/>
எனப்பெருந் தாபம் எய்தினே னாகி, <br/>
'எவ்வா றேனும் இவனையோர் தொழிலில்                  ...        75 <br/>
<br/>
ஓரிடந் தன்னில் ஒருவழி வலிய <br/>
நிறுத்துவோ மாயின் நேருற் றிடுவான்' <br/>
என்றுளத் தெண்ணி இசைந்திடு ஞ் சமயங் <br/>
காத்திருந் திட்டேன். ஒருநாள் கண்ணனைத் <br/>
தனியே எனது வீட்டினிற் கொண்டு,                  ...        80 <br/>
<br/>
''மகனே, என்பால் வரம்பிலா நேசமும் <br/>
அன்பும்நீ யுடையை; அதனையான் நம்பி, <br/>
நின்னிட மொன்று கேட்பேன்; நீயது <br/>
செய்திடல் வேண்டும்; சேர்க்கையின் படியே <br/>
மாந்தர்தஞ் செயலெலாம் வகுப்புறல் கண்டாய்.                  ...        85 <br/>
<br/>
சாத்திர நாட்டமும், தருக்கமும் கவிதையில் <br/>
மெய்ப்பொரு ளாய்வதில் மிஞ்சிய விழைவும் <br/>
கொண்டோ ர் தமையே அருகினிற் கொண்டு <br/>
பொருளினுக் கலையும் நேரம் போக <br/>
மிஞ்சிய பொழுதெலாம் அவருடன் மேவி                  ...        90 <br/>
<br/>
இருந்திட லாகுமேல் எனக்குநன் றுண்டாம்; <br/>
பொழுதெலாம் என்னுடன் போக்கிட விரும்பும் <br/>
அறிவுடை மகனிங் குனையலால் அறிந்திடேன். <br/>
ஆதலால், <br/>
என்பயன் கருதி, எனக்கொரு துணையாய்                  ...        95 <br/>
<br/>
என்னுடன் சிலநாள் இருந்திட நின்னை <br/>
வேண்டி நிற்கின்றேன், வேண்டுதல் மறுத்தே <br/>
என்னைநீ துன்பம் எய்துவித் திடாமே, <br/>
இவ்வுரைக் கிணங்குவாய்'' என்றேன். கண்ணனும், <br/>
''அங்ஙனே புரிவேன். ஆயின் நின் னிடத்தே                  ...        100 <br/>
<br/>
தொழிலிலாது யாங்ஙனம் சோம்பரில் இருப்பது? <br/>
காரிய மொன்று காட்டுவை யாயின், <br/>
இருப்பேன்'' என்றான். இவனுடைய இயல்பையும் <br/>
திறனையுங் கருதி, ''என் செய்யுளை யெல்லாம் <br/>
நல்லதோர் பிரதியில் நாடொறும் எழுதிக்                  ...        105 <br/>
<br/>
கொடுத்திடுந் தொழிலினைக் கொள்ளுதி'' என்றேன் <br/>
நன்றெனக் கூறியோர் நாழிகை யிருந்தான்; <br/>
'செல்வேன்' என்றான்; சினத்தொடு நானும் <br/>
பழங்கதை யெழுதிய பகுதியொன் றினையவன் <br/>
கையினிற் கொடுத்துக் ''கவினுற இதனை .                 ...        110 <br/>
<br/>
எழுதுக'' என்றேன்; இணங்குவான் போன்றதைக் <br/>
கையிலே கொண்டு கணப்பொழு திருந்தான், <br/>
''செல்வேன்'' என்றான். சினந்தீ யாகிநான் <br/>
''ஏதடா, சொன்ன சொல் அழித்துரைக் கின்றாய்; <br/>
பித்தனென் றுன்னை உலகினர் சொல்வது                  ...        115 <br/>
<br/>
பிழையிலை போலும்'' என்றேன். அதற்கு,. <br/>
''நாளவந் திவ்வினை நடத்துவேன்'' என்றான். <br/>
''இத்தொழி லிங்கே இப்பொழு தெடுத்துச் <br/>
செய்கின் றனையா? செய்குவ தில்லையா? <br/>
ஓருரை சொல்'' என்றுமினேன். கண்ணனும்                  ...        120 <br/>
<br/>
''இல்லை'' யென் றொருசொல் இமைக்கு முன் கூறினான். <br/>
வெடுக்கெனச் சினத்தீ வெள்ளமாய்ப் பாய்ந்திடக் <br/>
கண்விசந் திதழ்கள் துடித்திடக் கனன்றுநான் <br/>
''சீச்சி, பேயே! சிறிதுபோழ் தேனும் <br/>
இனியென் முகத்தின் எதிர்நின் றிடாதே.                  ...        125 <br/>
<br/>
என்றுமிவ் வுலகில் என்னிடத் தினிநீ <br/>
போந்திடல் வேண்டா, போ, போ, போ'' என்று <br/>
இடியுறச் சொன்னேன்; கண்ணனும் எழுந்து <br/>
செல்குவ னாயினன். விழிநீர் சேர்ந்திட <br/>
''மகனே! போகுதி வாழ்கநீ; நின்னைத்                  ...        130 <br/>
<br/>
தேவர் காத்திடுக! நின்தனைச் செம்மை <br/>
செய்திடக் கருதி ஏதேதோ செய்தேன். <br/>
தோற்றுவிட்டேனடா! சூழ்ச்சிகள் அறிந்தேன். <br/>
மறித்தினி வாராய், செல்லுதி வாழி நீ!'' <br/>
எனத்துயர் நீங்கி அமைதியோ டிசைத்தேன்.                  ...        135 <br/>
<br/>
சென்றனன் கண்ணன். திரும்பியோர் கணத்தே <br/>
எங்கிருந் தோநல் லெழுதுகோல் கொணர்ந்தான்; <br/>
காட்டிய பகுதியைக் கவினுற வரைந்தான். <br/>
''ஐயனே, நின்வழி யனைத்தையுங் கொள்ளுவேன். <br/>
தொழில்பல புரிவேன், துன்பமிங் கென்றும்,                  ...        140 <br/>
<br/>
இனிநினக் கென்னால் எய்திடா'' தெனப்பல <br/>
நல்லசொல் லுரைத்து நகைத்தனன் மறைந்தான். <br/>
மறைந்ததோர் கண்ணன் மறுகணத் தென்றன் <br/>
நெஞ்சிலே தோன்றி நிகழ்த்துவா னாயினன்: <br/>
''மகனே, ஒன்றை யாக்குதல் மாற்றுதல்                  ...        145 <br/>
<br/>
அழித்திட லெல்லாம் நின்செய லன்றுகாண்; <br/>
தோற்றேன் எனநீ உரைத்திடும் பொழுதிலே <br/>
வென்றாய்; உலகினில் வேண்டிய தொழிலெல்லாம் <br/>
ஆசையுந் தாபமும் அகற்றியே புரிந்து <br/>
வாழ்க நீ'' என்றான். வாழ்கமற் றவனே!                  ...        150 <br/>
---<br/>
<br/>
<b>7. கண்ணன் - எனது சற்குரு <br/></b>
<br/>
புன்னாகவராளி - திஸ்ர ஜாதி - ஏகதாளம் <br/>
 ரசங்கள்: அற்புதம், பக்தி<br/>
<br/>
சாத்திரங் கள்பல தேடினேன் - அங்கு <br/>
<dd>    சங்கையில் லாதன சங்கையாம் - பழங் <br/>
கோத்திரங்கள் சொல்லு மூடர்தம் - பொய்மைக் <br/>
<dd>  கூடையில் உண்மை கிடைக்குமோ? - நெஞ்சில் <br/>
மாத்திரம் எந்த வகையிலும் - சக <br/>
<dd>   மாயம் உணர்ந்திடல் வேண்டுமே - என்னும் <br/>
ஆத்திரம்நின்ற திதனிடை - நித்தம் <br/>
<dd>   ஆயிரந் தொல்லைகள் சூழ்ந்தன. .                 ...        1 <br/>
<br/>
நாடு முழுதிலுஞ் சுற்றிநான் - பல <br/>
<dd>   நாட்கள் அலைந்திடும் போதினில், - நிறைந் <br/>
தோடும் யமுனைக் கரையிலே - தடி <br/>
<dd>  ஊன்றிச் சென்றாரோர் கிழவனார்; - ஒளி <br/>
கூடு முகமும், தெளிவுதான் - குடி <br/>
<dd>  கொண்ட விழியும், சடைகளும், - வெள்ளைத் <br/>
தாடியும் கண்டு வணங்கியே - பல <br/>
<dd>   சங்கதி பேசி வருகையில்,                  ...        2 <br/>
<br/>
என்னுளத் தாசை யறிந்தவர் - மிக <br/>
<dd>  இன்புற் றுரைத்திட லாயினர் -''தம்பி, <br/>
நின்னுளத் திற்குத் தகுந்தவன், - சுடர் <br/>
<dd>   நித்திய மோனத் திருப்பவன், - உயர் <br/>
மன்னர் குலத்தில் பிறந்தவன், - வட <br/>
<dd>  மாமது ரைப்பதி யாள்கின்றான்; - கண்ணன் <br/>
தன்னைச் சரணென்று போவையில் - அவன் <br/>
<dd>  சத்தியங் கூறுவன்'' என்றனர்.                  ...        3 <br/>
<br/>
மாமது ரைப்பதி சென்றுநான் - அங்கு <br/>
<dd>  வாழ்கின்ற கண்ணனைப் போற்றியே, - என்தன் <br/>
நாமமும் ஊரும் கருத்துமே - சொல்லி <br/>
<dd>   நன்மை தருகென வேண்டினன்; - அவன் <br/>
காமனைப் போன்ற வடிவமும் - இளங் <br/>
<dd>  காளையர் நட்பும் பழக்கமும் - கெட்ட <br/>
பூமியைக் காக்குந் தொழிலிலே - எந்தப் <br/>
<dd>   போதுஞ் செலுத்திடுஞ் சிந்தையும்,                  ...        4 <br/>
<br/>
ஆடலும் பாடலும் கண்டுநான் - முன்னர் <br/>
<dd>   ஆற்றங் கரையினில் கண்டதோர் - முனி <br/>
வேடந் தரித்த கிழவரைத் - கொல்ல <br/>
<dd>  வேண்டுமென் றுள்ளத்தில் எண்ணினேன் - 'சிறு <br/>
நாடு புரந்திடு மன்னவன் - கண்ணன் <br/>
<dd>  நாளுங் கவலையில் மூழ்கினோன்; - தவப் <br/>
பாடுபட் டோ ர்க்கும் விளங்கிடா - உண்மை <br/>
<dd>  பார்த்திவன் எங்ஙனம் கூறுவான்?'                  ...        5 <br/>
<br/>
என்று கருதி யிருந்திட்டேன்; - பின்னர் <br/>
<dd>   என்னைத் தனியிடங் கொண்டுபோய், - ''நினை <br/>
நன்று மருவூக! மைந்தனே! - பர <br/>
<dd>   ஞான முரைத்திடக் கேட்பைநீ; - நெஞ்சில் <br/>
ஒன்றுங் கவலையில் லாமலே - சிந்தை <br/>
<dd>  ஊன்ற நிறுத்திக் களிப்புற்றே தன்னை <br/>
வென்று மறந்திடும் போழ்தினில் - அங்கு <br/>
<dd>  விண்ணை யளக்கும் அறிவுதான்!                  ...        6 <br/>
<br/>
சந்திரன் சோதி யுடையதாம்; - அது <br/>
<dd>    சத்திய நித்திய வஸ்துவாம்; - அதைச் <br/>
சிந்திக்கும் போதினில் வந்துதான் - நினைச் <br/>
<dd>  சேர்ந்து தழுவி அருள்செயும் -; அதன் <br/>
மந்திரத் தாலிவ் வுலகெலாம் - வந்த <br/>
<dd>   மாயக் களிப்பொருங் கூத்துக்காண் -'இதைச் <br/>
சந்ததம் பொய்யென் றுரைத்திடும் - மடச் <br/>
<dd>   சாத்திரம் பொய் யென்று தள்ளடா!                  ...        7 <br/>
<br/>
''ஆதித் தனிக்பொரு ளாகுமோர்; - கடல் <br/>
<dd>  ஆருங் குமிழி உயிர்களாம்; - அந்தச் <br/>
சோதி யறிவென்னும் ஞாயிறு - தன்னைச் <br/>
<dd>  சூழ்ந்த கதிர்கள் உயிர்களாம்; - இங்கு <br/>
மீதிப் பொருள்கள் எவையுமே - அதன் <br/>
<dd>  மேனியில் தோன்றிடும் வண்ணங்கள்;- வண்ண <br/>
நீதி யறிந்தின்பம் எய்தியே - ஒரு <br/>
<dd>  நேர்மைத் தொழிலில் இயங்குவார்;                  ...        8 <br/>
<br/>
''சித்தத்தி லேசிவம் நாடுவார், - இங்கு <br/>
<dd>   சேர்ந்து களித்துல காளுவார்; - நல்ல <br/>
மத்த மதவெங் களிறுபோல் நடை <br/>
<dd>   வாய்ந்திறு மாந்து திரிகுவார்; - 'இங்கு <br/>
நித்தம் நிகழ்வ தனைத்துமே - எந்தை <br/>
<dd>   நீண்ட திருவரு ளால்வரும் - இன்பம் <br/>
சுத்த சுகந்தனி யாநந்தம்' - எனச் <br/>
<dd>  சூழ்ந்து கவலைகள் தள்ளியே,                  ...        9 <br/>
<br/>
'சோதி அறிவில் விளங்கவும் - உயர் <br/>
<dd>  சூழ்ச்சி மதியில் விளங்கவும் - அற <br/>
நீதி முறைவழு வாமலே - எந்த <br/>
<dd>  நேரமும் பூமித் தொழில்செய்து - கலை <br/>
ஓதிப் பொருளியல் கண்டுதாம் - பிறர் <br/>
<dd>   உற்றிடுந் தொல்லைகள் மாற்றியே - இன்பம் <br/>
மோதி விழிக்கும் விழியினார் - பெண்மை <br/>
<dd>   மோகத்தில், செல்வத்தில், கீர்த்தியில்,                  ...        10 <br/>
<br/>
''ஆடுதல், பாடுதல், சித்திரம் -கவி <br/>
<dd> யாதி யினைய கலைகளில் - உள்ளம் <br/>
ஈடுபட் டென்றும் நடப்பவர் - பிறர் <br/>
<dd>   ஈன நிலைகண்டு துள்ளுவார் - அவர் <br/>
நாடும் பொருள்கள் அனைத்தையும் - சில <br/>
<dd>   நாளினில் எய்தப் பெறுகுவார் - அவர் <br/>
காடு புதரில் வளரினும் - தெய்வக் <br/>
<dd>   காவனம் என்றதைப் போற்றலாம்.                  ...        11 <br/>
<br/>
''ஞானியர் தம்மியல் கூறினேன் - அந்த <br/>
<dd>   ஞானம் விரைவினில் எய்துவாய்'' - எனத் <br/>
தேனி லினிய குரலிலே - கண்ணன் <br/>
<dd>   செப்பவும் உண்மை நிலைகண்டேன் - பண்டை <br/>
ஈன மனிதக் கனவெலாம் - எங்ஙன் <br/>
<dd>   ஏகி மறைந்தது கண்டிலேன்; - அறி <br/>
வான தனிச்சுடர் நான்கண்டேன்! - அதன் <br/>
<dd>  ஆட லுலகென நான் கண்டேன்!                  ...        12 <br/>
---<br/>
<br/>
<b>8. கண்ணம்மா - என் குழந்தை <br/></b>
<br/>
  (பராசக்தியைக் குழந்தையாகக் கண்டு சொல்லிய பாட்டு) <br/>
 (ராகம் - பைரவி, தாளம் - ரூபகம்)<br/>
<br/>
ஸ ஸ ஸ - ஸா ஸா - பபப <br/>
<dd>    தநீத - பதப - பா <br/>
பபப -பதப - பமா - கரிஸா <br/>
<dd>     ரிகம - ரிகரி - ஸா <br/>
என்ற ஸ்வர வரிசைகளை மாதிரியாக வைத்துக்கொண்டு <br/>
மனோவாபப்படி மாற்றி பாடுக. <br/>
<br/>
சின்னஞ் சிறு கிளியே, - கண்ணம்மா! <br/>
<dd>  செல்வக் களஞ்சியமே! <br/>
என்னைக் கலி தீர்த்தே - உலகில் <br/>
<dd>  ஏற்றம் புரிய வந்தாய்!                  ...        1 <br/>
<br/>
பிள்ளைக் கனியமுதே - கண்ணம்மா <br/>
<dd>   பேசும்பொற் சித்திரமே! <br/>
அள்ளி யணைத்திடவே - என் முன்னே <br/>
<dd>  ஆடி வருந் தேனே! .                 ...        2 <br/>
<br/>
ஓடி வருகையிலே - கண்ணம்மா! <br/>
<dd>  உள்ளங் குளிரு தடீ! <br/>
ஆடித்திரிதல் கண்டால் - உன்னைப்போய் <br/>
<dd>   ஆவி தழுவு தடீ!                  ...        3 <br/>
<br/>
உச்சி தனை முகந்தால் - கருவம் <br/>
<dd>   ஓங்கி வளரு தடீ! <br/>
மெச்சி யுனை யூரார் - புகழ்ந்தால் <br/>
<dd>   மேனி சிலிர்க்குதடீ!                  ...        4 <br/>
<br/>
கன்னத்தில் முத்தமிட்டால் - உள்ளந்தான் <br/>
<dd>   கள்வெறி கொள்ளு தடீ! <br/>
உன்னைத் தழுவிடிலோ - கண்ணம்மா! <br/>
<dd>  உன்மத்த மாகுதடீ!                  ...        5 <br/>
<br/>
சற்றுன் முகஞ் சிவந்தால் - மனது <br/>
<dd>   சஞ்சல மாகு தடீ! <br/>
நெற்றி சுருங்கக் கண்டால் - எனக்கு <br/>
<dd>   நெஞ்சம் பதைக்கு தடீ!                  ...        6 <br/>
<br/>
உன்கண்ணில் நீர்வழிந்தால் - என்நெஞ்சில் <br/>
<dd>   உதிரம் கொட்டு தடீ! <br/>
என்கண்ணிற் பாவையன்றோ? - கண்ணம்மா! <br/>
<dd>  என்னுயிர்  நின்ன தன்றோ?                  ...        7 <br/>
<br/>
சொல்லு மழலையிலே - கண்ணம்மா! <br/>
<dd>   துன்பங்கள் தீர்த்திடு வாய்; <br/>
முல்லைச் சிரிப்பாலே - எனது <br/>
<dd>   மூர்க்கந் தவிர்த்திடு வாய்.                  ...        8 <br/>
<br/>
இன்பக் கதைகளெல்லாம் - உன்னைப்போல் <br/>
<dd>   ஏடுகள் சொல்வ துண்டோ ? <br/>
அன்பு தருவதிலே - உனைநேர் <br/>
<dd>   ஆகுமோர் தெய்வ முண்டோ ?                  ...        9 <br/>
<br/>
மார்பில் அணிவதற்கே - உன்னைப்போல் <br/>
<dd>   வைர மணிக ளுண்டோ ? <br/>
சீர்பெற்று வாழ்வதற்கே - உன்னைப்போல் <br/>
<dd>   செல்வம் பிறிது முண்டோ ?                  ...        10 <br/>
----<br/>
<br/>
<b>9. கண்ணன் - என் விளையாட்டுப் பிள்ளை <br/></b>
<br/>
  நகேதாரம் - கண்டஜாதி - ஏகதாளம் <br/>
 ரசங்கள்; அற்புதம் , சிருங்காரம்<br/>
<br/>
தீராத விளையாட்டுப் பிள்ளை - கண்ணன் <br/>
தெருவிலே பெண்களுக் கோயாத தொல்லை.                  ...        (தீராத) <br/>
<br/>
1.   <br/>
தின்னப் பழங்கொண்டு தருவான்; - பாதி <br/>
<dd> தின்கின்ற போதிலே தட்டிப் பறிப்பான்; <br/>
என்னப்பன் என்னையன் என்றால் - அதனை <br/>
<dd>    எச்சிற் படுத்திக் கடித்துக் கொடுப்பான்.                  ...        (தீராத) <br/>
<br/>
2. <br/>
தேனொத்த பண்டங்கள் கொண்டு - என்ன <br/>
<dd>   செய்தாலும் எட்டாத உயரத்தில் வைப்பான்; <br/>
மானொத்த பெண்ணடி என்பான் - சற்று <br/>
<dd>   மனமகிழும் நேரத்தி லேகிள்ளி விடுவான்;                  ...        (தீராத) <br/>
<br/>
3. <br/>
அழகுள்ள மலர்கொண்டு வந்தே - என்னை <br/>
<dd>   அழஅழச் செய்துபின், ''கண்ணை மூடிக்கொள்; <br/>
குழலிலே சூட்டுவேன்'' - என்பான் - என்னைக் <br/>
<dd>     குருடாக்கி மலரினைத் தோழிக்கு வைப்பான்.                 ...        (தீராத) <br/>
<br/>
4. <br/>
பின்னலைப் பின்னின் றிழுப்பான்; - தலை <br/>
<dd>  பின்னே திரும்புமுன் னேசென்று மறைவான்; <br/>
வன்னப் புதுச்சேலை தனிலே - புழுதி <br/>
<dd>     வாரிச் சொரிந்தே வருத்திக் குலைப்பான்.                  ...        (தீராத) <br/>
<br/>
5, <br/>
புல்லாங் குழல்கொண்டு வருவான்; - அமுது <br/>
<dd>    பொங்கித் ததும்புநற் பீதம் படிப்பான்; <br/>
கள்ளால் மயங்குவது போலே - அதைக் <br/>
<dd>    கண்மூடி வாய்திறந் தேகேட் டிருப்போம்.                  ...        (தீராத) <br/>
<br/>
6. <br/>
அங்காந் திருக்கும்வாய் தனிலே - கண்ணன் <br/>
<dd>    ஆறேழு கட்டெறும் பைப்போட்டு விடுவான்; <br/>
எங்காகிலும் பார்த்த துண்டோ ? - கண்ணன் <br/>
<dd>      எங்களைச் செய்கின்ற வேடிக்கை யொன்றோ?                  ...        (தீராத) <br/>
<br/>
7. <br/>
விளையாட வாவென் றழைப்பான்; - வீட்டில் <br/>
<dd>    வேலையென் றாலதைக் கேளா திழுப்பான்; <br/>
இளையாரொ டாடிக் குதிப்பான்; - எம்மை <br/>
<dd>     இடையிற் பிரிந்துபோய் வீட்டிலே சொல்வான்.                  ...        (தீராத) <br/>
<br/>
8. <br/>
அம்மைக்கு நல்லவன் கண்டீர்! - மூளி <br/>
<dd>    அத்தைக்கு நல்லவன், தந்தைக்கு மஃதே, <br/>
எம்மைத் துயர்செய்யும் பெரியோர் - வீட்டில் <br/>
<dd>       யாவர்க்கும் நல்லவன் போலே நடப்பான்.                  ...        (தீராத) <br/>
<br/>
9. <br/>
கோளுக்கு மிகவும் சமர்த்தன்; - பொய்ம்மை <br/>
<dd>     குத்திரம் பழிசொலக் கூசாச் சழக்கன்; <br/>
ஆளுக் கிசைந்தபடி பேசித் - தெருவில் <br/>
<dd>     அத்தனை பெண்களையும் ஆகா தடிப்பான்.                  ...        (தீராத) <br/>
------- <br/>
<br/>
<b>10. கண்ணன் - என் காதலன் <br/></b>
<br/>
  செஞ்சுருட்டி - திஸ்ர ஏக தாளம் <br/>
 சிருங்கார ரசம்<br/>
<br/>
தூண்டிற் புழுவினைப்போல் - வெளியே <br/>
<dd>    சுடர் விளக்கினைப் போல், <br/>
நீண்ட பொழுதாக - எனது <br/>
<dd>   நெஞ்சந் துடித்த தடீ! <br/>
கூண்டுக் கிளியினைப் போல் - தனிமை <br/>
<dd>   கொண்டு மிகவும் நொந்தேன்; <br/>
வேண்டும் பொருளை யெல்லாம் - மனது <br/>
<dd>   வெறுத்து விட்டதடீ! .                 ...        1 <br/>
<br/>
பாயின் மிசை நானும் - தனியே <br/>
<dd> படுத் திருக்கை யிலே, <br/>
தாயினைக் கண்டாலும் - சகியே! <br/>
<dd>    சலிப்பு வந்த தடீ! <br/>
வாயினில் வந்ததெல்லாம் - சகியே!<br/>
<dd>  வளர்த்துப் பேசிடுவீர்; <br/>
நோயினைப் போலஞ் சினேன்; - சகியே! <br/>
<dd>  நுங்க ளுறவை யெல் லாம்.                 ...        2 <br/>
<br/>
உணவு செல்லவில்லை; - சகியே! <br/>
<dd>  உறக்கங் கொள்ளவில்லை. <br/>
மணம் விரும்பவில்லை; - சகியே! <br/>
<dd>   மலர் பிடிக்க வில்லை; <br/>
குண முறுதி யில்லை; - எதிலும் <br/>
<dd>   குழப்பம் வந்த தடீ! <br/>
கணமும் உளத்திலே - சுகமே <br/>
<dd>  காணக் கிடைத்ததில்லை.                  ...        3 <br/>
<br/>
பாலுங் கசந்தடீ தடீ! - சகியே! <br/>
<dd>   படுக்கை நொந்த தடீ! <br/>
கோலக் கிளிமொழியும் - செவியில் <br/>
<dd> குத்த லெடுத்த தடீ! <br/>
நாலு வயித்தியரும் - இனிமேல் <br/>
<dd>  நம்புதற் கில்லை யென்றார்; <br/>
பாலத்துச் சோசியனும் - கிரகம் <br/>
<dd>  படுத்து மென்று விட்டான்.                  ...        4 <br/>
<br/>
கனவு கண்டதிலே - ஒருநாள் <br/>
<dd>  கண்ணுக்குத் தோன்றாமல், <br/>
இனம் விளங்க வில்லை - எவனோ <br/>
<dd>   என்னகந் தொட்டு விட்டான். <br/>
வினவக் கண்விழித்தேன்; - சகியே! <br/>
<dd>  மேனி மறைந்து விட்டான்; <br/>
மனதில் மட்டிலுமே - புதிதோர் <br/>
<dd>  மகிழ்ச்சி கண்டதடீ! .                 ...        5 <br/>
<br/>
உச்சி குளிர்ந்ததடீ! - சகியே! <br/>
<dd>  உடம்பு நேராச்சு, <br/>
மச்சிலும் வீடுமெல்லாம் - முன்னைப்போல் <br/>
<dd>   மனத்துக் கொத்தடீ! <br/>
இச்சை பிறந்ததடீ! - எதிலும் <br/>
<dd>   இன்பம் விளைளந்ததடீ! <br/>
அச்ச மொழிந்ததடீ! - சகியே! <br/>
<dd>   அழகு வந்ததடீ!                 ...        6 <br/>
<br/>
எண்ணும் பொழுதி லெல்லாம் - அவன்கை <br/>
<dd>   இட்ட விடத்தினிலே! <br/>
தண்ணென் றிருந்ததடீ! - புதிதோர் <br/>
<dd>  சாந்தி பிறந்ததடீ! <br/>
எண்ணி யெண்ணிப் பார்த்தேன்; - அவன்தான் <br/>
<dd>   யாரெனச் சிந்தை செய்தேன்; <br/>
கண்ணன் திருவுருவம் - அங்ஙனே <br/>
<dd>  கண்ணின் முன் நின்றதடீ!                  ...        .7 <br/>
------<br/>
<br/>
<b>11. கண்ணன் - என் காதலன் - 2 <br/></b>
<br/>
 உறக்கமும் விழிப்பும் <br/>
    நாதநாமக்கிரியை - ஆதி தாளம் <br/>
  ரசங்கள்: பீபத்ஸம், சிருங்காரம்.<br/>
<br/>
நோம் மிகுந்ததின்னும் நித்திரையின்றி - உங்கள் <br/>
<dd>    நினைப்புத் தெரியவில்லை, கூத்தடிக்கிறீர்; <br/>
சோரன் உறங்கிவிழும் நள்ளிரவிலே - என்ன <br/>
<dd>   தூளி படுகுதடி, இவ்விடத்திலே. <br/>
ஊரை யெழுப்பிவிட நிச்சயங் கொண்டீர்! - அன்னை <br/>
<dd>    ஒருத்தியுண் டென்பதையும் மறந்து விட்டீர்; <br/>
சாரம் மிகுந்த தென்று வார்த்தை சொல்கிறீர், - மிகச் <br/>
<dd>  சலிப்புத் தருகுதடி சகிப் பெண்களே! .                 ...        1 <br/>
<br/>
நானும் பல தினங்கள் பொறுத்திருந்தேன் - இது <br/>
<dd>    நாளுக்கு நாளதிக மாகி விட்டதே; <br/>
கூன னொருவன் வந்திந் நாணி பின்னலைக் <br/>
<dd>   கொண்டை மலர்சிதற நின்றிழுத்ததும், <br/>
ஆனைமதம் பிடித்திவ் வஞ்சி யம்மையின்; <br/>
<dd>   அருகினி லோட இவள் மூர்ச்சை யுற்றதும், <br/>
பானையில் வெண்ணெய் முற்றும் தின்றுவிட்டதால் <br/>
<dd>   பாங்கி யுரோகிணிக்கு நோவு கண்டதும்,                  ...        2 <br/>
<br/>
பத்தினி யாளையொரு பண்ணை வெளியில் <br/>
<dd>   பத்துச் சிறுவர் வந்து முத்தமிட்டதும், <br/>
நத்தி மகளினுக்கோர் சோதிடன் வந்து <br/>
<dd>  நாற்ப தரசர் தம்மை வாக்களித்ததும், <br/>
கொத்துக் கனல் விழியக் கோவினிப் பெண்ணைக் <br/>
<dd>   கொங்கத்து மூளிகண்டு கொக்கரித்தும், <br/>
வித்தைப் பெயருடைய வீணியவளும் <br/>
<dd>   மேற்குத் திசை மொழிகள் கற்று வந்ததும்,                  ...        3 <br/>
<br/>
எத்தனை பொய்களடி! என்ன கதைகள்! <br/>
<dd>    என்னை உறக்கமின்றி இன்னல் செய்கிறீர்! <br/>
சத்தமிடுங் குழல்கள் வீணைக ளெல்லாம் <br/>
<dd>    தாளங்க ளோடுகட்டி மூடிவைத் தங்கே, <br/>
மெத்த வெளிச்சமின்றி ஒற்றை விளக்கை <br/>
<dd>    மேற்குச் சுவரருகில் வைத்ததன் பின்னர் <br/>
நித்திரை கொள்ளஎனைத் தனியில் விட்டே. <br/>
<dd>   நீங்களெல் லோருமுங்கள் வீடு செல்வீர்.                 ...        4 <br/>
<br/>
(பாங்கியர் போன பின்பு தனியிருந்து சொல்லுதல்) <br/>
<br/>
கண்கள் உறங்கவொரு காரண முண்டோ , <br/>
<dd> கண்ணனை இன்றிரவு காண்பதன் முன்னே? <br/>
பெண்களெல் லோருமவர் வீடு சென்றிட்டார் <br/>
<dd>   பிரிய மிகுந்த கண்ணன் காத்திருக்கின்றான்; <br/>
வெண்கல வாணிகரின் வீதி முனையில் <br/>
<dd>    வேலிப் புறத்திலெனைக் காணமுடி யென்றான்; <br/>
கண்கள் உறங்கலெனுங் காரிய முண்டோ , <br/>
<dd>    கண்ணனைக் கையிரண்டுங் கட்ட லின்றியே?                  ...        5 <br/>
---------<br/>
<br/>
<b>12. கண்ணன் - என் - காதலன் -3 <br/></b>
  (காட்டிலே தேடுதல்) <br/>
<br/>
 ஹிந்துஸ்தானி தோடி - ஆதி தாளம் <br/>
 ரசங்கள்: பயாநகம், அற்புதம்.<br/>
<br/>
திக்குத் தெரியாத காட்டில் - உனைத் <br/>
தேடித் தேடி இளைத்தேனே. <br/>
<br/>
1. <br/>
மிக்க நலமுடைய மரங்கள், - பல <br/>
விந்தைச் சுவையுடைய கனிகள், - எந்தப் <br/>
பக்கத்தையும் மறைக்கும் வரைகள், - அங்கு <br/>
பாடி நகர்ந்து வரு நதிகள், - ஒரு                  ...        (திக்குத்) <br/>
<br/>
2. <br/>
நெஞ்சிற் கனல்மணக்கும் பூக்கள், - எங்கும் <br/>
நீளக் கிடக்குமலைக் கடல்கள் - மதி <br/>
வஞ்சித் திடுமகழிச் சுனைகள், - முட்கள் <br/>
மண்டித் துயர்பொடுக்கும் புதர்கள், - ஒரு                  ...        (திக்குத்) <br/>
<br/>
3. <br/>
ஆசை பெறவிழிக்கும் மான்கள், உள்ளம் <br/>
அஞ்சக் குரல்பழகும் புலிகள், - நல்ல <br/>
நேசக் கவிதைசொல்லும் பறவை, - அங்கு <br/>
நீண்டே படுத்திருக்கும் பாம்பு, - ஒரு                  ...        (திக்குத்) <br/>
<br/>
4. <br/>
தன்னிச்சை கொண்டலையும் சிங்கம் - அதன் <br/>
சத்தத் தினிற்கலங்கு யானை அதன் <br/>
முன்னின் றோடுமிள மான்கள் - இவை <br/>
முட்டா தயல்பதுங்குந் தவளை - ஒரு                 ...        (திக்குத்) <br/>
<br/>
5. <br/>
கால்கை சோர்ந்துவிழ லானேன் - இரு <br/>
கண்ணும் துயில்படர லானேன் - ஒரு <br/>
வேல்கைக் கொண்டுகொலைவேடன் - உள்ளம் <br/>
வெட்கம் கொண்டொழிய விழித்தான் - ஒரு                  ...        (திக்குத்) <br/>
<br/>
6. <br/>
''பெண்ணே உனதழகைக் கண்டு - மனம் <br/>
பித்தங்கொள்ளு'' தென்று நகைத்தான் - ''அடி <br/>
கண்ணே, எனதிருகண் மணியே - எனைக் <br/>
கட்டித் தழுவமனம் கொண்டேன். <br/>
<br/>
7. <br/>
சோர்ந்தே படுத்திருக்க லாமோ? - நல்ல <br/>
துண்டக் கறிசமைத்துத் தின்போம் - சுவை <br/>
தேர்ந்தே கனிகள் கொண்டு வருவேன் - நல்ல <br/>
தேங்கள் ளுண்டினிது களிப்போம்.'' <br/>
<br/>
8. <br/>
என்றே கொடியவிழி வேடன் - உயிர் <br/>
இற்றுப் போகவிழித் துரைத்தான் - தனி <br/>
நின்றே இருகரமுங் குவித்து - அந்த <br/>
நீசன் முன்னர் இவை சொல்வேன்: <br/>
<br/>
9. <br/>
''அண்ணா உனதடியில் வீழ்வேன் - எனை <br/>
அஞ்சக் கொடுமைசொல்ல வேண்டா - பிறன் <br/>
கண்ணலஞ் செய்துவிட்ட பெண்ணே - என்றன் <br/>
கண்ணற் பார்த்திடவுந் தகுமோ?'' <br/>
<br/>
10. <br/>
''ஏடி, சாத்திரங்கள் வேண்டேன்: - நின <br/>
தின்பம் வேண்டுமடி, கனியே, - நின்றன் <br/>
மோடி கிறுக்குதடி தலையை, - நல்ல <br/>
மொந்தைப் பழையகள்ளைப் போலே'' <br/>
<br/>
11. <br/>
காதா லிந்தவுதை கேட்டேன் - 'அட <br/>
கண்ணா!' வென்றலறி வீழ்ந்தேன் - மிகப் <br/>
போதாக வில்லையிதற் குள்ளே - என்றன் <br/>
போதந் தெளியநினைக் கண்டேன். <br/>
<br/>
12. <br/>
கண்ணா! வேடனெங்கு போனான்? - உனைக் <br/>
கண்டே யலறிவிழுந் தானோ? - மணி <br/>
வண்ணா! என தபயக் குரலில் -எனை <br/>
வாழ்விக்க வந்தஅருள் வாழி! <br/>
-------<br/>
<br/>
<b>13. கண்ணன் - என் காதலன் -4 <br/></b>
  (பாங்கியைத் தூது விடுத்தல்) <br/>
<br/>
  தங்கப்பாட்டு மெட்டு <br/>
 ரசங்கள்: சிருங்காரம், ரௌத்ரம்.<br/>
<br/>
கண்ணன் மனநிலையைத் தங்கமே தங்கம் <br/>
<dd> <dd>    (அடி தங்கமே தங்கம்) <br/>
<dd>   கண்டுவர வேணுமடி தங்கமே தங்கம்; <br/>
எண்ண முரைத்துவிடில் தங்கமே தங்கம் - பின்னர் <br/>
<dd>   ஏதெனிலுஞ் செய்வமடி தங்கமே தங்கம். .                 ...        1 <br/>
<br/>
கன்னிகை யாயிருந்து தங்கமே தங்கம் - நாங்கள் <br/>
<dd>   காலங் கழிப்பமடி தங்கமே தங்கம்; <br/>
அன்னிய மன்னர் மக்கள் பூமியிலுண்டாம் - என்னும் <br/>
<dd>  அதனையுஞ் சொல்லிடடி தங்கமே தங்கம். .                 ...        2 <br/>
<br/>
சொன்ன மொழிதவறும் மன்னவ னுக்கே - எங்கும் <br/>
<dd>   தோழமை யில்லையடி தங்கமே தங்கம்; <br/>
என்ன பிழைகளிங்கு கண்டிருக்கின்றான்? - அவை<br/>
<dd>     யாவும் தெளிவுபெறக் கோட்டு விடடீ!.                  ...        3 <br/>
<br/>
மையல் கொடுத்துவிட்டுத் தங்கமே தங்கம் - தலை <br/>
<dd>   மறைந்து திரிபவர்க்கு மானமு முண்டோ ? <br/>
பொய்யை யுருவமெனக் கொண்டவ னென்றே - கிழப் <br/>
<dd>   பொன்னி யுரைத்ததுண்டு தங்கமே தங்கம்.                  ...        4 <br/>
<br/>
ஆற்றங் கரையதனில் முன்னமொருநாள் - எனை <br/>
<dd>   அழைத்துத் தனியிடத்தில் பேசிய தெல்லாம் <br/>
தூற்றி நகர்முரசு சாற்றுவ னென்றே <br/>
<dd>   சொல்லி வருவையடி தங்கமே தங்கம்.                  ...        5 <br/>
<br/>
சோர மிழைத்திடையர் பெண்களுடனே - அவன் <br/>
<dd>  சூழ்ச்சித் திறமை பல காட்டுவ தெல்லாம் <br/>
வீர மறக்குலத்து மாதரிடத்தே <br/>
<dd>   வேண்டிய தில்லையென்று சொல்லி விடடீ!                  ...        6 <br/>
<br/>
பெண்ணென்று பூமிதனில் பிறந்துவிட்டால் - மிகப் <br/>
<dd>   பீழை யிருக்குதடி தங்கமே தங்கம்; <br/>
பண்ணொன்று வேய்ங்குழலில் ஊதி வந்திட்டான் - அதைப் <br/>
<dd>   பற்றி மறக்கு தில்லை பஞ்சை யுள்ளமே.                  ...        7 <br/>
<br/>
நேர முழுவதிலுமப் பாவி தன்னையே - உள்ளம் <br/>
<dd>   நினைத்து மறுகுதடி தங்கமே தங்கம், <br/>
தீர ஒருசொலின்று கேட்டு வந்திட்டால் - பின்பு <br/>
<dd>  தெய்வ மிருக்குதடி தங்கமே தங்கம்!                  ...        8 <br/>
--------<br/>
<br/>
<b>14. கண்ணன் - என் காதலன் - 5 <br/></b>
 (பிரிவாற்றாமை) <br/>
<br/>
 ராகம் - பிலஹரி<br/>
<br/>
ஆசை முகமறந்து போச்சே - இதை <br/>
<dd>   ஆரிடம் செல்வேனடி தோழி? <br/>
நேச மறக்கவில்லை நெஞ்சம் - எனில் <br/>
<dd>  நினைவு முகமறக்க லாமோ?                  ...        1 <br/>
<br/>
கண்ணில் தெரியுதொரு தோற்றம் - அதில் <br/>
<dd> கண்ண னழகுமுழு தில்லை <br/>
நண்ணு முகவடிவு காணில் - அந்த <br/>
<dd>   நல்ல மலர்ச்சிரிப்பைக் காணோம்.                  ...        2 <br/>
<br/>
ஓய்வு மொழிதலுமில் லாமல் - அவன் <br/>
<dd>   உறவை நினைத்திருக்கும் உள்ளம்; <br/>
வாயு முரைப்ப துண்டு கண்டாய் - அந்த <br/>
<dd>  மாயன் புகழினையெப் போதும்.                 ...        3 <br/>
<br/>
கண்கள் புரிந்துவிட்ட பாவம் - உயிர்க் <br/>
<dd>   கண்ண னுருமறக்க லாச்சு; <br/>
பெண்க ளினிடத்திலிது போலே - ஒரு <br/>
<dd> பேதையை முன்புகண்ட துண்டோ ?                  ...        4 <br/>
<br/>
தேனை மறந்திருக்கும் வண்டும் - ஒளிச் <br/>
<dd>   சிறப்பை மறந்துவிட்ட பூவும் <br/>
வானை மறந்திருக்கும் பயிரும் - இந்த <br/>
<dd>   வைய முழுதுமில்லை தோழி! .                 ...        5 <br/>
<br/>
கண்ணன் முகம்மறந்து போனால் - இந்தக் <br/>
<dd>   கண்க ளிருந்து பயனுண்டோ ? <br/>
வண்ணப் படமுமில்லை கண்டாய் - இனி <br/>
<dd>    வாழும் வழியென்னடி தோழி?                  ...        6 <br/>
------<br/>
<br/>
<b>15. கண்ணன் - என் காந்தன் <br/></b>
<br/>
 வராளி - திஸ்ர ஏக தாளம் <br/>
 சிருங்கார ரசம்<br/>
<br/>
கனிகள் கொண்டுதரும் - கண்ணன் <br/>
<dd>   கற்கண்டு போலினிதாய்; <br/>
பனிசெய் சந்தனமும் - பின்னும் <br/>
<dd>   பல்வகை அத்தர்களும், <br/>
குனியும் வாண்முகத்தான் - கண்ணன் <br/>
<dd>  குலவி நெற்றியிலே <br/>
இனிய பொட்டிடவே - வண்ணம் <br/>
<dd>  இயன்ற சவ்வாதும்.                  ...        1 <br/>
<br/>
கொண்டை முடிப்பதற்கே; - மணங் <br/>
<dd>   கூடு தயிலங்களும், <br/>
வண்டு விழியினுக்கே - கண்ணன் <br/>
<dd>   மையுங் கொண்டுதரும்; <br/>
தண்டைப் பதங்களுக்கே - செம்மை <br/>
<dd>   சார்த்துசெம் பஞ்சுதரும்; <br/>
பெண்டிர் தமக்கெல்லாம் - கண்ணன் <br/>
<dd>   பேசருந் தெய்வமடீ!                  ...        2 <br/>
<br/>
குங்குமங் கொண்டுவரும் - கண்ணன் <br/>
<dd>    குழைத்து மார்பொழுத; <br/>
சங்கையி லாதபணம் - தந்தே <br/>
<dd>  தழுவி மையல் செய்யும்; <br/>
பங்கமொன் றில்லாமல் - மகம் <br/>
<dd>   பார்த்திருந் தாற்போதும்; <br/>
மங்கள மாகுமடீ! - பின்னோர் <br/>
<dd>   வருத்த மில்லையடி! .                 ...        3 <br/>
----<br/>
<br/>
<b>16. கண்ணம்மா - என் காதலி - 1 <br/></b>
     (காட்சி வியப்பு) <br/>
<br/>
 செஞ்சுருட்டி - ஏகதாளம் <br/>
ரசங்கள் : சிருங்காரம், அற்புதம்<br/>
<br/>
சுட்டும் விழிச்சுடர் தான், - கண்ணம்மா! <br/>
<dd>   சூரிய சந்திர ரோ? <br/>
வட்டக் கரிய விழி, - கண்ணம்மா! <br/>
<dd>  வானக் கருமை கொல்லோ? <br/>
பட்டுக் கருநீலப் - புடவை <br/>
<dd>   பதித்த நல் வயிரம் <br/>
நட்ட நடு நிசியில் - தெரியும் <br/>
<dd>   நக்ஷத் திரங்க ளடீ!                  ...        1 <br/>
<br/>
சோலை மல ரொளியோ - உனது <br/>
<dd>   சுந்தரப் புன்னகை தான் <br/>
நீலக் கடலலையே - உனது <br/>
<dd>   நெஞ்சி லலைக ளடீ! <br/>
கோலக் குயி லோசை - உனது <br/>
<dd>   குரலி னிமை யடீ! <br/>
வாலைக் குமரி யடீ, - கண்ணம்மா! <br/>
<dd>  மருவக் காதல் கொண்டேன்.                  ...        2 <br/>
<br/>
சாத்திரம் பேசுகிறாய், - கண்ணம்மா! <br/>
<dd>    சாத்திர மேதுக் கடீ! <br/>
ஆத்திரங் கொண்டவர்க்கே, - கண்ணம்மா! <br/>
<dd>   சாத்திர முண்டோ  டீ! <br/>
மூத்தவர் சம்மதியில் - வதுவை <br/>
<dd>   முறைகள் பின்பு செய்வோம்; <br/>
காத்திருப் பேனோ டீ? - இதுபார், <br/>
<dd>    கன்னத்து முத்த மொன்று!                  ...        3 <br/>
----<br/>
<br/>
<b>17. கண்ணம்மா - என் காதலி - 2 <br/></b>
 (பின் வந்து நின்று கண் மறைத்தல்) <br/>
<br/>
  நாதநாமக்கிரியை - ஆதிதாளம் <br/>
சிருங்கார ரசம்<br/>
<br/>
மாலைப் பொழுதிலொரு மேடை மிசையே <br/>
<dd>   வானையும் கடலையும் நோக்கி யிருந்தேன்; <br/>
மூலைக் கடலினையவ் வான வளையம் <br/>
<dd>   முத்தமிட் டேதழுவி முகிழ்த்தல் கண்டேன்; <br/>
நீல நெருக்கிடையில் நெஞ்சு செலுத்தி, <br/>
<dd>  நேரங் கழிவ திலும் நினைப்பின்றியே <br/>
சாலப் பலபல நற் பகற்கனவில் <br/>
<dd>   தன்னை மறந்தலயந் தன்னில் இருந்தேன்.                 ...        1 <br/>
<br/>
ஆங்கப் பொழுதிலென் பின்பு றத்திலே, <br/>
<dd>   ஆள்வந்து நின்றெனது கண்ம றைக்கவே, <br/>
பாங்கினிற் கையிரண்டுந் தீண்டி யறிந்தேன். <br/>
<dd>  பட்டுடை வீசுகமழ் தன்னி லறிந்தேன், <br/>
ஓங்கிவரு முவகை யூற்றி லறிந்தேன்; <br/>
<dd>   ஒட்டுமி ரண்டுளத்தின் தட்டி லறிந்தேன்; <br/>
''வாங்கி விடடிகையை யேடி கண்ணம்மா! <br/>
<dd>  மாய மெவரிடத்தில்?'' என்று மொழிந்தேன். .                 ...        2 <br/>
<br/>
சிரித்த ஒலியிலவள் கைவி லக்கியே <br/>
<dd>    திருமித் தழுவி ''என்ன செய்தி சொல்'' என்றேன்; <br/>
''நெரித்த திரைக்கடலில் என்ன கண்டிட்டாய்? <br/>
<dd>  நீல விசும்பினிடை என்ன கண்டிட்டாய்? <br/>
திரித்த நுரையினிடை என்ன கண்டிட்டாய்? <br/>
<dd>  சின்னக் குமிழிகளில் என்ன கண்டிட்டாய்? <br/>
பிரித்துப் பிரித்துநிதம் மேகம் அளந்தே <br/>
<dd>    பெற்ற நலங்கள் என்ன? பேசுதி'' என்றாள்.                  ...        3 <br/>
<br/>
''நெரித்த திரைக்கடலில் நின்முகங் கண்டேன்; <br/>
<dd>    நீல விசும்பினிடை நின்முகங் கண்டேன்; <br/>
திரித்த நுரையினிடை நின்முகங் கண்டேன்; <br/>
<dd>    சின்னக் குமிழிகளில் நின்முகங் கண்டேன்; <br/>
பிரித்துப் பிரித்துநிதம் மேகம் அளந்தே <br/>
<dd>   பெற்றுதுன் முகமன்றிப் பிறிதொன் றில்லை; <br/>
சிரித்த ஒலியினிலுன் கைவி லக்கியே, <br/>
<dd>   திருமித் தழுவியதில் நின்முகங் கண்டேன்''.                  ...        4 <br/>
-----<br/>
<br/>
<b>18. கண்ணம்மா - என் காதலி - 3 <br/></b>
(முகத்திரை களைத்தல்) <br/>
<br/>
 நாதநாமக்கிரியை - ஆதிதாளம் <br/>
 சிருங்கார ரசம்<br/>
<br/>
தில்லித் துருக்கர் செய்த வழக்கமடி! - பெண்கள் <br/>
<dd>    திரையிட்டு முகமலர் மறைத்து வைத்தல்; <br/>
வல்லி யிடையினையும் ஓங்கி முன்னிற்கும் - இந்த <br/>
<dd>   மார்பையும் மூடுவது சாத்திரங் கண்டாய்; <br/>
வல்லி யிடையினையும் மார்பு ரண்டையும் - துணி <br/>
<dd>    மறைத்தத னாலழகு மறைந்த தில்லை; <br/>
சொல்லித் தெரிவ தில்லை, மன்மதக்கலை - முகச் <br/>
<dd>   சோதி மறைத்துமொரு காதலிங் குண்டோ ?                  ...        1 <br/>
<br/>
ஆரியர் முன்னெறிகள் மேன்மை யென் கிறாய் - பண்டை <br/>
<dd>    ஆரியப் பெண்களுக்குத் திரைகள் உண்டோ ? <br/>
ஓரிரு முறைகண்டு பழகிய பின் - வெறும் <br/>
<dd>   ஒப்புக்குக் காட்டுவதிந் நாண மென்னடீ? <br/>
யாரிருந் தென்னை யிங்கு தடுத்திடுவார் - வலு <br/>
<dd>   வாக முகத்திரையை அகற்றி விட்டால்? <br/>
காரிய மில்லையடி வீண்ட சப்பிலே - கனி <br/>
<dd>  கண்டவன் தோலுரிக்கக் காத்தி ருப்பனோ?                  ...        2 <br/>
------<br/>
<br/>
<b>19. கண்ணம்மா - என் காதலி - 4 <br/></b>
 (நாணிக் கண் புதைத்தல்) <br/>
<br/>
 நாதநாமக்கிரியை - ஆதிதாளம் <br/>
 சிருங்கார ரசம்<br/>
<br/>
மன்னர் குலத்தினிடைப் பிறந்தவளை - இவன் <br/>
<dd>    மருவ நிகழ்ந்ததென்று நாண முற்றதோ? <br/>
சின்னஞ் சிறுகுழந்தை யென்ற கருத்தோ? - இங்கு <br/>
<dd>    செய்யத் தகாதசெய்கை செய்தவ ருண்டோ ? <br/>
வன்ன முகத்திரையைக் களைந்தி டென்றேன் - நின்றன் <br/>
<dd>   மதங்கண்டு துகிலினை வரிதுரிந்தேன். <br/>
என்ன கருத்திலடி கண்புதைக்கிறாய்? - எனக் <br/>
<dd>    கெண்ணப் படுவதில்லை யேடி கண்ணம்மா!                  ...        1 <br/>
<br/>
கன்னி வயதிலுனைக் கண்டதில்லையோ? - கன்னங் <br/>
<dd>   கன்றிச் சிவக்கமுத்த மிட்ட தில்லையோ! <br/>
அன்னிய மகாநம்முள் எண்ணுவதில்லை - இரண் <br/>
<dd>   டாவிவயுமொன் றாகுமெனக் கொண்ட தில்லையோ? <br/>
பன்னிப் பலவுரைகள் சொல்லுவ தென்னே? - துகில் <br/>
<dd>   பறித்தவள் கைப்பறிக்கப் பயங்கொள்வனோ? <br/>
என்னைப் புறமெனவுங் கருதுவதோ? - கண்கள் <br/>
<dd>   இரண்டினில் ஒன்றையொன்று கண்டு வெள்குமோ?                  ...        2 <br/>
<br/>
நாட்டினிற் பெண்களுக்கு நாயகர் சொல்லும் - சுவை <br/>
<dd>   நைந்த பழங்கதைகள் நானுரைப்பதோ? <br/>
பாட்டுஞ் சுதியு மொன்று கலந்திடுங்கால் - தம்முள் <br/>
<dd>   பன்னி உபசரணை பேசுவ துண்டோ ? <br/>
நீட்டுங் கதிர்களொடு நிலவு வந்தே - விண்ணை <br/>
<dd>   நின்று புகழ்ந்து விட்டுப் பின்மருவுமோ? <br/>
மூட்டும் விறகிளையச் சோதி கவ்வுங்கால் - அவை <br/>
<dd>  முன்னுப சாரவகை மொழிந்திடுமோ?                  ...        3 <br/>
<br/>
சாத்திரக் காரரிடம் கேட்டு வந்திடேன்; - அவர் <br/>
<dd>    சாத்திரஞ் சொல்லியதை நினக்குரைப்பேன்; <br/>
நேற்று முன்னாளில் வந்து உறவன்றடீ! - மிக <br/>
<dd>   நெடும்பண்டைக் காலமுதற் சேர்ந்து வந்ததாம். <br/>
போற்றுமி ராமனென முன்புதித்தனை, - அங்கு <br/>
<dd>    பொன்மிதிலைக் கரசன் பூமடந்தை நான்;  <br/>
ஊற்றுமு தென்னவொரு வேய்ங்குழல் கொண்டோ ன்- கண்ணன் <br/>
<dd>   உருவம் நினக்கமையப் பார்த்தன் அங்கு நான்.                  ...        4 <br/>
<br/>
முன்னை மிகப்பழமை இரணியனாம் - எந்தை <br/>
<dd>   மூர்க்கந் தவிர்க்க வந்த நரசிங்கன் நீ; <br/>
பின்னையொர் புத்தனென நான் வளர்ந்திட்டேன் - ஒளிப் <br/>
<dd>   பெண்மை அசோதரையென் றுன்னை யெய்தினேன். <br/>
சொன்னவர் சாத்திரத்தில் மிக வல்லர்காண்; - அவர் <br/>
<dd>   சொல்லிற் பழுதிருக்கக் காரண மில்லை; <br/>
இன்னுங் கடைசிவரை ஒட்டிருக்குமாம்; - இதில் <br/>
<dd>  ஏதுக்கு நாணமுற்றுக் கண்புதைப்பதே?                  ...        5 <br/>
----<br/>
<br/>
<b>20. கண்ணம்மா - என் காதலி - 5 <br/></b>
 (குறிப்பிடம் தவறியது) <br/>
<br/>
 செஞ்சுருட்டி - ஆதி தாளம் <br/>
 சிருங்கார ரசம்<br/>
<br/>
தீர்த்தக் கரையினிலே - தெற்கு மூலையில் <br/>
<dd>     செண்பகத் தோட்டத்திலே, <br/>
பார்த்திருந்தால் வருவேன் - வெண்ணிலாவிலே <br/>
<dd>   பாங்கியோ டென்று சொன்னாய். <br/>
வார்த்தை தவறிவிட்டாய் - அடி கண்ணம்மா! <br/>
<dd>   மார்பு துடிக்கு தடீ! <br/>
பார்த்த விடத்திலெல்லாம் - உன்னைப்போலவே <br/>
<dd>   பாவை தெரியு தடீ!                  ...        1 <br/>
<br/>
மேனி கொதிக்கு தடீ! - தலை சுற்றியே <br/>
<dd>    வேதனை செய்கு தடீ! <br/>
வானி லிடத்தை யெல்லாம் - இந்த வெண்ணிலா <br/>
<dd>   வந்து தழுவுது பார்! <br/>
மோனத் திருக்கு தடீ! இந்த வையகம் <br/>
<dd>   மூழ்கித் துயிலினிலே, <br/>
நானொருவன் மட்டிலும் - பிரி வென்பதோர் <br/>
<dd>  நகரத் துழலுவதோ?                  ...        2 <br/>
<br/>
கடுமை யுடைய தடீ! - எந்த நேரமும் <br/>
<dd>   காவலுன் மாளிகையில்; <br/>
அடிமை புகுந்த பின்னும் - எண்ணும்போது நான் <br/>
<dd>  அங்கு வருவதற் கில்லை; <br/>
கொடுமை பொறுக்க வில்லை - கட்டுங் காவலும் <br/>
<dd>   கூடிக் கிடக்கு தங்கே; <br/>
நடுமை யரசி யவள் - எதற்காகவோ <br/>
<dd>   நாணிக் குலைந்திடுவாள்.                  ...        3 <br/>
<br/>
கூடிப் பிரியாமலே - ஓரி ரவெலாம் <br/>
<dd>   கொஞ்சிக் குலவி யங்கே, <br/>
ஆடி விளை யாடியே, - உன்றன் மேனியை   <br/>
<dd>   ஆயிரங்கோடி முறை <br/>
நாடித் தழுவி மனக் - குறை தீர்ந்து நான் <br/>
<dd>  நல்ல களி யெய்தியே, <br/>
பாடிப் பரவசமாய் - நிற்கவே தவம் <br/>
<dd>  பண்ணிய தில்லை யடி!                  ...        4 <br/>
----<br/>
<br/>
<b>21. கண்ணம்மா - என் காதலி - 6 <br/></b>
 யோகம்<br/>
<br/>
பாயு மொளி நீ யெனக்குப் பார்க்கும் விழி நானுனக்கு; <br/>
தோயும் மது நீ யெனக்குத் தும்பியடி நானுனக்கு; <br/>
வாயுரைக்க வருகுதில்லை, வாழிநின்றன் மேன்மை யெல்லாம்; <br/>
தூயசுடர் வானொளியே! சூறையமுதே! கண்ணம்மா!                  ...        1 <br/>
<br/>
வீணையடி நீ யெனக்கு, மேவும் விரல் நானுனக்கு; <br/>
பூணும் வடம் நீ யெனக்கு, புது வயிரம் நானுனக்கு; <br/>
காணுமிடந்தோறு நின்றன் கண்ணி னொளி வீசுதடி! <br/>
மாணுடைய பேரரசே! வாழ்வு நிலையே! கண்ணம்மா!                  ...        2 <br/>
<br/>
வான மழை நீ யெனக்கு, வண்ணமயில் நானுனக்கு; <br/>
பான மடி நீ யெனக்குப் பாண்டமடி நானுனக்கு; <br/>
ஞான வொளி வீசுதடி, நங்கை நின்றன் சோதிமுகம்; <br/>
ஊனமறு நல்லழகே! ஊறு சுவையே கண்ணம்மா!                  ...        3 <br/>
<br/>
வெண்ணிலவு நீ யெனக்கு, மேவு கடல் நானுனக்கு; <br/>
பண்ணுசுதி நீ யெனக்குப் பாட்டினிமை நானுனக்கு; <br/>
எண்ணியெண்ணிப் பார்த்திடிலோர் எண்ணமிலை நின்சுவைக்கே; <br/>
கண்ணின் மணி போன்றவளே! கட்டியமுதே! கண்ணம்மா!                  ...        4 <br/>
<br/>
வீசு கமழ் நீ யெனக்கு, விரியுமலர் நானுனக்கு; <br/>
பேசுபொருள் நீ யெனக்குப் பேணு மொழி நானுனக்கு; <br/>
நேசமுள்ள வான்சுடரே! நின்னழகை யேதுரைப்பேன்? <br/>
ஆசை மதுவே, கனியே, அள்ளு சுவையே கண்ணம்மா! .                 ...        5 <br/>
<br/>
காதலடி நீ யெனக்குக் காந்தமடி நானுனக்கு; <br/>
வேதமடி நீ யெனக்கு, வித்தையடி நானுனக்கு; <br/>
போதமுற்ற போதியிலே பொங்கிவருந் தீஞ்சுவையே! <br/>
நாதவடி வானவளே! நல்ல உயிரே கண்ணம்மா! .                 ...        6 <br/>
<br/>
நல்லவுயிர் நீ யெனக்கு, நாடியடி நானுனக்கு; <br/>
செல்வமடி நீ யெனக்கு, சேம நிதி நானுனக்கு; <br/>
எல்லையற்ற பேரழகே! எங்கும் நிறை பொற்சுடரே! <br/>
முல்லை நிகர் புன்னகையாய்! மோதுமின்பமே! கண்ணம்மா!                  ...        7 <br/>
<br/>
தரையடி நீ யெனக்குத் தண்மதியம் நானுனக்கு; <br/>
வீரமடி நீ யெனக்கு, வெற்றியடி நானுனக்கு; <br/>
தாரணியில் வானுலகில் சார்ந்திருக்கும் இன்பமெல்லாம் <br/>
ஓருருவமாய்ச் சமைத்தாய்! உள்ளமுதே! கண்ணம்மா!                  ...        8 <br/>
-----<br/>
<br/>
<b>22. கண்ணன் - என் ஆண்டான் <br/></b>
<br/>
புன்னாகவராளி - திஸ்ர ஏகதாளம் <br/>
 ரசங்கள்: அற்புதம், கருணை<br/>
<br/>
தஞ்ச முலகினில் எங்கணு மின்றித் <br/>
<dd>    தவித்துத் தடுமாறி, <br/>
பஞ்சைப் பறையன் அடிமை புகுந்தேன், <br/>
<dd>   பார முனக் காண்டே! <br/>
<dd>   ஆண்டே! - பாரமுனக் காண்டே!                  ...        1 <br/>
<br/>
துன்பமும் நோயும் மிடிமையுந் தீர்த்துச் <br/>
<dd>   சுகமருளல் வேண்டும்; <br/>
அன்புடன் நின்புகழ் பாடிக்குதித்து நின் <br/>
<dd>   ஆணை வழி நடப்பேன்; <br/>
<dd>   ஆண்டே! - ஆணைவழி நடப்பேன்.                  ...        2 <br/>
<br/>
சேரி முழுதும் பறையடித் தேயருட் <br/>
<dd>   சீர்த்திகள் பாடிடுவேன்; <br/>
பேரிகை கொட்டித் திசைக ளதிரநின் <br/>
<dd>    பெயர் முழக்கிடுவேன்; <br/>
<dd>    ஆண்டே! - பெயர் முழக்கிடுவேன்.                   ...        3 <br/>
<br/>
பண்ணைப் பறையர் தங் கூட்டத்தி லேயிவன் <br/>
<dd>    பாங்கிய மோங்கி விட்டான்; <br/>
கண்ண னடிமை யிவனெனுங் கீர்த்தியில் <br/>
<dd>    காதலுற் றிங்கு வந்தேன்; <br/>
<dd>     ஆண்டே! - காதலுற் றிங்குவந்தேன்.                  ...        4 <br/>
<br/>
காடு கழனிகள் காத்திடுவேன், நின்றன் <br/>
<dd>  காலிகள் மேய்த்திடுவேன்; <br/>
பாடுபடச் சொல்லிப் பார்த்ததன் பின்னரென் <br/>
<dd>   பக்குவஞ் சொல்லாண்டே! <br/>
<dd>    ஆண்டே! - பக்குவஞ் சொல்லாண்டே!                  ...        5 <br/>
<br/>
தோட்டங்கள் கொத்திச் செடிவளர்க்கச் சொல்லிச் <br/>
<dd>   சோதனை போடாண்டே! <br/>
காட்டு மழைக்குறி தப்பிச் சொன்னா லெனைக் <br/>
<dd>  கட்டியடி யாண்டே! <br/>
<dd>    ஆண்டே! - கட்டியடி யாண்டே!                  ...        6 <br/>
<br/>
பெண்டு குழந்தைகள் கஞ்சி குடித்துப் <br/>
<dd>   பிழைத்திட வேண்டுமையே! <br/>
அண்டை யலுக்கென் னாலுப காரங்கள் <br/>
<dd>   ஆகிட வேண்டுமையே! <br/>
<dd>   உபகாரங்கள் - ஆகிட வேண்டுமையே!                  ...        7 <br/>
<br/>
மானத்தைக் காக்கவோர் நாலுமுழத்துணி <br/>
<dd>   வாங்கித் தரவேணும்! <br/>
தானத்துக்குச் சில வேட்டிகள் வாங்கித் <br/>
<dd>    தரவுங் கடனாண்டே! <br/>
<dd>   சில வேட்டி - தரவுங் கடனாண்டே.                  ...        8 <br/>
<br/>
ஒன்பது வாயிற் குடிலினைச் சுற்றி <br/>
<dd>  யொருசில பேய்கள் வந்தே <br/>
துன்பப் படுத்துது மந்திரஞ் செய்து <br/>
<dd>  தொலைத்திட வேண்டுமையே! <br/>
<dd>   பகையாவுந் - தொலைத்திட வேண்டுமையே!                  ...        9 <br/>
<br/>
பேயும் பிசாசுந் திருடரு மென்றன் <br/>
<dd>    பெயரினைக் கேட்டளவில், <br/>
வாயுங் கையுங்கட்டி அஞ்சி நடக்க <br/>
<dd>   வழி செய்ய வேண்டுமையே! <br/>
<dd>   தொல்லைதீரும் - வழிசெய்ய வேண்டுமையே!                  ...        10 <br/>
-----<br/>
<br/>
<b>23. கண்ணம்மா - எனது குலதெய்வம் <br/></b>
<br/>
 ராகம் - புன்னாகவராளி <br/>
 பல்லவி<br/>
<br/>
நின்னைச் சரணடைந்தேன்! - கண்ணம்மா! <br/>
நின்னைச் சரணடைந்தேன்! <br/>
<br/>
1.<br/>
பொன்னை உயர்வைப் புகழை விரும்பிடும் <br/>
என்னைக் கவலைகள் தின்னத் தகாதென்று                  ...        (நின்னை) <br/>
<br/>
2.<br/>
மிடிமையும் அச்சமும் மேவியென் நெஞ்சில் <br/>
குடிமை புகுந்தன, கொன்றவைபோக் கென்று .                 ...        (நின்னை) <br/>
<br/>
3.<br/>
தன்செய லெண்ணித் தவிப்பது தீர்ந்திங்கு <br/>
நின்செயல் செய்து நிறைவு பெறும்வளம்                  ...        (நின்னை) <br/>
<br/>
4.<br/>
துன்ப மினியில்லை, சோர்வில்லை, தோற்பில்லை, <br/>
அன்பு நெறியில் அறங்கள் வளர்த்திட                  ...        .(நின்னை) <br/>
<br/>
5.<br/>
நல்லது தீயது நாமறியோம்!  அன்னை! <br/>
நல்லது நாட்டுக! தீமையை ஓட்டுக!                  ...        (நின்னை) <br/>
<hr/>
<h3>
 குயில் பாட்டு</h3>
<br/>
<b>  1. குயில்<br/></b>
<br/>
காலை யிளம்பரிதி வீசுங் கதிர்களிலே <br/>
நீலக் கடலோர் நெருப்பெதிரே சேர்மணிபோல் <br/>
மோகனமாஞ் சோதி பொருந்தி முறைதவறா <br/>
வேகத் திரைகளினால் வேதப் பொருள்பாடி <br/>
வந்து தழுவும் வளஞ்சார் கரையுடைய          ...   5 <br/>
<br/>
செந்தமிழ்த் தென்புதுவை யென்னுந் திருநகரின் <br/>
மேற்கே, சிறுதொலையில் மேவுமொரு மாஞ்சோலை, <br/>
நாற்கோணத் துள்ளபல நத்தத்து வேடர்களும் <br/>
வந்து பறவைசுட வாய்ந்த பெருஞ்சோலை; - <br/>
அந்தமாஞ் சோலை யதனிலோர் காலையிலே,          ...   10 <br/>
<br/>
வேடர் வாராத விருந்துத் திருநாளில், <br/>
பேடைக் குயிலொன்று பெட்புறவோர் வான்கிளையில் <br/>
வீற்றிருந்தே, ஆண்குயில்கள் மேனி புளகமுற, <br/>
ஆற்ற லழிவுபெற, உள்ளத் தனல் பெருக, <br/>
சோலைப் பறவையெல்லாம் சூழ்ந்து பரவசமாய்க்          ...   15 <br/>
<br/>
காலைக் கடனிற் கருத்தின்றிக் கேட்டிருக்க, <br/>
இன்னமுதைக் காற்றினிடை எங்குங் கலந்ததுபோல், <br/>
மின்னற் சுவைதான் மெலிதாய் மிகவினிதாய் <br/>
வந்து பரவுதல்போல், வானத்து மோகினியாள் <br/>
இந்தவுரு வெய்தித்தான் ஏற்றம் விளங்குதல்போல்,        ...   20 <br/>
<br/>
இன்னிசைத் தீம்பாடல் இசைத்திருக்கும் விந்தைதனை <br/>
முன்னிக் கவிதைவெறி மூண்டே நனவழியப் <br/>
பட்டப் பகலிலே பாவலர்க்குத் தோன்றுவதாம் <br/>
நெட்டைக் கனவின் நிகழ்ச்சியிலே - கண்டேன் யான். <br/>
கன்னிக் குயிலொன்று காவிடத்தே  பாடியதோர்          ...   25 <br/>
<br/>
இன்னிசைப் பாட்டினிலே யானும் பரவசமாய், <br/>
''மனிதவுரு  நீங்கிக் குயிலுருவம் வாரோதோ? <br/>
இனிதிக் குயிற்பேட்டை என்றும் பிரியாமல், <br/>
காதலித்துக் கூடிக் களியுடனே வாழோமோ? <br/>
நாதக் கனலிலே நம்முயிரைப் போக்கோமோ?''         ...   30 <br/>
<br/>
என்றுபல வெண்ணி ஏக்கமுறப் பாடிற்றால். <br/>
அன்றுநான் கேட்டது அமரர்தாங் கேட்பாரோ? <br/>
குக்குக்கூ வென்று குயில்பாடும் பாட்டினிலே <br/>
தொக்க பொருளெல்லாம் தோன்றியதென் சிந்தைக்கே; <br/>
அந்தப் பொருளை அவனிக் குரைத்திடுவேன்;          ...   35<br/>
விந்தைக் குரலுக்கு, மேதினியீர், என்செய்கேன்! <br/>
<br/>
-----------<br/>
<b>2. குயிலின் பாட்டு <br/></b>
ராகம் - சங்கராபரணம்  தாளம் - ஏக தாளம்)<br/>
<br/>
ஸ்வரம்: ''ஸகா - ரிமா - காரீ <br/>
பாபாபாபா - மாமாமாமா <br/>
ரீகா - ரிகமா - மாமா'' <br/>
<br/>
சந்த பேதங்களுக்குத் தக்கபடி மாற்றிக் கொள்க. <br/>
<br/>
காதல், காதல், காதல், <br/>
காதல் போயிற் காதல் போயிற் <br/>
சாதல், சாதல், சாதல்.          ...   (காதல்) <br/>
<br/>
1. <br/>
அருளே யாநல் லொளியே; <br/>
ஒளிபோ மாயின், ஒளிபோ மாயின், <br/>
இருளே, இருளே, இருளே.          ...   (காதல்) <br/>
<br/>
2. <br/>
இன்பம், இன்பம், இன்பம்; <br/>
இன்பத் திற்கோ ரெல்லை காணில், <br/>
துன்பம், துன்பம், துன்பம்.           ...   (காதல்) <br/>
<br/>
3. <br/>
நாதம், நாதம், நாதம்; <br/>
நாதத் தேயோர் நலிவுண் டாயின், <br/>
சேதம், சேதம், சேதம்.          ...   (காதல்) <br/>
<br/>
4. <br/>
தாளம், தாளம், தாளம்; <br/>
தாளத் திற்கோர் தடையுண் டாயின், <br/>
கூளம், கூளம், கூளம்.           ...   (காதல்) <br/>
<br/>
5. <br/>
பண்ணே, பண்ணே, பண்ணே; <br/>
பண்ணிற் கேயோர் பழுதுண் டாயின். <br/>
மண்ணே, மண்ணே, மண்ணே.         ...   (காதல்) <br/>
<br/>
6. <br/>
புகழே, புகழே, புகழே; <br/>
புகழுக் கேயோர் புரையுண் டாயின், <br/>
இகழே, இகழே, இகழே.          ...   (காதல்) <br/>
<br/>
7. <br/>
உறுதி, உறுதி, உறுதி; <br/>
உறுதிக் கேயோர் உடைவுண் டாயின், <br/>
இறுதி, இறுதி, இறுதி.           ...   (காதல்) <br/>
<br/>
8. <br/>
கூடல், கூடல், கூடல் <br/>
கூடிப் பின்னே குமரன் போயின், <br/>
வாடல், வாடல், வாடல்.            ...   (காதல்) <br/>
<br/>
9. <br/>
குழலே, குழலே, குழலே; <br/>
குழலிற் கீறல் கூடுங்காலை, <br/>
விழலே, விழலே, விழலே.          ...   (காதல்) <br/>
<br/>
------------------<br/>
<b>3. குயிலின் காதற் கதை<br/></b>
<br/>
மோகனப் பாட்டு முடிவுபெறப் பாரெங்கும் <br/>
ஏக மவுன மியன்றதுகாண்; மற்றதிலோர் <br/>
இன்ப வெறியுந் துயரும் இணைந்தனவால். <br/>
பின்புநான் பார்க்கப் பெடைக்குயிலஃ தொன்றல்லால் <br/>
மற்றைப் பறவை மறைந்தெங்கோ போகவுமிவ்           ...   5 <br/>
<br/>
ஒற்றைக் குயில் சோக முற்றுத் தலைகுனிந்து <br/>
வாடுவது கண்டேன். மரத்தருகே போய்நின்று, <br/>
''பேடே! திரவியமே! பேரின்பப் பாட்டுடையாய்! <br/>
ஏழுலகம் இன்பத்தீ ஏற்றுந் திறனுடையாய்! <br/>
பீழையுனக் கெய்தியதென்? பேசாய்!'' எனக் கேட்டேன்.       ...   10 <br/>
<br/>
மாயக் குயிலதுதான் மானுடவர் பேச்சினிலோர் <br/>
மாயச்சொல் கூற மனந் தீயுற நின்றேன்.<br/>
''காதலை வேண்டிக் கரைகின்றேன், இல்லை யெனில் <br/>
சாதலை வேண்டிக் தகிக்கின்றேன்'' என்றதுவால், <br/>
''வானத்துப் புள்ளெல்லாம் மையலுறப் பாடுகிறாய்.          ...   15 <br/>
<br/>
ஞானத்திற் புட்களிலும் நன்கு சிறந்துள்ளாய், <br/>
காதலர்நீ யெய்துகிலாக் காரணந்தான் யா'' தென்றேன். <br/>
வேதனையும் நாணும் மிகுந்த குரலினிலே <br/>
கானக் குயிலிக் கதைசொல்ல லாயிற்று:- <br/>
''மானக் குலைவும் வருத்தமுநான் பார்க்காமல்,           ...   20 <br/>
<br/>
உண்மை முழுதும் உரைத்திடுவேன் மேற்குலத்தீர்! <br/>
பெண்மைக் கிரங்கிப் பிழைபொறுத்தல் கேட்கின்றேன் <br/>
அறிவும் வடிவுங் குறுகி, அவனியிலே <br/>
சிறியதொரு புள்ளாய்ச் சிறியேன் பிறந்திடினும், <br/>
தேவர் கருணையிலோ தெய்வச் சினத்தாலோ           ...   25 <br/>
<br/>
யாவர் மொழியும் எளிதுணரும் பேறு பெற்றேன்; <br/>
மானுடவர் நெஞ்ச வழக்கெல்லாந் தேர்ந்திட்டேன்: <br/>
கானப் பறவை கலகலெனும் ஓசையிலும், <br/>
காற்று மரங்களிடைக் காட்டும் இசைகளிலும், <br/>
ஆற்று நீரோசை அருவி யொலியினிலும்,           ...   30 <br/>
<br/>
நீலப் பெருங்கடலெந் நேரமுமே தானிசைக்கும் <br/>
ஓலத் திடையே உதிக்கும் இசையினிலும், <br/>
மானுடப் பெண்கள் வளமொரு காதலினால் <br/>
ஊனுருகப் பாடுவதில் ஊறிடுந்தேன் வாரியிலும், <br/>
ஏற்றநீர்ப் பாட்டின் இசையினிலும், நெல்லிடிக்குங்           ...   35 <br/>
<br/>
கோற்றொடியார் குக்குவெனக் கொஞ்சும் ஒலியினிலும் <br/>
கண்ண மிடிப்பார்தஞ் சுவைமிகுந்த பண்களிலும் <br/>
பண்ணை மடவார் பழகு பல பாட்டினிலும் <br/>
வட்டமிட்டுப் பெண்கள் வளைக்கரங்கள் தாமொலிக்கக் <br/>
கொட்டி யிசைத்திடுமோர் கூட்டமுதப் பாட்டினிலும்,           ...   40 <br/>
<br/>
வேயின் குழலோடு வீணைமுதலா மனிதர் <br/>
வாயினிலுங் கையாலும் வாசிக்கும் பல்கருவி <br/>
நாட்டினிலுங் காட்டினிலும் நாளெல்லாம் நன்றொலிக்கும் <br/>
பாட்டினிலும், நெஞ்சைப் பறிகொடுத்தேன் பாவியேன். <br/>
நாவும் மொழிய நடுக்கமுறும் வார்த்தைகளைப்          ...   45 <br/>
<br/>
பாவிமனந் தானிறுகப் பற்றிநிற்ப தென்னையோ? <br/>
நெஞ்சத்தே தைக்க நெடுநோக்கு நோக்கிடுவீர். <br/>
மஞ்சரே, என்றன் மனநிகழ்ச்சி காணீரோ? <br/>
காதலை வேண்டிக் கரைகின்றேன், இல்லையெனில், <br/>
சாதலைத் வேண்டித் தவிக்கின்றேன்'' என்றதுவே.           ...   50 <br/>
<br/>
சின்னக் குயிலிதனைச் செப்பியவப் போழ்தினிலே, <br/>
என்னைப் புதியதோர் இன்பச் சுரங்கவர, <br/>
உள்ளத் திடையும் உயிரிடையும் ஆங்கந்தப் <br/>
பிள்ளைக் குயிலினதோர் பேச்சன்றி வேறற்றேன்; <br/>
''காதலோ காதலினிக் காதல் கிடைத்திலதேல்          ...   55 <br/>
<br/>
சாதலோ சாதல்'' எனச் சாற்றுமொரு பல்லவியென் <br/>
உள்ளமாம் வீணைதனில், உள்ளவீ டத்தனையும் <br/>
விள்ள ஒலிப்பதால் வேறொர் ஒலியில்லை. <br/>
சித்தம் மயங்கித் திகைப்பொடுநான் நின்றிடவும், <br/>
அத்தருணத் தேபறவை யத்தனையுந் தாந்திரும்பிச்           ...   60 <br/>
<br/>
சோலைக் கிளையிலெலாந் தோன்றி யொலித்தனவால், <br/>
நீலக் குயிலும் நெடிதுயிர்த்தாங் கிஃதுரைக்கும், <br/>
'காதல் வழிதான் கரடுமுர டாமென்பார்; <br/>
சோதித் திருவிழியீர்! துன்பக் கடலினிலே <br/>
நல்லுதுறுதி கொண்டதோர் நாவாய்போல் வந்திட்டீர்;           ...   65 <br/>
<br/>
அல்லலற நும்மோ டளவாளாய் நான்பெறுமிவ் <br/>
வின்பத் தினுக்கும் இடையூறு மூண்டதுவே; <br/>
அன்பொடு நீரிங்கே அடுத்தநான் காநாளில் <br/>
வந்தருளல் வேண்டும், மறவாதீர், மேற்குலத்தீர்! <br/>
சிந்தை பறிகொண்டு செல்கின்றீர் வாரீரேல்,           ...   70 <br/>
<br/>
ஆவி தரியேன், அறிந்திடுவீர், நான் காநாள். <br/>
பாவியந்த நான்குநாள் பத்துயுகமாகக் கழிப்பேன்,<br/>
சென்று வருவீர், என்சிந்தை கொடுபோகின்றீர், <br/>
சென்று வருவீர்'' எனத் தேறாப் பெருந்துயரங் <br/>
கொண்டு சிறுகுயிருங் கூறி மறைந்ததுகாண்.           ...   75 <br/>
<br/>
------------------<br/>
<b>4. காதலோ காதல்!<br/></b>
<br/>
கண்டதொரு காட்சி கனவுநன வென்றறியேன், <br/>
எண்ணுதலுஞ் செய்யேன், இருபதுபேய் கொண்டவன்போல் <br/>
கண்ணும் முகமும் களியேறிக் காமனார் <br/>
அம்பு நுனிகள் அகத்தே அமிழ்ந்திருக்க, <br/>
கொம்புக் குயிலுருவங் கோடிபல கோடியாய்           ...   5 <br/>
<br/>
ஒன்றே யாதுவாய் உலகமெலாந் தோற்றமுற <br/>
சென்றே மனைபோந்து சித்தந் தனதின்றி, <br/>
நாளொன்று போவதற்கு நான்பட்ட பாடனைத்தும் <br/>
தாளம் படுமோ? தறுபடுமோ? யார் படுவார்? <br/>
நாளொன்று போயினது; நானு மெனதுயிரும்,           ...   10 <br/>
<br/>
நீளச்சிலை கொண்டு நின்றதொரு மன்மதனும் <br/>
மாயக் குயிலுமதன் மாமாயத் தீம்பாட்டும், <br/>
சாயைபோ லிந்திரமா சாலம்போல் வையமுமா <br/>
மிஞ்சி நின்றோம். ஆங்கு மறுநாள் விடிந்தவுடன், <br/>
(வஞ்சனை நான் கூறவில்லை) மன்மதனார் விந்தையால்,           ...   15 <br/>
<br/>
புத்திமனஞ் சித்தம் புலனொன் றறியாமல், <br/>
வித்தைசெயுஞ் சூத்திரத்தின் மேவுமொரு பொம்மை யென <br/>
காலிரண்டுங் கொண்டு கடுகவுநான் சோலையிலே <br/>
நீலிதனைக் காண வந்தேன், நீண்ட வழியினிலே <br/>
நின்றபொருள் கண்ட நினைவில்லை. சோலையிடைச்         ...   20 <br/>
<br/>
சென்றுநான் பார்க்கையிலே, செஞ்ஞாயிற் றொண்கதிரால் <br/>
பச்சைமர மெல்லாம் பளபளென என்னுளத்தின் <br/>
இச்சை யுணர்ந்தனபோல் ஈண்டும் பறவையெல்லாம் <br/>
வேறெங்கோ போயிருப்ப வெம்மைக் கொடுங்காதல் <br/>
மீறலெனைத் தான்புரிந்த விந்தைச் சிறுகுயிலைக்          ...   25 <br/>
<br/>
காணநான் வேண்டிக் கரைகடந்த வேட்கையுடன் <br/>
கோணமெலாஞ் சுற்றிமரக் கொம்பையெலாம் நோக்கி வந்தேன். <br/>
<br/>
-----------------<br/>
<b>5. குயிலும் குரங்கும்<br/></b>
<br/>
மற்றைநாட் கண்ட மரத்தே குயிலில்லை, <br/>
சுற்றுமுற்றும் பார்த்தும் துடித்து வருகையிலே - <br/>
வஞ்சனையே! பெண்மையே! மன்மதனாம் பொய்த்தேவே! <br/>
நெஞ்சகமே! தொல்விதியின் நீதியே! பாழுலகே! <br/>
கண்ணாலே நான்கண்ட காட்சிதனை என்னுரைப்பேன்!           ...   5 <br/>
<br/>
பெண்ணால் அறிவிழக்கும் பித்தரெலாங் கேண்மினோ! <br/>
காதலைப் போற்றுங் கவிஞரெலாங் கேண்மினோ! <br/>
மாதரெலாங் கேண்மினோ! வல்விதியே கேளாய் நீ! <br/>
மாயக் குயிலோர் மரக்கிளையின் வீற்றிருந்தே <br/>
பாயும் விழி நீர் பதைக்குஞ் சிறியபுடல்           ...   10 <br/>
<br/>
விம்மிப் பரிந்து சொலும் வெந்துயர்ச்சொல் கொண்டதுவாய் <br/>
அம்மவோ! மற்றாங்கோர் ஆண்குரங்கு தன்னுடனே <br/>
ஏதேதோ கூறி இரங்கும் நிலைகண்டேன். <br/>
தீதேது? நன்றேது? செய்கைத் தெளிவேது? <br/>
அந்தக் கணமே அதையுங் குரங்கினையும்           ...   15 <br/>
<br/>
சிந்தக் கருதி உடைவாளிற் கைசேர்த்தேன், <br/>
கொன்றுவிடு முன்னே குயிலுரைக்கும் வார்த்தைகளை <br/>
நின்று சற்றே கேட்பதற்கென் நெஞ்சம் விரும்பிடவும், <br/>
ஆங்கவற்றின் கண்ணில் அகப்படா வாறாருகே <br/>
ஓங்கு மரத்தின்பால் ஒளிந்துநின்று கேட்கையிலே,           ...   20 <br/>
<br/>
பேடைக் குயிலிதனைப் பேசியது: - ''வானரரே! <br/>
ஈடறியா மேன்மையழ கேய்ந்தவரே! பெண்மைதான் <br/>
எப்பிறப்புக் கொண்டாலும், ஏந்தலே! நின்னழகைத் <br/>
தப்புமோ? மையல் தடுக்குந் தரமாமோ? <br/>
மண்ணிலுயிர்க் கெல்லாந் தலைவரென மானிடரே,           ...   25 <br/>
<br/>
எண்ணிநின்றார் தம்மை; எனிலொருகால் ஊர்வகுத்தல், <br/>
கோயில், அரசு, குடிவகுப்புப் போன்ற சில <br/>
வாயிலிலே, அந்த மனிதர் உயர்வெனலாம். <br/>
மேனி யழகினிலும், விண்டுரைக்கும் வார்த்தையிலும் <br/>
கூனி யிருக்கும் கொலுநேர்த்தி தன்னிலுமே,           ...   30 <br/>
<br/>
வானரர்தஞ் சாதிக்கு மாந்தர் நிக ராவாரோ? <br/>
ஆன வரையும் அவர் முயன்று பார்த்தாலும், <br/>
பட்டுமயிர் மூடப்படாத தமதுடலை <br/>
எட்டுடையால் மூடி எதிருமக்கு வந்தாலும், <br/>
மீசையையும் தாடியையும் விந்தைசெய்து வானரர்தம்           ...   35 <br/>
<br/>
ஆசை முகத்தினைப் போல லாக்க முயன்றிடினும் <br/>
ஆடிக் குதிக்கும் அழகிலுமை நேர்வதற்கே <br/>
கூடிக் குதிக்கும் குதித்தாலும், கோபுரத்தில் <br/>
ஏறத் தெரியாமல் ஏணி வைத்துச் சென்றாலும், <br/>
வேறெத்தைச் செய்தாலும் வேகமுறப் பாய்வதிலே           ...   40 <br/>
<br/>
வானரர்போ லாவரோ? வாலுக்குப் போவதெங்கே? <br/>
ஈனமுறுங் கச்சை இதற்கு நிகராமோ? <br/>
பாகையிலே வாலிருக்கப் பார்த்ததுண்டு கந்தைபோல்; <br/>
வேகமுறத் தாவுகையில் வீசி எழுவதற்கே <br/>
தெய்வங் கொடுத்த திருவாலைப் போலாமோ?           ...   45 <br/>
<br/>
சைவசுத்த போசனமும் சாதுரியப் பார்வைகளும் - <br/>
வானரர் போற் சாதியொன்று மண்ணுலகின் மீதுளதோ? <br/>
வானரர் தம்முள்ளே மணிபோல் உமையடைந்தேன், <br/>
பிச்சைப் பறவைப் பிறப்பிலே தோன்றிடினும், <br/>
நிச்சயமா முன்புரிந்த நேமத் தவங்களினால்           ...   50 <br/>
<br/>
தேவரீர் காதல்பெறுஞ் சீர்த்தி கொண்டேன்; தம்மிடத்தே <br/>
ஆவலினாற் பாடுகின்றேன். ஆரியரே கேட்டருள்வீர்!'' <br/>
(வானரப் பேச்சினிலே மைக்குயிலி பேசியதை <br/>
யானறிந்து கொண்டுவிட்டேன், யாதோ ஒரு திறத்தால்) <br/>
    காதல், காதல் காதல்; <br/>
    காதல் போயிற் காதல் போயிற் <br/>
    சாதல், சாதல், சாதல். <br/>
    முதலியன (குயிலின் பாட்டு) <br/>
நீசக்குயிலும் நெருப்புச் சுவைக்குரலில்        ...   55 <br/>
<br/>
ஆசை ததும்பி அமுதூறப் பாடியதே: - <br/>
காட்டின் விலங்கறியும், கைக்குழந்தை தானறியும், <br/>
பாட்டின் சுவையதனைப் பாம்பறியும் என்றுரைப்பார். <br/>
வற்றற் குரங்கு மதிமயங்கிக் கள்ளினிலே <br/>
முற்றும் வெறிபோல் முழுவெறிகொண் டாங்ஙனே           ...   60 <br/>
<br/>
தாவிக் குதிப்பதுவுந் தாளங்கள் போடுவதும் <br/>
''ஆவி யுருகுதடி, ஆஹா ஹா'' என்பதுவும், <br/>
கண்ணைச் சிமிட்டுவதும், காலாலுங் கையாலும் <br/>
மண்ணைப் பிறாண்டியெங்கும் வாரியிறைப்பதுவும் <br/>
''ஆசைக் குயிலே! அரும் பொருளே! தெய்வதமே!           ...   65 <br/>
<br/>
பேச முடியாப் பெருங்காதல் கொண்டுவிட்டேன், <br/>
காதலில்லை யானாற் கணத்திலே சாதலென்றாய்; <br/>
காதலினாற் சாகுங் கதியினிலே தன்னை வைத்தாய், <br/>
எப்பொழுதும் நின்னை இனிப்பிரிவ தாற்றுகிலேன், <br/>
இப்போதே நின்னை முத்தமிட்டுக் களியுறுவேன்''           ...   70 <br/>
<br/>
என்றுபல பேசுவதும் என்னுயிரைப் புண்செயவே, <br/>
கொன்றுவிட எண்ணிக் குரங்கின்மேல் வீசினேன் <br/>
கைவாளை யாங்கே! கனவோ? நனவுகொலோ? <br/>
தெய்வ வலியோ? சிறு குரங்கென் வாளுக்குத் <br/>
தப்பி முகஞ்சுளித்துத் தாவி யொளித்திடவும்,           ...   75 <br/>
<br/>
ஒப்பிலா மாயத் தொருகுயிலுந் தான்மறைய, <br/>
சோலைப் பறவை தொகைதொகையாத் தாமொலிக்க, <br/>
மேலைச் செயலறியா வெள்ளறிவிற் பேதையேன் <br/>
தட்டுத் தடுமாறிச் சார்பனைத்துந் தேடியுமே, <br/>
குட்டிப் பிசாசக் குயிலையெங்கும் காணவில்லை.           ...   80 <br/>
<br/>
-----------------<br/>
<b>6. இருளும் ஒளியும்<br/></b>
<br/>
வான நடுவிலே மாட்சியுற ஞாயிறுதான் <br/>
மோனவொளி சூழ்ந்திடவும் மொய்ம்பிற் கொலுவிருந்தான், <br/>
மெய்யெல்லாஞ் சோர்வு விழியில் மயக்கமுற, <br/>
உய்யும் வழியுணரா துள்ளம் பதைபதைக்க, <br/>
நாணுந் துயரும் நலிவுறுத்த நான்மீண்டு           ...   5 <br/>
<br/>
பேணும்மனை வந்தேன்; பிரக்கினைபோய் வீழ்ந்துவிட்டேன், <br/>
மாலையிலே மூர்ச்சைநிலை மாறித் தெளிவடைந்தேன்; <br/>
நாலுபுறமுமெனை நண்பர் வந்து சூழ்ந்துநின்றார். <br/>
''ஏனடா மூர்ச்சையுற்றாய்? எங்கு சென்றாய்? ஏது செய்தாய்? <br/>
வானம் வெளிறுமுன்னே வைகறையி லேதனித்துச்            ...   10 <br/>
<br/>
சென்றனை என்கின்றாரச் செய்தி என்னே? ஊணின்றி <br/>
நின்றதென்னே?'' என்று நெரித்துவிட்டார் கேள்விகளை, <br/>
இன்னார்க் கிதுசொல்வ தென்று தெரியாமல், <br/>
''என்னாற் பலவுரைத்தல் இப்பொழுது கூடாதாம். <br/>
நாளை வருவீரேல் நடந்ததெலாஞ் சொல்வேன் இவ்            ...   15 <br/>
<br/>
வேளை எனைத்தனியே விட்டகல்வீர்'' என்றுரைத்தேன். <br/>
நண்பரெல்லாஞ் சென்றுவிட்டார்; நைந்துநின்ற தாயார்தாம் <br/>
உண்பதற்குப் பண்டம் உதவிநல்ல பால்கொணர்ந்தார், <br/>
சற்று விடாய்தீர்ந்து தனியே படுத்திருந்தேன்; <br/>
முற்றும் மறந்து முமுத்துயிலில் ஆழ்ந்து விட்டேன்.            ...   20 <br/>
<br/>
பண்டு நடந்ததனைப் பாடுகின்ற இப்பொழுதும், <br/>
மண்டு துயரரெனது மார்பை யெலாங் கவ்வுவதே! <br/>
ஓடித் தவறி உடையனவாம் சொற்களெலாம், <br/>
கூடி மதியிற் குவிந்திடுமாம் செய்தியெலாம், <br/>
நாசக் கதையை நடுவே நிறுத்திவிட்டுப்            ...   25 <br/>
<br/>
பேசு மிடைப் பொருளின் பின்னே மதிபோக்கிக் <br/>
கற்பனையும் வர்ணனையுங் காட்டிக் கதைவளர்க்கும் <br/>
விற்பனர்தஞ் செய்கை விதமுந் தெரிகிலன்யான், <br/>
மேலைக் கதையுரைக்க வெள்கிக் குலையுமனம், <br/>
காரைக் கதிரழகின் கற்பனைகள் பாடுகிறேன்.            ...   30 <br/>
<br/>
தங்க முருக்கித் தழல் கறைத்துத் தேனாக்கி <br/>
எங்கும் பரப்பியதோர் இங்கிதமோ? வான்வெளியைச் <br/>
சோதி கவர்ந்து சுடர்மயமாம் விந்தையினை <br/>
ஓதிப் புகழ்வார் உவமையொன்று காண்பாரோ? <br/>
கண்ணையினி தென்றுரைப்பார்; கண்ணுக்குக் கண்ணாகி           ...   35 <br/>
<br/>
விண்ணை அளக்கும்மொளி மேம்படுமோர் இன்பமன்றோ? <br/>
மூலத் தனிப்பொருளை மோனத்தே சிந்தை செய்யும் <br/>
மேலவரும் அஃதோர் விரியுமொளி என்பாரேல் <br/>
நல்லொளிக்கு வேறுபொருள் ஞாலமிசை யொப் புளதோ? <br/>
புல்லை நகையுறுத்திப் பூவை வியப்பாக்கி           ...   40 <br/>
<br/>
மண்ணைத் தெளிவாக்கி, நீரில் மலர்ச்சி தந்து <br/>
விண்ணை வெளியாக்கி விந்தைசெயுஞ் சோதியினைக் <br/>
காலைப் பொழுதினிலே கண்விழித்து நான்தொழுதேன். <br/>
நாலு புறத்துமுயிர் நாதங்க ளோங்கிடவும், <br/>
இன்பக் களியில் இயங்கும் புவிகண்டேன்.            ...   45 <br/>
துன்பக் கதையின் தொடருரைப்பேன், கேளீரோ! <br/>
<br/>
--------------<br/>
<b>7. குயிலும் மாடும்<br/></b>
<br/>
காலைத் துயிலெழுந்து, காலிரண்டு முன்போலே <br/>
சோலைக் கிழுத்திட, நான் சொந்தவுணர் வில்லாமே <br/>
சோலையினில் வந்துநின்று, சுற்றுமுற்றுந் தேடினேன். <br/>
கோலப் பறவைகளின் கூட்டமெலாங் காணவில்லை. <br/>
மூலையிலோர் மாமரத்தின் மோட்டுக் கிளியினிலே            ...   5 <br/>
<br/>
நீலக் குயிலிருந்து நீண்ட கதை சொல்லுவதும், <br/>
கீழே யிருந்தோர் கிழக்காளை மாடதனை <br/>
ஆழ மதியுடனே ஆவலுறக் கேட்பதுவும், <br/>
கண்டேன், வெகுண்டேன், கலக்கமுற்றேன்; நெஞ்சிலனல் <br/>
கொண்டேன், குமைந்தேன், குமுறினேன், மெய்வெயர்த்தேன்;            ...   10 <br/>
<br/>
கொல்லவாள் வீசல் குறித்தேன். இப் பொய்ப்பறவை <br/>
சொல்லுமொழி கேட்டதன்பின் 'கொல்லுதலே சூழ்ச்சி' யென <br/>
முன்போல் மறைந்துநின்றேன்; மோகப் பழங்கதையைப் <br/>
பொன்போற் குரலும் புதுமின்போல் வார்த்தைகளும் <br/>
கொண்டு, குயிலாங்கே கூறுவதாம். 'நந்தியே!           ...   15 <br/>
<br/>
பெண்டிர் மனத்தைப் பிடித்திழுக்கும் காந்தமே! <br/>
காமனே! மாடாகக் காட்சிதரும் மூர்த்தியே! <br/>
பூமியிலே மாடுபோற் பொற்புடைய சாதியுண்டோ ? <br/>
மானுடருந் தம்முள் வலிமிகுந்த மைந்தர் தமை <br/>
மேனுயுறுங் காளையென்று மேம்பா டுறப்புகழ்வார்.            ...   20 <br/>
<br/>
காளையர்தம் முள்ளே கனமிகுந்தீர் ஆரியரே! <br/>
நீள முகமும், நிமிர்ந்திருக்கும் கொம்புகளும், <br/>
பஞ்சுப் பொதிபோல் படர்ந்த திருவடிவும், <br/>
மிஞ்சுப் புறச்சுமையும், வீரத் திருவாலும், <br/>
வானத் திடிபோல 'மா'வென் றுறுமுவதும்,            ...   25 <br/>
<br/>
ஈனப் பறவை முதுகின்மிசை ஏறிவிட்டால் <br/>
வாலைக் குழைத்து வளைத்தடிக்கும் நேர்மையும், பல் <br/>
காலம்நான் கண்டு கடுமோக மெய்திவிட்டேன். <br/>
பார வடிவும் பயிலு முடல்வலியும் <br/>
தீர நடையும் சிறப்புமே இல்லாத            ...   30 <br/>
<br/>
சல்லித் துளிப்பறவைச் சாதியிலே நான் பிறந்தேன். <br/>
அல்லும் பகலுநிதம் அற்ப வயிற்றினுக்கே <br/>
காடெல்லாஞ் சுற்றிவந்து காற்றிலே எற்றுண்டு, <br/>
மூட மனிதர் முடைவயிற்றுக் கோருணவாம், <br/>
சின்னக் குயிலின் சிறுகுலத்தி லேதோன்றி            ...   35 <br/>
<br/>
என்னபயன் பெற்றேன்? என்னைப் போலோர் பாவியுண்டோ ? <br/>
சேற்றிலே தாமரையும் சீழுடைய மீன் வயிற்றில் <br/>
போற்றுமொளி, முத்தும் புறப்படுதல் கேட்டிலிரோ? <br/>
நீசப் பிறப்பொருவர் நெஞ்சிலே தோன்றிவரும் <br/>
ஆசை தடுக்கவல்ல தாகுமோ? காமனுக்கே            ...   40 <br/>
<br/>
சாதிப் பிறப்புத் தராதரங்கள் தோன்றிடுமோ? <br/>
வாதித்துப் பேச்சை வளர்த்தோர் பயனுமில்லை, <br/>
மூடமதியாலோ, முன்னைத் தவத்தாலோ, <br/>
ஆடவர்தம் முள்ளே அடியாளுமைத் தெரிந்தேன். <br/>
மானுடராம் பேய்கள் வயிற்றுக்குச் சோறிடவும்            ...   45 <br/>
<br/>
கூனர்தமை ஊர்களிலே கொண்டு விடுவதற்கும் <br/>
தெய்வமென நீருதவி செய்தபின்னர் மேனிவிடாய் <br/>
எய்தி யிருக்க மிடையினிலே, பாவியேன் <br/>
வந்துமது காதில் மதுரவிசை பாடுவேன்; <br/>
வந்து முதுகில் ஒதுங்கிப் படுத்திருப்பேன்,            ...   50 <br/>
<br/>
வாலிலடி பட்டு மனமகிழ்வேன், 'மா' வென்றே <br/>
ஒலிடுநும் பேரொலியோ டொன்றுபடக் கத்துவேன், <br/>
மேனியுளே உண்ணிகளை மேவாது கொன்றிடுவேன், <br/>
கானிடையே சுற்றிக் கழனியெலாம் மேய்ந்து, நீர் <br/>
மிக்கவுண வுண்டுவாய் மென்றசைதான் போடுகையில்            ...   55 <br/>
<br/>
பக்கத்திருந்து பலகதைகள் சொல்லிடுவேன், <br/>
காளை யெருதரே! காட்டிலுயர் வீரரே! <br/>
தாளைச் சரணடைந்தேன். தையலெனைக் காத்தருள்வீர். <br/>
காதலுற்று வாடுகின்றேன். காதலுற்ற செய்தியினை <br/>
மாத ருரைத்தல் வழக்கமில்லை என்றறிவேன்.            ...   60 <br/>
<br/>
ஆனாலும் என்போல் அபூர்வமாங் காதல் கொண்டால், <br/>
தானா வுரைத்தலின்றிச் சாரும் வழியுளதோ? <br/>
ஒத்த குலத்தவர்பால் உண்டாகும் வெட்கமெலாம், <br/>
இத்தரையில் மேலோர்முன் ஏழையர்க்கு நாணமுண்டோ ? <br/>
தேவர் முன்னே அன்புரைக்க சிந்தை வெட்கங் கொள்வ துண்டோ ?          ...   65 <br/>
<br/>
காவலர்க்குத் தங்குறைகள் காட்டாரோ கீழடியார்?<br/>
ஆசைதான் வெட்கம் அறியுமோ?'' என்றுபல <br/>
நேசவுரை கூறி நெடிதுயிர்த்துப் பொய்க்குயிலி <br/>
பண்டுபோ லேதனது பாழடைந்த பொய்ப்பாட்டை <br/>
எண்டிசையும் இன்பக் களியேறப் பாடியதே;            ...   70 <br/>
<br/>
<dd>   காதல், காதல், காதல்; <br/>
<dd>  காதல் போயிற் காதல் போயிற், <br/>
<dd>   சாதல், சாதல், சாதல் <br/>
<dd> <dd>      முதலியன (குயிலின் பாட்டு) <br/>
<br/>
பாட்டு முடியும்வரை பாரறியேன், விண்ணறியேன்; <br/>
கோட்டுப் பெருமரங்கள் கூடிநின்ற காவறியேன்! <br/>
தன்னை யறியேன்; தனைப்போல் எருதறியேன்; <br/>
பொன்னை நிகர்த்தகுரல் பொங்கிவரும் இன்பமொன்றே <br/>
கண்டேன், படைப்புக் கடவுளே! நான் முகனே!         ...   75 <br/>
<br/>
பண்டே யுலகு படைத்தனைநீ என்கின்றார். <br/>
நீரைப் படைத்து நிலத்தைத் திரட்டி வைத்தாய் <br/>
நீரைப் பழைய நெருப்பிற் குளிர்வித்தாய். <br/>
காற்றைமுன்னே ஊதினாய் காணரிய வானவெளி <br/>
தோற்றுவித்தாய், நின்றன், தொழில்வலிமை யாரறிவார்?            ...   80 <br/>
<br/>
உள்ளந்தான் கவ்வ ஒருசிறிதுங் கூடாத <br/>
கொள்ளைப் பெரியவுருக் கொண்ட பலகோடி <br/>
வட்ட வுருளைகள் போல் வானத்தில் அண்டங்கள் <br/>
எட்ட நிரப்பியவை எப்போதும் ஓட்டுகின்றாய்; <br/>
எல்லா மசைவில் இருப்பதற்கே சக்திகளைப்            ...   85 <br/>
<br/>
பொல்லாப் பிரமா, புகுத்திவிட்டாய் அம்மாவோ! <br/>
காலம் படைத்தாய் கடப்பதிலாத் திக்கமைத்தாய்; <br/>
ஞாலம் பலவினிலும் நாடோ றுந் தாம்பிறந்து <br/>
தோன்றி மறையும் தொடர்பாப் பல அனந்தம்! <br/>
சான்ற உயிர்கள் சமைத்துவிட்டாய், நான்முகனே!            ...   90 <br/>
<br/>
சால மிகப்பெரிய சாதனைகாண் இஃதெல்லாம்! <br/>
தாலமிசை நின்றன் சமர்த்துரைக்க வல்லார் யார்? <br/>
ஆனாலும் நின்றன் அதிசயங்கள் யாவினுமே <br/>
கானா முதம்படைத்த காட்சிமிக விந்தையடா! <br/>
காட்டுநெடு வானம், கடலெல்லாம் விந்தையெனில்,            ...   95 <br/>
<br/>
பாட்டினைப்போல் ஆச்சரியம் பாரின்மிசை இல்லையடா! <br/>
பூதங்க ளொத்துப் புதுமைதரல் விந்தையெனில் <br/>
நாதங்கள் நேரும் நயத்தினுக்கு நேராமோ? <br/>
ஆசைதருங் கோடி அதிசயங்கள் கண்டதிலே, <br/>
ஓசைதரும் இன்பம் உவமையிலா இன்பமன்றோ!            ...   100 <br/>
<br/>
செத்தைக் குயில்புரிந்த தெய்விகத்தீம் பாட்டெனுமோர் <br/>
வித்தை முடிந்தவுடன், மீட்டுமறி வெய்திநான் <br/>
கையினில் வாயெடுத்துக் காளையின் மேல் வீசினேன். <br/>
மெய்யிற் படுமுன் விரைந்துததுதான் ஓடிவிட, <br/>
வன்னக் குயில்மறைய மற்றைப் பறவையெலாம்           ...   105 <br/>
<br/>
முன்னைப்போற் கொம்பு முனைகளிலே வந்தொலிக்க, <br/>
நாணமில்லாக் காதல்கொண்ட நானுஞ் சிறுகுயிலை <br/>
வீணிலே தேடியபின், வீடுவந்து சேர்ந்துவிட்டேன். <br/>
*  *  *<br/>
எண்ணியெண்ணிப் பார்த்தேன் எதுவும் விளங்கவில்லை. <br/>
கண்ணிலே நீர்ததும்பக் கானக் குயிலெனக்கே            ...   110 <br/>
<br/>
காதற் கதையுரைத்து நெஞ்சங் கதைத்ததையும், <br/>
பேதைநா னங்கு பெரியமயல் கொண்டதையும், <br/>
இன்பக் கதையின் இடையே தடையாகப் <br/>
புன்பறவை யெல்லாம் புகுந்த வியப்பினையும் <br/>
ஒன்றைப் பொருள்செய்யா உள்ளத்தைக் காமவனல்            ...   115 <br/>
<br/>
தின்றெனது சித்தம் திகைப்புறவே செய்ததையும், <br/>
சொற்றைக் குரங்கும் தொழுமாடும் வந்தெனக்கு <br/>
முற்றும் வயிரிகளா மூண்ட கொடுமையையும், <br/>
இத்தனைகோ லத்தினுக்கு யான்வேட்கை தீராமல், <br/>
பித்தம் பிடித்த பெரிய கொடுமையையும்                    ...        120<br/>
எண்ணியெண்ணிப் பார்த்தேன். எதுவும் விளங்கவில்லை; <br/>
கண்ணிரண்டும் மூடக் கடுந்துயிலில் ஆழ்ந்துவிட்டேன். <br/>
<br/>
---------------------<br/>
<b>8. நான்காம் நாள்<br/></b>
<br/>
நான் காம்நாள் என்னை நயவஞ் சனைபுரிந்து <br/>
வான்காதல் காட்டி மயக்கிச் சதிசெய்த <br/>
பொய்ம்மைக் குயிலென்னைப் போந்திடவே கூறியநாள் <br/>
மெய்ம்மை யறிவிழந்தேன். வீட்டிலே மாடமிசை <br/>
சித்தத் திகைப்புற்றோர் செய்கை யறியாமல்,                   ...        5 <br/>
<br/>
எத்துக் குயிலென்னை எய்துவித்த தாழ்ச் சியெலாம் <br/>
மீட்டும் நினைத்தங்கு வீற்றிருக்கும் போழ்தினிலே, <br/>
காட்டுத் திசையினிலென் கண்ணிரண்டும் நாடியவால், <br/>
வானத்தே ஆங்கோர் கரும்பறவை வந்திடவும் <br/>
யானதனைக் கண்டே, 'இது நமது பொய்க்குயிலோ?'                    ...        10 <br/>
<br/>
என்று திகைத்தேன்; 'இருந்தொலைக்கே நின்றதனால் <br/>
நன்று வடிவம் துலங்கவில்லை; நாடுமனம் <br/>
ஆங்கதனை விட்டுப் பிரிவதற்கு மாக வில்லை. <br/>
ஓங்குந் திகைப்பில் உயர்மாடம் விட்டுநான் <br/>
வீதியிலே வந்துநின்றேன். மேற்றிசையில் அவ்வுருவம்                    ...        15 <br/>
<br/>
சோதிக் கடலிலே தோன்றுகரும் புள்ளியெனக் <br/>
காணுதலும், சற்றே கடுகி யருகே போய், <br/>
'நாணமிலாப் பொய்க்குயிலோ', என்பதனை நன்கறிவோம் <br/>
என்ற கருத்துடனே யான்விரைந்து சென்றிடுங்கால், <br/>
நின்ற பறவையுந்தான் நேராகப் போயினதால்.                    ...        20 <br/>
<br/>
யான் நின்றால் தான்நிற்கும் சென்றால் தான்செல்லும்; <br/>
மேனிநன்கு தோன்ற அருகினிலே மேவாது <br/>
வானி லதுதான் வழிகாட்டிச் சென்றிடவும் <br/>
யான்நிலத்தே சென்றேன் இறுதியில் முன்புநாம் <br/>
கூறியுள்ள மாஞ்சோலை தன்னைக் குறுகியந்த                   ...        25 <br/>
<br/>
ஊரிலாப் புள்ளுமத னுள்ளே மறைந்ததுவால், <br/>
மாஞ்சோலைக் குள்ளே மதியிலிநான் சென்றாங்கே <br/>
ஆஞ்சோதி வெள்ளம் அலையுமொரு கொம்பரின்மேல் <br/>
சின்னக் கருங்கயிலி செவ்வனே வீற்றிருந்து, <br/>
பொன்னங்குழலின் புதிய ஒளிதனிலே                   ...        30 <br/>
<br/>
பண்டைப் பொய்க்காதற் பழம்பாட்டைத் தாம்பாடிக் <br/>
கொண்டிருத்தல் கண்டேன், குமைந்தேன்; எதிரேபோய், <br/>
'' நீசக் குயிலே, நிலையறியாப் பொய்ம்மையே, <br/>
ஆசைக் குரங்கினையும் அன்பார் எருதினையும் <br/>
எண்ணிநீ பாடும் இழிந்த புலைப்பாட்டை                    ...        35 <br/>
<br/>
நண்ணியிங்கு கேட்க நடத்திவந்தாய் போலுமெனை'' <br/>
என்று சினம்பெருகி ஏதேதோ சொல்லுரைத்தேன். <br/>
கொன்றுவிட நெஞ்சிற் குறித்தேன்; மறுபடியும் <br/>
நெஞ்ச மிளகி நிறுத்திவிட்டேன். ஈங்கிதற்குள், <br/>
வஞ்சக் குயிலி மனத்தை இரும்பாக்கிக்                    ...        40 <br/>
<br/>
கண்ணிலே பொய்ந்நீர் கடகடவெனத் தானூற்றப் <br/>
பண்ணிசைபோ லின்குரலாற் பரவியது கூறிடுமால்; <br/>
'ஐயனே, என்னுயிரின் ஆசையே! ஏழையெனை <br/>
வையமிசை வைக்கத் திருவுளமோ? மற்றெனையே <br/>
கொன்றுவிடச் சித்தமோ? கூறீர், ஒருமொழியில்!                    ...        45 <br/>
<br/>
அன்றிற் சிறுபறவை ஆண்பிரிய வாழாது, <br/>
ஞாயிறுதான் வெம்மைசெயில், நாண்மலக்கு வாழ்வுளதோ?<br/>
தாயிருந்து கொன்றால் சரண்மதலைக் கொன்றுளதோ? <br/>
தேவர் சினந்துவிட்டால், சிற்றுயிர்கள் என்னாகும்? <br/>
ஆவற் பொருளே! அரசே! என் ஆரியரே!                   ...        50 <br/>
<br/>
சிந்தையில் நீர் என்மேற் சினங்கொண்டால் மாய்ந்திடுவேன் <br/>
வெந்தழலில் வீழ்வேன், விலங்குகளின் வாய்ப்படுவேன். <br/>
குற்றம்நீர் என்மேற்கொணர்ந்ததனை யானறிவேன். <br/>
குற்றநுமைக் கூறுகிலேன்; குற்றமிலேன் யானம்ம! <br/>
புன்மைக் குரங்கைப் பொதிமாட்டை நான்கண்டு                   ...        55 <br/>
<br/>
மென்மையுறக் காதல் விளையாடி னேன்என்றீர்; <br/>
என்சொல்கேன்! எங்ஙனுய்வேன்! ஏதுசெய்கேன், ஐயனே! <br/>
நின்சொல் மறக்க நெறியில்லை; ஆயிடினும் <br/>
என்மேல் பிழையில்லை; யாரிதனை நம்பிடுவார்? <br/>
நின்மேல் சுமைமுழுதும் நேராகப் போட்டுவிட்டேன்.                    ...        60 <br/>
<br/>
வெவ்விதியே! நீ என்னை மேம்பாடுறச் செய்து <br/>
செவ்விதினிங் கென்னை என்றன் வேந்தனொடு சேர்த்திடினும் <br/>
அல்லாதென் வார்த்தை அவர்சிறிதும் நம்பாமே <br/>
புல்லாக எண்ணிப் புறக்கணித்துப் போய்விட, நான் <br/>
அக்கணத்தே தீயில் அழிந்துவிழ நேரிடினும்,                    ...        65 <br/>
எக்கதிக்கும் ஆளாவேன்; என்செய்கேன்? வெவ்விதியே! <br/>
<br/>
---------------<br/>
<b>9. குயில் தனது பூர்வ ஜன்மக் கதையுரைத்தல்<br/></b>
<br/>
''தேவனே! என்னருமைச் செல்வமே? என்னுயிரே! <br/>
போவதன் முன்னொன்று புகல்வதனைக் கேட்டருள் வீர்! <br/>
முன்னம்ஒருநாள் முடிநீள் பொதியமலை <br/>
தன்னருகே நானும் தனியேயோர் சோலைதனில் <br/>
தாங்கிளையி லேதோ மனதிலெண்ணி வீற்றிருந்தேன்.                    ...        5 <br/>
<br/>
ஆங்குவந்தார் ஓர் முனிவர். ஆரோ பெரியரென்று <br/>
பாதத்தில் வீழ்ந்து பரவினேன்; ஐயரெனை <br/>
ஆதரித்து வாழ்த்தி அருளினார். மற்றதன்பின், <br/>
'வேத முனிவரே, மேதினியில் கீழ்ப்பறவைக் <br/>
சாதியிலே நான் பிறந்தேன், சாதிக் குயில்களைப்போல்                   ...        10 <br/>
<br/>
இல்லாமல், என்றன் இயற்கை பிரிவாகி, <br/>
எல்லாம் மொழியும் எனக்கு விளங்குவதேன்? <br/>
மானுடர்போல் சித்தநிலை வாயித்திருக்குஞ் செய்தியேன்? <br/>
யானுணரச் சொல்வீர்' என வணங்கிக் கேட்கையிலே, <br/>
கூறுகின்றாய் ஐயர்: 'குயிலே! கேள், முற்பிறப்பில்                    ...        15 <br/>
<br/>
வீறுடைய வெந்தொழிலார் வேடர் குலத்தலைவன் <br/>
வீர முருகனென்னும் வேடன் மகளாகச் <br/>
சேர வளநாட்டில் தென்புறத்தே ஓர்மலையில் <br/>
வந்து பிறந்து வள்ர்ந்தாய் நீ, நல்லிளமை <br/>
முந்து மழகினிலே மூன்றுதமிழ் நாட்டில்                    ...        20 <br/>
<br/>
யாரும் நினக்கோர் இணையில்லை என்றிடவே <br/>
சீருயர நின்றாய்; செழுங்கான வேடரிலுன் <br/>
மாமன் மகனொருவன் மாடனெனும் பேர்கொண்டான், <br/>
காமன் கணைக்கிரையாய், நின்னழகைக் கண்டுருகி, <br/>
நின்னை மணக்க நெடுநாள் விரும்பி, அவன்                    ...        25 <br/>
<br/>
பொன்னை மலரைப் புதுத்தேனைக் கொண்டுனக்கு <br/>
நித்தம் கொடுத்து நினைவெல்லாம் நீயாகச் <br/>
சித்தம் வருந்துகையில், தேமொழியே, நீயவனை <br/>
மாலையிட வாக்களித்தாய்; மையலினா லில்லை; அவன் <br/>
சால வருந்தல் சகிக்காமல் சொல்லிவிட்டாய்.                   ...        30 <br/>
<br/>
ஆயிழையே, நின்றன் அழகின் பெருங்கீர்த்தி <br/>
தேயமெங்குந் தான்பரவத் தேனமலையின் சார்பினிலோர் <br/>
வேடர்கோன், செல்வமும் நல் வீரமுமே தானுடையான், <br/>
நாடனைத்தும் அஞ்சி நடுங்குஞ் செயலுடையான், <br/>
மொட்டைப் புலியனுந்தன் முத்த மகனான                     ...        35 <br/>
<br/>
நெட்டைக் குரங்கனுக்கு நேரான பெண்வேண்டி, <br/>
நின்னை மணம் புரிய நிச்சயித்து, நின்னப்பன் <br/>
தன்னை யணுகி, ''நின்னேர் தையலையென் பிள்ளைக்குக் <br/>
கண்ணாலஞ் செய்யும் கருத்துடையேன்'' என்றிடலும், <br/>
எண்ணாப் பெருமகிழ்ச்சி எய்தியே, நின்தந்தை                    ...        40 <br/>
<br/>
ஆங்கே உடம்பட்டான்; ஆறிரண்டு நாட்களிலே <br/>
பாங்கா மணம்புரியத் தாமுறுதி பண்ணிவிட்டார், <br/>
பன்னிரண்டு நாட்களிலே பாவையுனைத் தேன்மலையில் <br/>
அன்னியன்கொண் டேகிடுவான் என்னும் அதுகேட்டு, <br/>
மாடன் மனம்புகைந்து மற்றைநாள் உன்னை வந்து                    ...        .45 <br/>
<br/>
நாடிச் சினத்துடனே நானா மொழிகூற, <br/>
நீயும் அவனிடத்தே நீண்ட கருணையினால், <br/>
''காயுஞ் சினந்தவிர்ப்பாய் மாடா, கடுமையினால் <br/>
நெட்டைக் குரங்கனுக்குப் பெண்டாக நேர்ந்தாலும், <br/>
கட்டுப் படிஅவர்தங் காவலிற்போய் வாழ்ந்தாலும்                    ...        50 <br/>
<br/>
மாதமொரு மூன்றில் மருமம் சிலவெய்து <br/>
பேதம் விளைவித்துப் பின்னிங்கே வந்திடுவேன்; <br/>
தாலிதனை மீட்டுமவர் தங்களிடமே கொடுத்து <br/>
நாலிரண்டு மாதத்தே நாயகனா நின்றனையே <br/>
பெற்றிடுவேன்; நின்னிடத்தே பேச்சுத் தவறுவனோ?                    ...        55 <br/>
<br/>
மற்றிதனை நம்பிடுவாய் மாடப்பா'' என்றுரைத்தாய்; <br/>
காதலினா லில்லை, கருணையினால் இஃதுரைத்தாய், <br/>
(மாதரசாய், வேடன் மகளான முற்பிறப்பில், <br/>
சின்னக் குயிலியென்று செப்பிடுவார் நின்நாமம்) <br/>
பின்னர்ச் சிலதினங்கள் சென்றதன்பின் பெண்குயிலி,                    ...        60 <br/>
<br/>
நின்னொத்த தோழியரும் நீயுமொரு மாலையிலே <br/>
மின்னற் கொடிகள் விளையாடு தல்போலே <br/>
காட்டி னிடையே களித்தாடி நிற்கையிலே, <br/>
வேட்டைக் கெனவந்தான் வெல்வேந்தன் சேரமான் <br/>
தன்னருமை மைந்தன்; தனியே, துணைபிரிந்து,                    ...        65 <br/>
<br/>
மன்னவன்றன் மைந்தனொரு மானைத் தொடர்ந்துவரத் <br/>
தோழியரும் நீயும் தொகுத்துநின்றே ஆடுவதை <br/>
வாழியவன் கண்டுவிட்டான், மையல் கரைகடந்து <br/>
நின்னைத் தனக்காக நிச்சயித்தான்; மாது நீ <br/>
மன்னவனைக் கண்டவுடன் மாமோகங் கொண்டுவிட்டாய்.                    ...        70 <br/>
<br/>
நின்னையவன் நோக்கினான்; நீயவனை நோக்கி நின்றாய்; <br/>
அன்னதொரு நோக்கினிலே ஆவி கலந்துவிட்டீர். <br/>
தோழியரும் வேந்தன் சுடர்க்கோலந் தான்கண்டே <br/>
ஆழியரசன் அரும்புதல்வன் போலு மென்றே <br/>
அஞ்சி மறைத்து விட்டார். ஆங்கவனும் நின்னிடத்தே.                    ...        75 <br/>
<br/>
''வஞ்சித் தலைவன் மகன்யான்'' எனவுரைத்து, <br/>
''வேடர் தவமகளே! விந்தை யழகுடையாய்! <br/>
ஆடவனாத் தோன்றி யதன்பயனை இன்று பெற்றேன்; <br/>
கண்டதுமே நின்மிசைநான் காதல்கொண்டேன்'' என்றிசைக்க, <br/>
மண்டு பெருங்காதல் மனத்தடக்கி நீ மொழிவாய்;                    ...        80 <br/>
<br/>
''ஐயனே! உங்கள் அரமனையில் ஐந்நூறு <br/>
தையலருண் டாம்; அழகில் தன்னிகரில் லாதவராம்; <br/>
கல்வி தெரிந்தவராம்; கல்லுருகப் பாடுவராம்; <br/>
அன்னவரைச் சேர்ந்தே நீர் அன்புடனே வாழ்ந்திருப்பீர், <br/>
மன்னவரே வேண்டேன், மலைக்குறவர் தம்மகள்யான்;                    ...        85 <br/>
<br/>
கொல்லு மடற்சிங்கம் குழிமுயலை வேட்பதுண்டோ ? <br/>
வெல்லுதிறல்மாவேந்தர் வேடருள்ளோ பெண்ணெடுப்பார்? <br/>
பத்தினியா வாழ்வதல்லாம் பார்வேந்தர் தாமெனினும் <br/>
நத்தி விரைமகளா நாங்கள்குடி போவதில்லை, <br/>
பொன்னடியைப் போற்றுகின்றேன், போய் வருவீர் தோழியரும்                    ...        90 <br/>
<br/>
என்னைவிட்டுப் போயினரே, என்செய்கேன்?'' என்று நீ <br/>
நெஞ்சங் கலக்கமெய்தி நிற்கையிலே, வேந்தன் மகன் <br/>
மிஞ்சுநின்றன் காதல் விழிக்குறிப்பி னாலறிந்தே, <br/>
பக்கத்தில் வந்து பளிச்சென் றுனது கன்னஞ் <br/>
செக்கச் சிவக்க முத்தமிட்டான் சினங்காட்டி                    ...        95 <br/>
<br/>
நீ விலகிச் சென்றாய் - நெறியேது சாமியர்க்கே? - <br/>
தாவி நின்னைவந்து தழுவினான் மார்பிறுக. <br/>
''நின்னையன்றி ஓர் பெண் நிலத்திலுண்டோ  என்றனுக்கே? <br/>
பொன்னை, ஒளிர்மணியே. புத்தமுதே, இன்பமே, <br/>
நீயே மனையாட்டி, நீயே அரசாணி,                    ...        100 <br/>
<br/>
நீயே துணை எனக்கு. நீயே குலதெய்வம். <br/>
நின்னையன்றிப் பெண்ணை, நினைப்பேனொ; வீணிலே <br/>
என்னை நீ ஐயுறுதல் ஏதுக்காம்? இப்பொழுதே <br/>
நின்மனைக்குச் சென்றிடுவோம்; நின்வீட்டி லுள்ளோர்பால் <br/>
என்மனதைச் சொல்வேன். எனதுநிரை யுரைப்பேன்.                   ...        105 <br/>
<br/>
வேத நெறியில் விவாகமுனைச் செய்துகொள்வேன், <br/>
மாதரசே!'' என்று வலக் கைதட்டி வாக்களித்தான். <br/>
பூரிப்புக் கொண்டாய் புளகம்நீ எய்திவிட்டாய். <br/>
வாரிப் பெருந்திரைபோல் வந்த மகிழ்ச்சியிலே <br/>
நாணந் தவிர்த்தாய்; நனவே தவிர்ந்தவளாய்,                    ...        110 <br/>
<br/>
காணத் தெவிட்டாதோர் இன்பக் கனவிலே <br/>
சேர்ந்துவிட்டாய், மன்னன்றன் திண்டோ ளை நீயுவகை <br/>
ஆர்ந்து தழுவி அவனிதழில் தேன்பருகச் <br/>
சிந்தை கொண்டாய், வேந்தன் மகன், தேனில் விழும் வண்டினைப்போல் <br/>
விந்தையுறு காந்தமிசை வீழும் இரும்பினைப்போல்,                    ...        115 <br/>
<br/>
ஆவலுடன் நின்னை யறக்தழுவி, ஆங்குனது <br/>
கோவை யிதழ்பருகிக் கொண்டிருக்கும் வேளையிலே, - <br/>
சற்றுமுன்னே ஊரினின்று தான்வந் திறங்கியவன், <br/>
மற்றுநீ வீட்டைவிட்டு மாதருடன் காட்டினிலே <br/>
கூத்தினுக்குச் சென்றதனைக் கேட்டு குதூகலமாய்                    ...        120 <br/>
<br/>
ஆத்திரந்தான் மிஞ்சிநின்னை ஆங்கெய்திக் காணவந்தோன், <br/>
நெட்டைக் குரங்கன் நெருங்கிவந்து பார்த்து விட்டான். <br/>
''பட்டப் பகலிலே! பாவிமகள் செய்தியைப் பார்! <br/>
கண்ணாலங் கூடஇன்னுங் கட்டி முடியவில்லை <br/>
மண்ணாக்கி விட்டாள்! என்மானந்தொலைத்துவிட்டாள்.                   ...        125 <br/>
<br/>
'நிச்சய தாம்பூலம்' நிலையா நட ந்திருக்கப் <br/>
பிச்சைச் சிறுக்கி செய்த பேதகத்தைப் பார்த்தாயோ?'' <br/>
என்று மனதில் எழுகின்ற தீயுடனே <br/>
நின்று கலங்கினான் செட்டைக் குரங்கனங்கே <br/>
மாப்பிள்ளைதான் ஊருக்கு வந்ததையும், பெண்குயிலி,                    ...        130 <br/>
<br/>
தோப்பிலே தானுந்தன் தோழிகளு மாச்சென்று <br/>
பாடி விளையாடும் பண்புகேட் டேகுரங்கன் <br/>
ஓடி யிருப்பதோர் உண்மையையும் மாடனிடம் <br/>
யாரோ உரைத்துவிட்டார்: ஈரிரண்டு பாய்ச்சலிலே <br/>
நீரோடும் மேனி நெருப்போடுங் கண்ணுடனே                    ...        135 <br/>
<br/>
மாடனங்கு வந்துநின்றான். மற்றிதனைத் தேன்மலையின் <br/>
வேடர்கோன் மைந்தன் விழிகொண்டு பார்க்கவில்லை. <br/>
நெட்டைக் குரங்கனங்கு நீண்ட மரம்போல <br/>
எட்டிநிற்குஞ் செய்தி இவன்பார்க்க நேரமில்லை. <br/>
அன்னியனைப் பெண்குயிலி ஆர்ந்திருக்குஞ் செய்தியொன்று                   ...        140 <br/>
<br/>
தன்னையே இவ்விருவர் தாங்கண்டார், வேறறியார். <br/>
மாடனதைத் தான்கண்டான், மற்றவனும் அங்ஙனமே. <br/>
மாடன் வெறிகொண்டான், மற்றுவனும் அவ்வாறே. <br/>
காவலன்றன் மைந்தனுமக் கன்னிகையும் தானுமங்கு <br/>
தேவசுகங் கொண்டு விழியே திறக்கவில்லை.                    ...        145 <br/>
<br/>
ஆவிக் கலப்பின் அமுத சுகந்தனிலே <br/>
மேவியங்கு மூடி யிருந்த விழிநான்கு <br/>
ஆங்கவற்றைக் கண்டமையால் ஆவியிலே தீப்பற்றி <br/>
ஓங்கும் பொறிகள் உதிர்க்கும் விழிநான்கு. <br/>
மாடனுந்தன் வாளுருவி மன்னவனைக் கொன்றிடவே                    ...        150 <br/>
<br/>
ஓடிவந்தான்; நெட்டைக் குரங்கனும் வாளோங்கி வந்தான்; <br/>
வெட்டிரண்டு வீழ்ந்தனகாண் வேந்தன் முதுகினிலே. <br/>
சட்டெனவே மன்னவனும் தான்திரும்பி வாளுருவி <br/>
வீச்சிரண்டில் ஆங்கவரை வீழ்த்தினான்; வீழ்ந்தவர்தாம் <br/>
பேச்சிழந்தே அங்கு, பிணமாகக் கிடந்துவிட்டார்.                    ...        155 <br/>
<br/>
மன்னவனும் சோர்வெய்தி மண்மேல் விழுந்து விட்டான், <br/>
பின்னவனை நீயும் பெருந்துயர்கொண் டேமடியில் <br/>
வாரி யெடுத்துவைத்து வாய்புலம்பக் கண்ணிரண்டும் <br/>
மாரி பொழிய மனமிழந்து நிற்கையிலே <br/>
கண்ணை விழித்துனது காவலனும் கூறுகின்றான்;                    ...        160 <br/>
<br/>
''பெண்ணே, இனிநான் பிழைத்திடேன்; சில்கணத்தே <br/>
ஆவி துறப்பேன், அழுதோர் பயனில்லை. <br/>
சாவிலே துன்பமில்லை; தையலே, இன்னமும் நாம் <br/>
பூமியிலே தோன்றிடுவோம், பொன்னே, நினைக்கண்டு <br/>
காமுறுவேன்; நின்னைக் கலந்தினிது வாழ்ந்திடுவேன்;                    ...        165 <br/>
<br/>
இன்னும் பிறவியுண்டு; மாதரசே இன்பமுண்டு, <br/>
நின்னுடன் வாழ்வினினி நேரும் பிறப்பினிலே!'' <br/>
என்று சொல்லிக் கண்மூடி, இன்பமுறு புன்னகைதான் <br/>
நின்று முகத்தே நிலவுதர, மாண்டனன்காண். <br/>
மாடனிங்கு செய்ததோர் மாயத்தால் இப்பொழுது                    ...        170 <br/>
<br/>
பீடையுற புள்வடிவம் பேதையுனக் கெய்தியது. <br/>
வாழி நின்றனன் மன்னவனும் தொண்டை வளநாட்டில் <br/>
ஆழிக் கரையின் அருகேயோர் பட்டினத்தில் <br/>
மானிடனாத் தோன்றி வளருகின்றான். நின்னையொர <br/>
கானிடத்தே காண்பான். கனிந்துநீ பாடும்நல்ல                    ...        175 <br/>
<br/>
பாட்டினைத்தான் கேட்பான். பழவினையின் கட்டினால் <br/>
மீட்டு நின்மேற் காதல்கொள்வான், மென்குயிலே!'' என்றந்தத் <br/>
தென் பொதியை மாமுனிவர் செப்பினார். ''சாமீ, <br/>
குயிலுருவங் கொண்டேன் யான், கோமானோ மென்மை <br/>
பயிலு மனிதவுருப் பற்றிநின்றான், எம்முள்ளே                   ...        180 <br/>
<br/>
காதலிசைந் தாலுங் கடிமணந்தான் கூடாதாம். <br/>
சாதற் பொழுதிலே தார்வேந்தன் கூறியசொல் <br/>
பொய்யாய் முடியாயதோ?' என்றிசைத்தேன், புன்னகையில் <br/>
ஐயர் உரைப்பார்: 'அடி பேதாய்! இப்பிறவி <br/>
தன்னிலும் நீ விந்திகிரிச் சார்பினிலோர் வேடனுக்குக்                    ...        185 <br/>
<br/>
கன்னியெனத் தான் பிறந்தாய் கர்ம வசத்தினால், <br/>
மாடன் குரங்கன் இருவருமே வன்பேயாக் <br/>
காடுமலை சுற்றி வருகையிலே கண்டுகொண்டார் <br/>
நின்னையங்கே இப்பிறப்பில் நீயும் பழமைபோல் <br/>
மன்னனையே சேர்வையென்று தாஞ்சூழ்ந்து மற்றவரும்                    ...        190 <br/>
<br/>
நின்னைக் குயிலாக்கிநீ செல்லுந் திக்கிலெலாம் <br/>
நின்னுடனே சுற்றுகின்றார். நீயிதனைத் தேர்கிலையோ?'' <br/>
என்றார். ''விதியே: இறந்தவர்தாம் வாழ்வாரை <br/>
நின்று துயருறுத்தல் நீதியோ? பேய்களெனைப் <br/>
பேதைப் படுத்திப் பிறப்பை மறப்புறுத்தி                    ...        195 <br/>
<br/>
வாதைப் படுத்தி வருமாயில், யானெனது <br/>
காதலனைக் காணுங்கால், காய்சினத்தால் ஏதேனும் <br/>
தீதிழைத்தால் என்செய்வேன்? தேவரே, மற்றிதற் கோர் <br/>
மாற்றிலை யோ?'' என்று மறுகி நான் கேட்கையிலே, <br/>
தேற்றமுறு மாமுனிவர் செப்பு கின்றார்; - 'பெண்குயிலே!                    ...        200 <br/>
<br/>
தொண்டைவள நாட்டிலோர் சோலையிலே வேந்தன்மகன் <br/>
கண்டுனது பாட்டில் கருத்திளகிக் காதல்கொண்டு <br/>
நேசம் மிகுதியுற்று நிற்கையிலே, பேயிரண்டும் <br/>
மோசம் மிகுந்த முழுமாயச் செய்கைபல <br/>
செய்துபல பொய்த்தோற்றங் காட்டித் திறல் வேந்தன்.                    ...        205 <br/>
<br/>
ஐயமுறச் செய்துவிடும், ஆங்கவனும் நின்றனையே <br/>
வஞ்சகியென் றெண்ணி மதிமருண்டு நின்மீது <br/>
வெஞ்சினந்தான் எய்திநினை விட்டுவிட நிச்சயிப்பான். <br/>
பிந்தி விளைவதெல்லாம் பின்னே நீ கண்டு கொள்வாய். <br/>
சந்தி ஜபம் செய்யுஞ் சமயமாய்விட்ட' தென்றே                    ...        210 <br/>
<br/>
காற்றில் மறைந்து சென்றார் மாமுனிவர், காதலரே! <br/>
மாற்றி உரைக்கவில்லை. மாமுனிவர் சொன்னதெல்லாம் <br/>
அப்படியே சொல்லிவிட்டேன் ஐயா! திருவுளத்தில் <br/>
எப்படிநீர் கொள்வீரோ, யானறியேன், ஆரியரே! <br/>
காத லருள்புரிவீர், காதலில்லை யென்றிடிலோ                   ...        215 <br/>
<br/>
சாத லருளித் தமது கையால் கொன்றிடுவீர்!'' <br/>
என்று குயிலும் எனதுகையில் வீழ்ந்ததுகாண். <br/>
கொன்றுவிட மனந்தான் கொள்ளுமோ? பெண்ணென்றால் <br/>
பேயு மிரங்காதோ? பேய்கள் இரக்கமின்றி <br/>
மாயமிழைத் தாலதனை மானிடனுங் கொள்ளுவதோ?                    ...        220 <br/>
<br/>
காதலிலே ஐயம் கலந்தாலும் நிற்பதுண்டோ ? <br/>
மாதரன்பு கூறில் மனமிளகார் இங்குளரோ? <br/>
அன்புடனே யானும் அருங்குயிலைக் கைக்கொண்டு <br/>
முன்புவைத்து நோக்கிபின் மூண்டுவதும் இன்பவெறி <br/>
கொண்டதனை முத்தமிட்டேன். கோகிலத்தைக் காணவில்லை.                   ...        225 <br/>
<br/>
விண்டுரைக்க மாட்டாத விந்தையடா! விந்தையடா! <br/>
ஆசைக் கடலின் அமுதமடா! அற்புதத்தின் <br/>
தேசமடா! பெண்மைதான் தெய்விகமாம் காட்சியடா! <br/>
பெண்ணொருத்தி அங்குநின்றாள்; பேருவகை கொண்டு தான் <br/>
கண்ணெடுக்காதென்னைக் கணப்பொழுது நோக்கினாள்;                    ...        230 <br/>
<br/>
சற்றே தலைகுனிந்தாள், சாமீ! இவளழகை <br/>
எற்றே தமிழில் இசைத்திடுவேன்? கண்ணிரண்டும் <br/>
ஆளை விழுங்கும் அதிசயத்தைக் கூறுவனோ? <br/>
மீன விழியில் மிதந்த கவிதையெலாம் <br/>
சொல்லில் அகப்படுமோ? தூயசுடர் முத்தையொப்பாம் .                   ...        235 <br/>
<br/>
பல்லில் கனியிதழில் பாய்ந்த நிலவினை யான் <br/>
என்றும் மறத்தல் இயலுமோ? பாரின்மிசை <br/>
நின்றதொருமின் கொடிபோல் நேர்ந்தமனிப் பெண்ணரசின் <br/>
மேனி நலத்தினையும், வெட்டினையுங், கட்டினையும் <br/>
தேனி லினியாள் திருத்த நிலையினையும்.                    ...        240 <br/>
<br/>
மற்றவர்க்குச் சொல்ல வசமாமோ? ஓர் வார்த்தை <br/>
கற்றவர்க்குச் சொல்வேன் கவிதைக் கனிபிழிந்த <br/>
சாற்றினிலே, பண்கூத் தெனுமிவற்றின் சாரமெலாம் <br/>
ஏற்றி, அதனோடே இன்னமுதைத் தான்கலந்து, <br/>
காதல் வெயிலிலே காயவைத்த கட்டியினால்                    ...        245 <br/>
<br/>
மாதவளின் மேனி வகுத்தான் பிரமனென்பேன். <br/>
பெண்ணவளைக் கண்டு பெருங்களிகொண் டாங்ஙனே <br/>
நண்ணித் தழுவி நறுங்கள் ளிதழினையே <br/>
முத்தமிட்டு முத்தமிட்டு மோகப் பெருமயக்கில் <br/>
சித்தம் மயங்கிச் சிலபோழ் திருந்த பின்னே, .                   ...        250 <br/>
<br/>
பக்கத் திருந்தமணிப் பாவையுடன் சோலையெலாம் <br/>
ஒக்க மறைந்திடலும், ஓஹோ! எனக்கதறி <br/>
வீழ்ந்தேன். பிறகு விழிதிறந்து பார்க்கையிலே <br/>
சூழ்ந்திருக்கும் பண்டைச் சுவடி, எழுதுகோல், <br/>
பத்திரிகைக் கூட்டம், பழம்பாய் - வரிசையெல்லாம்                    ...        255 <br/>
<br/>
ஒத்திருக்க 'நாம் வீட்டில் உள்ளோம்' எனவுணர்ந்தேன். <br/>
சோலை, குயில், காதல், சொன்னகதை யத்தனையும், <br/>
மாலை யழகின் மயக்கத்தால் உள்ளத்தே <br/>
தோன்றியதோர் கற்கனையின் சூழ்ச்சியென்றே கண்டு கொண்டேன். <br/>
ஆன்ற தமிழ்ப் புலவீர், கற்பனையே யானாலும்,                    ...        260 <br/>
<br/>
வேதாந்த மாக விரித்துப் பொருளுரைக்க <br/>
யாதானுஞ் சற்றே இடமிருந்தாற் கூறீரோ? <br/>
----------------<br/>
<hr/>
This page was first put up on Feb. 2, 2000 <br/>
Please send your comments and corrections to the <a href="mailto:kalyan@geocities.com, kumar@vt.edu?subject=PM-Bharathiyar Songs -III">
Webmaster of this site</a><br/>
</dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></p></body></html>