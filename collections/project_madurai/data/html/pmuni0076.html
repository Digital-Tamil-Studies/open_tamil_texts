<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : Kumar Mallikarjunan-->
<html>
<head>
<meta content="text/html; charset=utf-8" http-equiv="Content-Type"/>
<meta content="Kumar Mallikarjunan" name="Author"/>
<title>
Siddar pAtalkaL Series I) (in tamil script, Unicode format)
</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/>
<a name="Top">
<center>
<h3>siththar pAtalkaL Series - I<br/>
(in tamil script, unicode/utf-8 format)</h3>
<h1>சித்தர் பாடல்கள் தொகுப்பு - I
</h1>
<hr noshade="" width="50%"/><br/>
</center>
<ul>
<li><a href="#s1">அழுகணிச் சித்தர் பாடல்கள்</a></li>
<li><a href="#s2">இராமதேவர் - பூஜாவிதி</a></li>
<li><a href="#s3">கடுவெளிச் சித்தர் - ஆனந்தக் களிப்பு</a></li>
<li><a href="#s4">குதம்பைச் சித்தர் பாடல்கள்</a></li>
<li><a href="#s5">சட்டைமுனி ஞானம்</a></li>
<li><a href="#s6">திருமூல நாயனார் ஞானம்</a></li>
<li><a href="#s7">திருவள்ளுவர் ஞானம்</a></li>
</ul>
<hr noshade="" size="4"/>
Etext Preparation (input) : Mr. S. Anbumani, Blacksburg, Virginia, U.S.A.<br/>
Etext Preparation (proof-reading) : Mr. S. Anbumani, Blacksburg, Virginia, U.S.A.<br/>
Etext Preparation (webpage) : Kumar Mallikarjunan<br/>
<br/>
This webpage presents the Etext in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape &gt;4.6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
<br/>
© Project Madurai 1999<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<hr noshade=""/>
<a name="s1">
<h2>அழுகணிச் சித்தர் பாடல்கள் </h2>
<br/>
<b>கலித்தாழிசை</b><br/>
<br/>
மூலப் பதியடியோ மூவிரண்டு வீடதிலே<br/>
கோலப் பதியடியோ குதர்க்கத் தெருநடுவே<br/>
பாலப் பதிதனிலே தணலாய் வளர்த்தகம்பம்<br/>
மேலப் பதிதனிலே என் கண்ணம்மா! <br/>
<dd>விளையாட்டைப் பாரேனோ! 1<br/>
<br/>
எண்சாண் உடம்படியோ ஏழிரண்டு வாயிலடி<br/>
பஞ்சாயக் காரர்ஐவர் பட்டணமுந் தானிரண்டு<br/>
அஞ்சாமற் பேசுகின்றாய் ஆக்கினைக்குத் தான்பயந்து<br/>
நெஞ்சார நில்லாமல் என் கண்ணம்மா! <br/>
<dd>நிலைகடந்து வாடுறண்டி! 2<br/>
<br/>
முத்து முகப்படியோ முச்சந்தி வீதியிலே<br/>
பத்தாம் இதழ்பரப்பிப் பஞ்சணையின் மேலிருத்தி<br/>
அத்தை யடக்கிநிலை ஆருமில்லா வேளையிலே<br/>
குத்து விளக்கேற்றி என் கண்ணம்மா! <br/>
<dd>கோலமிட்டுப் பாரேனோ! 3<br/>
<br/>
சம்பா அரிசியடி சாதம் சமைத்திருக்க!<br/>
உண்பாய் நீயென்று சொல்லி உழக்குழக்கு நெய்வார்த்து<br/>
முத்துப் போலன்னமிட்டு முப்பழமும் சர்க்கரையும்<br/>
தித்திக்குந் தேனாமிர்தம் என் கண்ணம்மா! <br/>
<dd>தின்றுகளைப் பாரேனோ! 4<br/>
<br/>
பைம்பொற் சிலம்பணிந்து பாடகக்கால் மேல்தூக்கிச்<br/>
செம்பொற் கலையுடுத்திச் சேல்விழிக்கு மையெழுதி<br/>
அம்பொற் பணிபூண் டறுகோண வீதியிலே<br/>
கம்பத்தின் மேலிருந்தே என் கண்ணம்மா!<br/>
<dd>கண்குளிரப் பாரேனோ!  5<br/>
<br/>
எட்டாப் புரவியடி யீராறு காலடியோ<br/>
விட்டாலும் பாரமடி வீதியிலே தான்மறித்துக்<br/>
கட்டக் கயிறெடுத்துக் கால்நாலும் சேர்த்திறுக்கி<br/>
அட்டாள தேசமெல்லாம் என் கண்ணம்மா!<br/>
<dd>ஆண்டிருந்தா லாகாதோ! 6<br/>
<br/>
கொல்லன் உலைபோலக் கொதிக்குதடி யென்வயிறு<br/>
நில்லென்று சொன்னால் நிலைநிறுத்தக் கூடுதில்லை<br/>
நில்லென்று சொல்லியல்லோ நிலைநிறுத்த வல்லார்க்குக்<br/>
கொல்லென்று வந்தநமன் என் கண்ணம்மா!<br/>
<dd>குடியோடிப் போகானோ! 7<br/>
<br/>
ஊற்றைச் சடலமடி உப்பிருந்த பாண்டமடி<br/>
மாற்றிப் பிறக்க மருந்தெனக்குக் கிட்டுதில்லை<br/>
மாற்றிப் பிறக்க மருந்தெனக்கு கிட்டுமென்றால்<br/>
ஊற்றைச் சடலம் விட்டேஎன் கண்ணம்மா!<br/>
<dd>உன்பாதஞ் சேரேனோ! 8<br/>
<br/>
வாழைப் பழந்தின்றால் வாய்நோகு மென்றுசொல்லித்<br/>
தாழைப் பழத்தின்று சாவெனக்கு வந்ததடி<br/>
தாழைப் பழத்தைவிட்டுச் சாகாமற் சாகவல்லோ<br/>
வாழைப் பழந்தின்றால் என் கண்ணம்மா!<br/>
<dd>வாழ்வெனக்கு வாராதோ! 9<br/>
<br/>
பையூரி லேயிருந்து பாழூரிலே பிறந்து<br/>
மெய்யூரில் போவதற்கு வேதாந்த வீடறியேன்,<br/>
மெய்யூரிற் போவதற்கு வேதாந்த வீடறிந்தால்<br/>
பையூரும் மெய்யூரும் என் கண்ணம்மா!<br/>
<dd>பாழாய் முடியாவோ! 10<br/>
<br/>
மாமன் மகளடியோ மச்சினியோ நானறியேன்<br/>
காமன் கணையெனக்குக் கனலாக வேகுதடி<br/>
மாமன் மகளாகி மச்சினியும் நீயானால்<br/>
காமன் கணைகளெல்லாம் என் கண்ணம்மா!<br/>
<dd>கண்விழிக்க வேகாவோ! 11<br/>
<br/>
அந்தரத்தை வில்லாக்கி ஐந்தெழுத்தை யம்பாக்கி<br/>
மந்திரத்தே ரேறியல்லோ மான்வேட்டை யாடுதற்குச்<br/>
சந்திரரும் சூரியரும் தாம்போந்த காவனத்தே<br/>
வந்துவிளை யாடியல்லோ என் கண்ணம்மா!<br/>
<dd>மனமகிழ்ந்து பார்ப்பதென்றோ! 12<br/>
<br/>
காட்டானை மேலேறிக் கடைத்தெருவே போகையிலே<br/>
நாட்டார் நமைமறித்து நகைபுரியப் பார்ப்பதென்றோ<br/>
நாட்டார் நமைமறித்து நகைபுரியப் பார்த்தாலும்<br/>
காட்டானை மேலேறி என் கண்ணம்மா!<br/>
<dd>கண்குளிரக் காண்பேனோ! 13<br/>
<br/>
உச்சிக்குக் கீழடியோ ஊசிமுனை வாசலுக்குள்<br/>
மச்சுக்கு மேலேறி வானுதிரம் தானேடுத்துக்<br/>
கச்சை வடம்புரியக் காயலூர்ப் பாதையிலே<br/>
வச்சு மறந்தல்லோ என் கண்ணம்மா!<br/>
<dd>வகைமோச மானேண்டி! 14<br/>
<br/>
மூக்கால் அரும்பெடுத்து மூவிரண்டாய்த் தான்தூக்கி<br/>
நாக்கால் வளைபரப்பி நாற்சதுர வீடுகட்டி<br/>
நாக்கால் வலைபரப்பி நாற்சதுர வீட்டினுள்ளே<br/>
மூக்காலைக் காணாமல் என் கண்ணம்மா<br/>
<dd>முழுதும் தவிக்கிறண்டி! 15<br/>
<br/>
காமமலர் தூவக் கருத்தெனக்கு வந்ததடி<br/>
பாமவலி தொலைக்கப் பாசவலி கிட்டுதில்லை<br/>
பாமவலி தொலைக்கப் பாசவலி நிற்குமென்றால்<br/>
காமமலர் மூன்றும் என் கண்ணம்மா!<br/>
<dd>கண்ணெதிரே நில்லாவோ! 16<br/>
<br/>
தங்காயம் தோன்றாமல் சாண்கலக் கொல்லைகட்டி<br/>
வெங்காய நாற்றுவிட்டு வெகுநாளாய்க் காத்திருந்தேன்<br/>
வெங்காயந் தின்னாமல் மேற்றொல்லைத் தின்றலவோ<br/>
தங்காயந் தோணாமல் என் கண்ணம்மா!<br/>
<dd>சாகிறண்டி சாகாமல்! 17<br/>
<br/>
பற்றற்ற நீரதிலே பாசி படர்ந்ததுபோல்<br/>
உற்றுற்றுப் பார்த்தாலும் உன்மயக்கம் தீரவில்லை<br/>
உற்றுற்றுப் பார்த்தாலும் உன்மயக்கந் தீர்ந்தக்கால்<br/>
பற்றற்ற நீராகும் என் கண்ணம்மா!<br/>
<dd>பாசியது வேறாமோ! 18<br/>
<br/>
கற்றாரும் மற்றாருந் தொண்ணூற்றோ டாறதிலே<br/>
உற்றாரும் பெற்றாரும் ஒன்றென்றே யானிருந்தேன்<br/>
உற்றாரும் பெற்றாரும் ஊரைவிட்டுப் போகையிலே<br/>
சுற்றாரு மில்லாமல் என் கண்ணம்மா!<br/>
<dd>துணையிழந்து நின்றதென்ன ? 19<br/>
<br/>
கண்ணுக்கு மூக்கடியோ காதோர மத்திமத்தில்<br/>
உண்ணாக்கு மேலேறி உன்புதுமை மெத்தவுண்டு<br/>
உண்ணாக்கு மேலேறி உன்புதுமை கண்டவர்க்கும்<br/>
கண்ணுக்கு மூக்கடியோ என் கண்ணம்மா!<br/>
<dd>காரணங்கள் மெத்தவுண்டே! 20<br/>
<br/>
சாயச் சரக்கெடுத்தே சாதிலிங்கம் தான்சேர்த்து<br/>
மாயப் பொடிகலந்து வாலுழுவை நெய்யூற்றிப்<br/>
பொட்டென்று பொட்டுமிட்டாள் புருவத்திடை நடுவே<br/>
இட்ட மருந்தாலே என் கண்ணம்மா!<br/>
<dd>இவ்வேட மானேண்டி! 21<br/>
<br/>
பாதாள மூலியடி பாடாணம் தான்சேர்த்து<br/>
வேதாளங் கூட்டியல்லோ வெண்டாரை நெய்யூற்றிச்<br/>
செந்தூர மையடியோ செகமெல்லாம் தான்மிரட்டித்<br/>
தந்த மருந்தாலே என் கண்ணம்மா!<br/>
<dd>தணலாக வேகுறண்டி! 22<br/>
<br/>
கள்ளர் பயமெனக்குக் கால்தூக்க வொட்டாமல்<br/>
பிள்ளை யழுதுநின்றால பெற்றவட்குப் பாரமடி<br/>
பிள்ளை யழுவாமல் பெற்றமனம் நோகாமல்<br/>
கள்ளர் பயமெனக்கே என் கண்ணம்மா!<br/>
<dd>கடுகளவு காணாதோ! 23<br/>
<br/>
பட்டணத்தை யாளுகின்ற பஞ்சவர்கள் ராசாக்கள்<br/>
விட்டுப் பிரியாமல் வீரியங்கள் தாம்பேசி<br/>
விட்டுப் பிரிந்தவரே வேறு படுங்காலம்<br/>
பட்டணமும் தான்பறிபோய் என் கண்ணம்மா<br/>
<dd>படைமன்னர் மாண்டதென்ன ?  24<br/>
<br/>
ஆகாப் புலையனடி அஞ்ஞானந் தான்பேசிச்<br/>
சாகாத் தலையறியேன் தன்னறிவு தானறியேன்<br/>
வேகாத காலறியேன் விதிமோச மானேனடி<br/>
நோகாமல் நொந்தல்லோ என் கண்ணம்மா!<br/>
<dd>நொடியில்மெழு கானேனடி!  25<br/>
<br/>
தாயைச் சதமென்றே தந்தையரை ஒப்பென்றே<br/>
மாயக் கலவிவந்து மதிமயக்க மானேனடி<br/>
மாயக் கலவிவிட்டு மதிமயக்கம் தீர்ந்தக்கால்<br/>
தாயுஞ் சதமாமோ என் கண்னம்மா<br/>
<dd>தந்தையரு மொப்பாமோ ? 26<br/>
<br/>
அஞ்சாத கள்ளனடி ஆருமற்ற பாவியடி<br/>
நெஞ்சாரப் போய்சொல்லும் நேயமில்லா நிட்டூரன்<br/>
கஞ்சா வெறியனடி கைசேத மாகுமுன்னே<br/>
அஞ்சாதே யென்றுசொல்லி என் கண்ணம்மா<br/>
<dd>ஆண்டிருந்தா லாகாதோ! 27<br/>
<br/>
உன்னை மறந்தல்லோ உளுத்த மரமானேன்<br/>
தன்னை மறந்தார்க்குத் தாய்தந்தை யில்லையடி<br/>
தன்னை மறக்காமற் றாயாரு முண்டானால்<br/>
உன்னை மறக்காமல் என் கண்னம்மா<br/>
<dd>ஒத்திருந்து வாழேனோ ? 28<br/>
<br/>
காயப் பதிதனிலே கந்தமூலம் வாங்கி<br/>
மாயப் பணிபூண்டு வாழுஞ் சரக்கெடுத்தே<br/>
ஆயத் துறைதனிலே ஆராய்ந்து பார்க்குமுன்னே<br/>
மாயச் சுருளோலை என் கண்ணம்மா<br/>
<dd>மடிமேல் விழுந்ததென்ன ? 29<br/>
<br/>
சித்திரத்தை குத்தியல்லோ சிலையை எழுதிவைத்து<br/>
உத்திரத்தைக் காட்டாமல் ஊரம்ப லமானேன்<br/>
உத்திரத்தைக் காட்டியல்லோ ஊரம்ப லமானால்<br/>
சித்திரமும் வேறாமோ என் கண்னம்மா!<br/>
<dd>சிலையுங் குலையாதோ!  30<br/>
<br/>
புல்ல ரிடத்திற்போய்ப் பொருள்தனக்குக் கையேந்திப்<br/>
பல்லை மிகக்காட்டிப் பரக்க விழிக்கிறண்டி<br/>
பல்லை மிகக்காட்டமல் பரக்க விழிக்காமல்<br/>
புல்லரிடம் போகமல் என் கண்ணம்மா<br/>
<dd>பொருளெனக்குத் தாராயோ ?  31<br/>
<br/>
வெட்டுண்ட சக்கரத்தால் வேண தனமளித்துக்<br/>
குட்டுண்டு நின்றேண்டி கோடிமனு முன்னாலே<br/>
குட்டுண்டு நில்லாமற் கோடிமனு முன்னாக<br/>
வெட்டுண்டு பிணிநீங்கி என் கண்ணம்மா<br/>
<dd>விழித்துவெளி காட்டாயோ! 32<br/>
<br/>
ஐங்கரனைத் தொண்ட னிட்டேன் - ஆத்தாடி<br/>
<dd>அருளடைய வேணுமென்று<br/>
தாங்காமல் வந்தொருவன் - ஆத்தாடி<br/>
<dd>தற்சொரூபங் காட்டி யென்னை  33<br/>
<br/>
கொள்ள பிறப்பறுக்க - ஆத்தாடி<br/>
<dd>கொண்டான் குருவாகி<br/>
கள்களப் புலனறுக்க - ஆத்தாடி<br/>
<dd>காரணமாய் வந்தாண்டி.  34<br/>
<br/>
ஆதாரம் ஆறினையும் - ஆத்தாடி<br/>
<dd>ஐம்பத்தோர் அக்கரமும்<br/>
சூதான கோட்டையெல்லாம் - ஆத்தாடி<br/>
<dd>சுட்டான் துரிசறவே. 35<br/>
<br/>
வாகாதி ஐவரையும் - ஆத்தாடி<br/>
<dd>மாண்டுவிழக் கண்டேண்டி<br/>
தத்துவங்க ளெல்லாம் - ஆத்தாடி<br/>
<dd>தலைகெட்டு வெந்ததடி. 36<br/>
<br/>
மஞ்சன நீராட்டி - ஆத்தாடி<br/>
<dd>மலர்பறித்துத் தூவாமல்<br/>
நெஞ்சு வெறும்பாழாய் - ஆத்தாடி<br/>
<dd>நின்றநிலை காணேண்டி. 37<br/>
<br/>
பாடிப் படித்து - ஆத்தாடி<br/>
<dd>பன்மலர்கள் சாத்தாமல்<br/>
ஓடித் திரியாமல் - ஆத்தாடி <br/>
<dd>உருக்கெட்டு விட்டேண்டி. 38<br/>
<br/>
மாணிக்கத்து உள்ளளிபோல் - ஆத்தாடி<br/>
<dd>மருவி யிருந்தாண்டி<br/>
பேணித் தொழுமடியார் - ஆத்தாடி<br/>
<dd>பேசாப் பெருமையன் காண்.  39<br/>
<br/>
புத்தி கலங்கியடி - ஆத்தாடி<br/>
<dd>போந்தேன் பொரிவழியே<br/>
பதித்தறியாமல்  - ஆத்தாடி<br/>
<dd>பாழியில் கவிழ்ந்தேனே. 40<br/>
<br/>
தோற்றம் மொடுக்கம் இல்லா - ஆத்தாடி<br/>
தொல் பொருளை அறியார்கள் . . .<br/>
<br/>
(முடிந்தது)<br/>
<br/>
<hr noshade="" size="4"/>
<a href="#top"><img alt=" * " border="0" height="22" src="http://www.tamil.net/icons/up.gif" width="20"/>Goto the top of this file</a>
<hr noshade="" size="4"/>
<a name="s2">
<h2>இராமதேவர் - பூஜாவிதி</h2>
<br/>
ஆதியென்ற மணிவிளக்கை அறி வேணும்<br/>
<dd>அகண்டபரி பூரணத்தைக் காண வேணும்<br/>
சோதியென்ற துய்யவெளி மார்க்க மெல்லாஞ்<br/>
<dd>சுகம்பெறவெ மனோன்மணி யென்னாத்தாள் தன்னை<br/>
நீதியென்ற பரஞ்சோதி ஆயி பாதம்<br/>
<dd>நிற்குணத்தி னின்றநிலை யாருங் காணார்<br/>
வேதியென்ற வேதாந்தத் துள்ளே நின்று<br/>
<dd>விளங்கவும் பூசையிது வீண் போகாதே.  1<br/>
<br/>
போகாமல் நின்ற தோரையா நீதான்<br/>
<dd>பூரணத்தி னானகலை ஐந்தும் பெற்றே<br/>
ஆகாம லானந்த வல்லி யாலே<br/>
<dd>அடிமுடியி னடுவாசி யாறுக் குள்ளே<br/>
வாகாமல் வாலையுடை மூலத் தாலே<br/>
<dd>வழிதோன்றும் மூன்றெழுத்தை யுரைக்க வேணும்<br/>
சாகாமல் சாகுமடா இந்த மூலஞ்<br/>
<dd>சசிவட்டம் நடுக்கோண முக்கோண மாமே. 2<br/>
<br/>
முக்கோண மூசுழிதற் கோண மாகி<br/>
<dd>முதலான மூலமணி வாலை தன்னில்<br/>
நாற்கோண நாலுவரை நயந்து காக்க<br/>
<dd>நாயகியாள் பரஞ்சோதி நாட்ட முற்றுத்<br/>
தீக்கோணத் திக்குதிசை யிருந்த மாயம்<br/>
<dd>தெரிந்திடவே யுரைத்திட்டேன் விவர மாக<br/>
தாக்கோண விட்டகுறை வந்த தென்றால்<br/>
<dd>தனியிருந்து பார்த்தவனே சித்த னாமே. 3<br/>
<br/>
சித்தான மூன்றெழுத்துச் செயலாஞ் சோதி<br/>
<dd>சீரியவை யுங்கிலியும் சவ்வு மாகி<br/>
முத்தான லட்சவுரு செபிக்கச் சித்தி<br/>
<dd>முற்றிடுமே யெதிரியென்ற பேய்கட் குந்தான்<br/>
வித்தான வித்தையடா முட்டும் பாரு<br/>
<dd>விரிவான முகக்கருவு மூன்று கேளு<br/>
சத்தான அதன்கருவும் சிலையில் வைத்துச்<br/>
<dd>சதுரான விதிவிவர மறியக் கேளே. 4<br/>
<br/>
கேளப்பா பலிகொடுத்துப் பூசை செய்து<br/>
<dd>கிருபையுள்ள வுருவேற்றித் திட்ட மாக<br/>
வாளப்பா சுடுகாட்டின் சாம்பல் தன்னில்<br/>
<dd>வளமாகப் புதைத்துவிடு நடுச் சாமத்தில்<br/>
ஆளப்பா அடியற்று மரண மாகி<br/>
<dd>ஆண்டிருந்த தவசுநிலை தான்கு லைந்து<br/>
காணப்பா கண்மணியே வீழ்வான் பாவி<br/>
<dd>கதைதெரியச் சொல்லுகிறேனின்னம் பாரே.  5<br/>
<br/>
இன்னமின்னங் கண்முன்சோ தனையு மாகும்<br/>
<dd>ஈடேற வேணுமென்றா லிதனிற் சூட்சம்<br/>
அன்னமின்னா அகிற்கட்டை தேவ தாரம்<br/>
<dd>அறிவுடைய முளைச்சீவிச் சிங்கை யோதி<br/>
வன்னமின்னார் பேர்சொல்லி நசியென் றேதான்<br/>
<dd>வலுவான நூற்றெட்டு வுருவம் போடு<br/>
சன்னமின்னா மரத்தடியி லிருந்து கொண்டு<br/>
<dd>சதிராக ஆணிகொண் டடித்தி டாயே.  6<br/>
<br/>
அடித்தமுளை பிடுங்கிவைத் திறுக்கிப் போடு<br/>
<dd>ஆனந்த வுருக்குலைந்து பட்டுப் போகும்<br/>
தொடுத்தமுதல் நாலாநாள் கண்டு தானுந்<br/>
<dd>தொகைமுடிந்து வாச்சுதடா விந்தப் போக்கு<br/>
விடுத்தபின்பு விடமேறிக் கருவிப் போகும்<br/>
<dd>விரிந்துரைத்தேன் பூட்டிதுவே வீண் போகாது<br/>
தடுத்துவிடு நகரத்தி லடித்துப் பாரு<br/>
<dd>தட்டழிந்து உயிர்புதலாய்ச் சேத மாமே.  7<br/>
<br/>
ஆமப்பா அடிதரிசிங் களத்தி லானால்<br/>
<dd>அதியங்காண் கண்டவர்க்கே யடைக்க லம்போம்<br/>
வீமப்பா வெளிதிறந்து சொன்னேன் பாரு<br/>
<dd>விளையாட்டே யில்லையடா இந்தப் போக்கு<br/>
சோமப்பா சுத்தியுடன் தலையும் மூழ்கிச்<br/>
<dd>சுருக்கெனவே தியானிப்பா யாத்தாள் மூலம்<br/>
தாமப்பா சத்தியமே சொன்னேன் பாரு<br/>
<dd>தவறாது ராமனுடை வாக்யந் தானே. 8<br/>
<br/>
தானென்ற மூலமுடன் சித்தி பண்ணு<br/>
<dd>தனதான நூற்றெட்டுக் குள்ளே சித்தி<br/>
ஆனென்ற அண்டர் பதியெட்டு மாடும்<br/>
<dd>அறுபத்து நால்மூலி யெல்லா மாடும்<br/>
கோனென்ற கோடு சித்துக் கணத்திலாடுங்<br/>
<dd>குணமாக ரேவதிநாட் செய்ய நன்று<br/>
வானென்ற அட்டமியிற் செய்ய நன்று<br/>
<dd>வளர்பிறையில் செய்தவனே யோகி யாமே. 9<br/>
<br/>
யோகியா யாவதற்கீ துனக்குச் சொன்னேன்<br/>
<dd>ஓகோகோ முன்னுரைத்த மூலத் தாலே<br/>
யோகிகளா யேகாந்த வல்லி யாட்கிங்<br/>
<dd>ஏட்டிலே யெழுதினதால் எல்லா மாச்சு<br/>
தாகிகளாயத் தாயுடைய கிருபை யாலே<br/>
<dd>தவமாகும் மவமாகும் சுபமுண்டாகும்<br/>
மோகிகளால் மூலபூசா விதிபத் தாலே<br/>
<dd>முத்திபெறச் சித்திவிளை பத்து முற்றே. 10<br/>
<br/>
(முடிந்தது)<br/>
<br/>
<hr noshade="" size="4"/>
<a href="#top"><img alt=" * " border="0" height="22" src="http://www.tamil.net/icons/up.gif" width="20"/>Goto the top of this file</a>
<hr noshade="" size="4"/>
<a name="s3">
<h2>கடுவெளிச் சித்தர் - ஆனந்தக் களிப்பு</h2>
<br/>
<b>பல்லவி</b><br/>
<br/>
பாபஞ்செய் யாதிரு மனமே - நாளைக்<br/>
கோபஞ்செய் தேயமன் கொண்டோடிப் போவான்<br/>
பாபஞ்செய் யாதிரு மனமே.<br/>
<br/>
<b>சரணங்கள்</b><br/>
<br/>
சாபம் கொடுத்திட லாமோ ? - விதி<br/>
<dd>தன்னை நம்மாலே தடுத்திடலாமோ ?<br/>
கோபந் தொடுத்திடலாமோ ? - இச்சை<br/>
<dd>கொள்ளக் கருத்தைக் கொடுத்திடலாமோ ?  1<br/>
<br/>
சொல்லருஞ் சூதுபொய் மோசம் - செய்தால்<br/>
<dd>சுற்றத்தை முற்றாய்த் துடைத்திடும் நாசம்<br/>
நல்லபத்த திவிசு வாசம் - எந்த<br/>
<dd>நாளும் மனிதர்க்கு நம்மையாய் நேசம். 2<br/>
<br/>
நீர்மேற் குமிழியிக் காயம் - இது<br/>
<dd>நில்லாது போய்விடும் நீயறிமாயம்<br/>
பார்மீதில் மெத்தவும் நேயம் - சற்றும்<br/>
<dd>பற்றா திருந்திடப்பண்ணு முபாயம்.  3<br/>
<br/>
நந்த வனத்திலோ ராண்டி - அவன்<br/>
<dd>நாலாறு மாதமாய்க் குயவனை வேண்டிக்<br/>
கொண்டுவந் தானொரு தோண்டி - மெத்தக்<br/>
<dd>கூத்தாடிக் கூத்தாடிப் போட்டுடைத்தாண்டி.  4<br/>
<br/>
தூடண மாகச்சொல் லாதே - தேடுஞ்<br/>
<dd>சொத்துகளிலொரு தூசும் நில்லாதே<br/>
ஏடாணை மூன்றும் பொல்லாதே - சிவத்<br/>
<dd>திச்சைவைத் தாலெம லோகம் பொல்லாதே.  5<br/>
<br/>
நல்ல வழிதனை நாடு- எந்த<br/>
<dd>நாளும் பரமனை நத்தியே தேடு<br/>
வல்லவர் கூட்டத்திற் கூடு - அந்த<br/>
<dd>வள்ளலை நெஞ்சினில் வாழ்த்திக் கொண்டாடு. 6<br/>
<br/>
நல்லவர் தம்மைத் தள்ளாதே - அறம்<br/>
<dd>நாலெட்டில் ஒன்றேனும் நாடித்தள் ளாதே<br/>
பொல்லாக்கில் ஒன்றுங்கொள்ளாதே - கெட்ட<br/>
<dd>பொய்மொழிக் கோள்கள் பொருந்த விள்ளாதே. 7<br/>
<br/>
வேத விதிப்படி நில்லு - நல்லோர்<br/>
<dd>மேவும் வழியினை வேண்டியே செல்லு<br/>
சாத நிலைமையே சொல்லு - பொல்லாச்<br/>
<dd>சண்டாளக் கோபத்தைச் சாதித்துக் கொல்லு. 8<br/>
<br/>
பிச்சையென் றொன்றுங்கே ளாதே - எழில்<br/>
<dd>பெண்ணாசை கொண்டு பெருக்கமாளாதே<br/>
இச்சைய துன்னையாளாதே - சிவன்<br/>
<dd>இச்சை கொண்டதவ்வழி யேறிமீளாதே.  9<br/>
<br/>
மெஞ்ஞானப் பாதையி லேறு - சுத்த<br/>
<dd>வேதாந்த வெட்ட வெளியினைத் தேறு<br/>
அஞ்ஞான மார்க்கத்தைத் தூறு - உன்னை <br/>
<dd>அண்டினோர்க் கானந்த மாம்வழி கூறு.  10<br/>
<br/>
மெய்குரு சொற்கட வாதே - நன்மை<br/>
<dd>மென்மேலுஞ் செய்கை மிகவடக்காதே<br/>
பொய்க்கலை யால்நடவாதே - நல்ல<br/>
<dd>புத்தியைப் பொய்வழி தனில் நடத்தாதே.  11<br/>
<br/>
கூடவருவ தொன்றில்லை - புழுக்<br/>
<dd>கூடெடுத் திங்ஙன் உலைவதே தொல்லை<br/>
தேடரு மோட்சம தெல்லை - அதைத்<br/>
<dd>தேடும் வழியைத் தெளிவோரு மில்லை. 12<br/>
<br/>
ஐந்துபேர் சூழ்ந்திடுங் காடு - இந்த<br/>
<dd>ஐவர்க்கும் ஐவர் அடைந்திடும் நாடு<br/>
முந்தி வருந்திநீ தேடு - அந்த<br/>
<dd>மூலம் அறிந்திட வாமுத்தி வீடு.  13<br/>
<br/>
உள்ளாக நால்வகைக் கோட்டை - பகை<br/>
<dd>ஓடப் பிடித்திட்டால் ஆளலாம் நாட்டை<br/>
கள்ளப் புலனென்னுங் காட்டை - வெட்டிக்<br/>
<dd>கனலிட் டெரித்திட்டாற் காணலாம் வீட்டை. 14<br/>
<br/>
காசிக்கோ டில்வினை போமோ - அந்தக்<br/>
<dd>கங்கையா டில்கதி தானுமுண் டாமோ ?<br/>
பேசுமுன் கன்மங்கள் சாமோ ? - பல<br/>
<dd>பேதம் பிறப்பது போற்றினும் போமோ.  15<br/>
<br/>
பொய்யாகப் பாராட்டுங் கோலம் - எல்லாம்<br/>
<dd>போகவே வாய்த்திடும் யார்க்கும் போங்காலம்<br/>
மெய்யாக வேசுத்த காலம் - பாரில்<br/>
<dd>மேவப் புரிந்திடில் என்னனு கூலம் ? 16<br/>
<br/>
சந்தேக மில்லாத தங்கம் - அதைச்<br/>
<dd>சார்ந்து கொண்டாலுமே தாழ்விலாப் பொங்கம்;<br/>
அந்த மில்லாதவோர் துங்கம் - எங்கும்<br/>
<dd>ஆனந்தமாக நிரம்பிய புங்கம்.  17<br/>
<br/>
பாரி லுயர்ந்தது பக்தி - அதைப்<br/>
<dd>பற்றின பேர்க்குண்டு மேவரு முத்தி<br/>
சீரி லுயரட்ட சித்தி - யார்க்குஞ்<br/>
<dd>சித்திக்கு மேசிவன் செயலினால் பத்தி. 18<br/>
<br/>
அன்பெனும் நன்மலர் தூவிப் - பர<br/>
<dd>மானந்தத் தேவியின் அடியிணை மேவி<br/>
இன்பொடும் உன்னுட லாவி - நாளும்<br/>
<dd>ஈடேற்றத் தேடாய்நீ இங்கே குலாவி. 19<br/>
<br/>
ஆற்றும் வீடேற்றங் கண்டு - அதற்<br/>
<dd>கான வழியை யறிந்து நீகொண்டு<br/>
சீற்றமில் லாமலே தொண்டு - ஆதி<br/>
<dd>சிவனுக்குச் செய்திடிற் சேர்ந்திடும் தொண்டு.  20<br/>
<br/>
ஆன்மாவால் ஆடிடு மாட்டம் - தேகத்<br/>
<dd>தான்மா அற்றபோதே யாமுடல் வாட்டம்<br/>
வான்கதி மீதிலே நாட்டம் - நாளும்<br/>
<dd>வையிலுனக்கு வருமே கொண்டாட்டம்.  21<br/>
<br/>
எட்டுமி ரண்டையும் ஓர்ந்து - மறை<br/>
<dd>எல்லா முனக்குள்ளே ஏகமாய்த் தேர்ந்து<br/>
வெட்ட வெளியினைச் சார்ந்து - ஆனந்த<br/>
<dd>வெள்ளத்தின் மூழ்கி மிகுகளி கூர்ந்து. 22<br/>
<br/>
இந்த வுலகமு முள்ளு - சற்றும்<br/>
<dd>இச்சைவையாமலே யெந்நாளும் தள்ளு<br/>
செத்தேன் வெள்ளம் மதைமொள்ளு - உன்றன்<br/>
<dd>சிந்தைதித் திக்கத் தெவிட்டவுட் கொள்ளு. 23<br/>
<br/>
பொய்வேதந் தன்னைப் பாராதே - அந்தப்<br/>
<dd>போதகர் சொற்புத்தி போத வாராதே!<br/>
மையவிழி யாரைச் சாராதே - துன்<br/>
<dd>மார்க்கர்கள் கூட்டத்தில் மகிழ்ந்து சேராதே.  24<br/>
<br/>
வைதோரைக் கூடவை யாதே: - இந்த<br/>
<dd>வையம் முழுதும் பொய்த்தாலும் பொய்யாதே<br/>
வெய்ய வினைகள் செய்யாதே - கல்லை<br/>
<dd>வீணிற் பறவைகள் மீதி லெய்யாதே.  25<br/>
<br/>
சிவமன்றி வேறே வேண்டாதே - யார்க்குந்<br/>
<dd>தீங்கான சண்டையைச் சிறக்கத் தூண்டாதே<br/>
தவநிலை விட்டுத் தாண்டாதே - நல்ல<br/>
<dd>சன்மார்க்க மில்லாத நூலை வேண்டாதே.  26<br/>
<br/>
பாம்பினைப் பற்றியாட் டாதே - உன்றன்<br/>
<dd>பத்தினி மார்களைப் பழித்துக்காட் டாதே<br/>
வேம்பினை யுலகிலூட் டாதே - உன்றன்<br/>
<dd>வீறாப்புத் தன்னை விளங்கநாட் டாதே.  27<br/>
<br/>
போற்றுஞ் சடங்கை நண்ணாதே - உன்னைப்<br/>
<dd>புகழ்ந்து பலரிற் புகல வொண்ணாதே;<br/>
சாற்றுமுன் வாழ்வை யெண்ணாதே - பிறர்<br/>
<dd>தாழும் படிக்கு நீதாழ்வைப் பண்ணாதே. 28<br/>
<br/>
கஞ்சாப் புகைபிடி யாதே - வெறி<br/>
<dd>காட்டி மயங்கிய கட்குடி யாதே!<br/>
அஞ்ச வுயிர் மடியாதே - பத்தி<br/>
<dd>அற்றவஞ் ஞானத்தின் நூல்படி யாதே. 29<br/>
<br/>
பத்தி யெனுமேணி நாட்டித் - தொந்த<br/>
<dd>பந்தமற்ற விடம் பார்த்ததை நீட்டிச்<br/>
சத்திய மென்றதை யீட்டி - நாளும்<br/>
<dd>தன்வச மாக்கிக்கொள் சமயங்க ளோட்டி. 30<br/>
<br/>
செப்பரும் பலவித மோகம் - எல்லாம்<br/>
<dd>சீயென் றொறுத்துத் திடங்கொள் விவேகம்<br/>
ஒப்பரும் அட்டாங்க யோகம் - நன்றாய்<br/>
<dd>ஓர்ந்தறி வாயவற் றுண்மைசம் போகம். 31<br/>
<br/>
எவ்வகை யாகநன் னீதி - அவை<br/>
<dd>எல்லா மறிந்தே யெடுத்து நீபோதி<br/>
ஒவ்வா வென்ற பலசாதி - யாவும்<br/>
<dd>ஒன்றென் றறிந்தே யுணர்ந்துற வோதி. 32<br/>
<br/>
கள்ள வேடம் புனையாதே - பல<br/>
<dd>கங்கையி லேயுன் கடன் நனையாதே<br/>
கொள்ளை கொள்ள நினையாதே - நட்பு<br/>
<dd>கொண்டு புரிந்துநீ கோள் முனையாதே.  33<br/>
<br/>
எங்கும் சுயபிர காசன் - அன்பர்<br/>
<dd>இன்ப இருதயத் திருந்திடும் வாசன்<br/>
துங்க அடியவர் தாசன் - தன்னைத்<br/>
<dd>துதுக்கிற் பதவி அருளுவான் ஈசன். 34<br/>
<br/>
(முடிந்தது)<br/>
<br/>
<hr noshade="" size="4"/>
<a href="#top"><img alt=" * " border="0" height="22" src="http://www.tamil.net/icons/up.gif" width="20"/>Goto the top of this file</a>
<hr noshade="" size="4"/>
<a name="s4"><h2>குதம்பைச் சித்தர் பாடல்கள்</h2>
<br/>
<b>கண்ணிகள்</b><br/>
<br/>
வெட்ட வெளிதன்னை மெய்யென்று இருப்போர்க்குப்<br/>
<dd>பட்டயம் ஏதுக்கடி - குதம்பாய்<br/>
<dd>பட்டயம் ஏதுக்கடி ?  1<br/>
<br/>
மெய்ப்பொருள் கண்டு விளங்கும்மெய்ஞ் ஞானிக்குக்<br/>
<dd>கற்பங்கள் ஏதுக்கடி - குதம்பாய்<br/>
<dd>கற்பங்கள் ஏதுக்கடி ?  2<br/>
<br/>
காணாமற் கண்டு கருத்தோடு இருப்போர்க்கு<br/>
<dd>வீணாசை ஏதுக்கடி - குதம்பாய்<br/>
<dd>வீணாசை ஏதுக்கடி ? 3<br/>
<br/>
வஞ்சகம் அற்று வழிதன்னைக் கண்டோர்க்குச்<br/>
<dd>சஞ்சலம் ஏதுக்கடி - குதம்பாய்<br/>
<dd>சஞ்சலம் ஏதுக்கடி ? 4<br/>
<br/>
ஆதாரமான அடிமுடி கண்டோர்க்கு<br/>
<dd>வாதாட்டம் ஏதுக்கடி - குதம்பாய்<br/>
<dd>வாதாட்டம் ஏதுக்கடி ? 5<br/>
<br/>
நித்திரை கெட்டு நினைவோடு இருப்போர்க்கு<br/>
<dd>முத்திரை ஏதுக்கடி - குதம்பாய்<br/>
<dd>முத்திரை ஏதுக்கடி ? 6<br/>
<br/>
தந்திரமான தலந்தனில் நிற்போர்க்கு<br/>
<dd>மந்திரம் ஏதுக்கடி - குதம்பாய்<br/>
<dd>மந்திரம் ஏதுக்கடி ?  7<br/>
<br/>
சத்தியமான தவத்தில் இருப்போர்க்கு<br/>
<dd>உத்தியம் ஏதுக்கடி - குதம்பாய்<br/>
<dd>உத்தியம் ஏதுக்கடி ? 8<br/>
<br/>
நாட்டத்தைப் பற்றி நடுவணை சேர்வோர்க்கு<br/>
<dd>வாட்டங்கள் ஏதுக்கடி - குதம்பாய்<br/>
<dd>வாட்டங்கள் ஏதுக்கடி ?  9<br/>
<br/>
முத்தமிழ் கற்று முயங்குமெய்ஞ் ஞானிக்குச்<br/>
<dd>சத்தங்கள் ஏதுக்கடி - குதம்பாய்<br/>
<dd>சத்தங்கள் ஏதுக்கடி ?  10<br/>
<br/>
உச்சிக்கு மேற்சென்று உயர்வெளி கண்டோர்க்கு<br/>
<dd>இச்சிப்பிங்கு ஏதுக்கடி - குதம்பாய்<br/>
<dd>இச்சிப்பிங்கு ஏதுக்கடி ?  11<br/>
<br/>
வேகாமல் வெந்து வெளியெளி கண்டோர்க்கு<br/>
<dd>மோகாந்தம் ஏதுக்கடி - குதம்பாய்<br/>
<dd>மோகாந்தம் ஏதுக்கடி ?  12<br/>
<br/>
சாகாமல் தாண்டித் தனிவழி போவோர்க்கு<br/>
<dd>ஏகாந்தம் ஏதுக்கடி - குதம்பாய்<br/>
<dd>ஏகாந்தம் ஏதுக்கடி ?  13<br/>
<br/>
அந்தரந் தன்னில் அசைந்தாடு முத்தர்க்குத்<br/>
<dd>தந்திரம் ஏதுக்கடி - குதம்பாய்<br/>
<dd>தந்திரம் ஏதுக்கடி ? 14<br/>
<br/>
ஆனந்தம் பொங்கி அறிவோடு இருப்பார்க்கு<br/>
<dd>ஞானந்தான் ஏதுக்கடி - குதம்பாய்<br/>
<dd>ஞானந்தான் ஏதுக்கடி ?  15<br/>
<br/>
சித்தரக் கூடத்தைத் தினந்தினம் காண்போர்க்குப்<br/>
<dd>பத்திரம் ஏதுக்கடி - குதம்பாய்<br/>
<dd>பத்திரம் ஏதுக்கடி ? 16<br/>
<br/>
முக்கோணம் தன்னில் முளைத்தமெய்ஞ் ஞானிக்குச்<br/>
<dd>சட்கோணம் ஏதுக்கடி - குதம்பாய்<br/>
<dd>சட்கோணம் ஏதுக்கடி ?  17<br/>
<br/>
அட்டதிக்கெல்லாம் அசைந்தாடும் நாதர்க்கு<br/>
<dd>நட்டணை ஏதுக்கடி - குதம்பாய்<br/>
<dd>நட்டணை ஏதுக்கடி ?  18<br/>
<br/>
முத்தி பெற்றுள்ளம் முயங்குமெய்ஞ் ஞானிக்குப்<br/>
<dd>பத்தியம் ஏதுக்கடி - குதம்பாய்<br/>
<dd>பத்தியம் ஏதுக்கடி ?  19<br/>
<br/>
அல்லலை நீக்கி அறிவோடு இருப்போருக்குப்<br/>
<dd>பல்லாக்கு ஏதுக்கடி - குதம்பாய்<br/>
<dd>பல்லாக்கு ஏதுக்கடி ? 20<br/>
<br/>
அட்டாங்க யோகம் அறிந்தமெய்ஞ் ஞானிக்கு<br/>
<dd>முட்டாங்கம் ஏதுக்கடி - குதம்பாய்<br/>
<dd>முட்டாங்கம் ஏதுக்கடி ?  21<br/>
<br/>
வேகம் அடக்கி விளங்குமெய்ஞ் ஞானிக்கு<br/>
<dd>யோகந்தான் ஏதுக்கடி - குதம்பாய்<br/>
<dd>யோகந்தான் ஏதுக்கடி ?  22<br/>
<br/>
மாத்தானை வென்று மலைமேல் இருப்போர்க்குப்<br/>
<dd>பூத்தானம் ஏதுக்கடி - குதம்பாய்<br/>
<dd>பூத்தானம் ஏதுக்கடி ?  23<br/>
<br/>
செத்தாரைப் போலத் திரியுமெய்ஞ் ஞானிக்கு<br/>
<dd>கைத்தாளம் ஏதுக்கடி - குதம்பாய்<br/>
<dd>கைத்தாளம் ஏதுக்கடி ?  24<br/>
<br/>
கண்டாரை நோக்கிக் கருத்தோடு இருப்போர்க்குக் <br/>
<dd>கொண்டாட்டம் ஏதுக்கடி - குதம்பாய்<br/>
<dd>கொண்டாட்டம் ஏதுக்கடி ? 25<br/>
<br/>
காலனை வென்ற கருத்தறி வாளர்க்குக்<br/>
<dd>கோலங்கள் ஏதுக்கடி - குதம்பாய்<br/>
<dd>கோலங்கள் ஏதுக்கடி ? 26<br/>
<br/>
வெண்காயம் உண்டு மிளகுண்டு சுக்குண்டு<br/>
<dd>உண்காயம் ஏதுக்கடி - குதம்பாய்<br/>
<dd>உண்காயம் ஏதுக்கடி ?  27<br/>
<br/>
மாங்காய்ப்பால் உண்டு மலைமேல் இருப்போர்க்குத்<br/>
<dd>தேங்காய்ப்பால் ஏதுக்கடி - குதம்பாய் <br/>
<dd>தேங்காய்ப்பால் ஏதுக்கடி ?  28<br/>
<br/>
பட்டணஞ் சுற்றிப் பகலே திரிவோர்க்கு<br/>
<dd>முட்டாக்கு ஏதுக்கடி - குதம்பாய்<br/>
<dd>முட்டாக்கு ஏதுக்கடி ? 29<br/>
<br/>
தாவரமில்லை தனக்கொரு வீடில்லை<br/>
<dd>தேவாரம் ஏதுக்கடி - குதம்பாய்<br/>
<dd>தேவாரம் ஏதுக்கடி ?  30<br/>
<br/>
தன்னை அறிந்து தலைவனைச் சேர்ந்தோர்க்குப்<br/>
<dd>பின்னாசை ஏதுக்கடி - குதம்பாய்<br/>
<dd>பின்னாசை ஏதுக்கடி ? 31<br/>
<br/>
பத்தாவுந் தானும் பதியோடு இருப்பார்க்கு<br/>
<dd>உத்தாரம் ஏதுக்கடி - குதம்பாய்<br/>
<dd>உத்தாரம் ஏதுக்கடி ? 32<br/>
<br/>
(முடிந்தது)<br/>
<br/>
<hr noshade="" size="4"/>
<a href="#top"><img alt=" * " border="0" height="22" src="http://www.tamil.net/icons/up.gif" width="20"/>Goto the top of this file</a>
<hr noshade="" size="4"/>
<a name="s5">
<h2>சட்டைமுனி ஞானம்</h2>
<br/>
<b>எண்சீர் விருத்தம்</b><br/>
<br/>
காணப்பா பூசைசெய்யும் முறையைக் கேளாய்<br/>
<dd>கைம்முறையாய்ச் சுவடிவைத்துப் பூசை செய்வார்<br/>
பூணப்பா சிலபேர்தான் தீபம் வைத்துப்<br/>
<dd>புகழாகப் பூசை செய்வார் பெண்ணை வைத்தும்<br/>
நாளப்பா சக்கரத்தைப் பூசை செய்வார்<br/>
<dd>நம்முடைய பூசையென்ன மேருப் போலே<br/>
ஓதப்பா நாற்பத்துமுக் கோணம் வைத்தே<br/>
<dd>உத்தமனே, பூசை செய்வார் சித்தர்தாமே.	1<br/>
<br/>
தானென்ற மேருவைத்தான் பூசை செய்வார்<br/>
<dd>சாபமிட்டால் அண்டரண்டம் தீயா வேகும்<br/>
தேனென்ற மேருவுக்குத் தீட்சை வேண்டும்<br/>
<dd>சிறுபிள்ளை யாமொருவன் தீண்டப்போகா<br/>
வானென்ற மேருவைத்தான் பூசை செய்தோர்<br/>
<dd>வாய்திறந்தே உபதேசம் சொன்ன ராகிற்<br/>
கோனென்ற வாதசித்தி கவன சித்தி<br/>
<dd>கொள்ளையிட்டான் அவன் சீடன் கூறினானே.	2<br/>
<br/>
கூறியதோர் வாலையின்மூன் றெழுத்தைக் கேளாய்<br/>
<dd>குறியறிந்து பூசை செய்து பின்பு கேளாய்<br/>
மாறியதோர் திரிபுரையெட் டெழுத்தைக் கேளாய்<br/>
<dd>மைந்தனே இவளை நீபூசை பண்ணத்<br/>
தேறியதோர் புவனைதனின் எழுத்தைக் கேளாய்<br/>
<dd>திறமாகப் புவனையைநீ பூசை பண்ணு<br/>
ஆறியதோர் யாமளையா றெழுத்தை கேளாய்<br/>
<dd>அவளுடைய பதம் போற்றிப் பூசைபண்ணே.	3<br/>
<br/>
பண்ணியபின் யாமளைஐந் தெழுத்தைக் கேளாய்<br/>
<dd>பண்பாகத் தீட்சையைந்தும் முடிந்த பின்பு<br/>
வண்ணியதோர் வாசியென்ற யோகத் துக்கு<br/>
<dd>மைந்தனே வைத்துப்ராணா யாமந் தீரும்<br/>
கண்ணியதோர் இத்தனையும் அறிந்தி ருந்தாம்<br/>
<dd>காயசித்தி விக்கினங்கள் இல்லை யில்லை<br/>
உண்ணியதோர் உலகமென்ன சித்தர் சொன்ன<br/>
<dd>உத்தமனே விட்டகுறை எடுக்கும் காணே!	4<br/>
<br/>
தியங்கினால் கெர்சித்துத் துரத்துச் சண்ணுஞ்<br/>
<dd>சீறியர் மிலேச்சரையே சுகத்தி ன்ள்ளே<br/>
மயங்கினார் நாலுபா தத்தி னுள்ளும்<br/>
<dd>மனஞ்செவ்வை யாவதெப்போ தறிவதெப்போ ?<br/>
தயங்கினார் உலகத்திற் கோடி பேர்கள்<br/>
<dd>சாவதும் பிறப்பதுங்கா வடிபோ லாச்சு<br/>
துயங்கினார் துயரத்தால் ஞானம் போச்சு<br/>
<dd>சுடுகாட்டில் அறிவதுபோல் சுத்தப் பாழே.	5<br/>
<br/>
பாழான மாய்கைசென் றொழிவ தெப்போ ?<br/>
<dd>பரந் தமனஞ் செவ்வையாய் வருவ தெப்போ ?<br/>
வாளான விழியுடைய பெண்ணைச் சேரும்<br/>
<dd>மயக்கமற்று நிற்பதெப்போ ? மனமே ஐயோ ? <br/>
காழான உலகமத னாசை யெல்லாங்<br/>
<dd>கருவறுத்து நிற்பதெப்போ ? கருதி நின்ற<br/>
கோளான கருவிவிட்டு மேலே நோக்கிக்<br/>
<dd>கூடுவது மேதனென்றால் மூலம்பாரே.		6<br/>
<br/>
(முடிந்தது)<br/>
<br/>
<hr noshade="" size="4"/>
<a href="#top"><img alt=" * " border="0" height="22" src="http://www.tamil.net/icons/up.gif" width="20"/>Goto the top of this file</a>
<hr noshade="" size="4"/>
<a name="s6">
<h2>திருமூல நாயனார் ஞானம்</h2>
<br/>
அடியாகி அண்டரண்டத் தப்பால் ஆகி<br/>
<dd>அகாரமெனுமெழுத் ததுவே பாதமாகி<br/>
முடியாகி நடுவாகி மூலந் தன்னில்<br/>
<dd>முப்பொருளுந் தானாகி முதலுமாகிப்<br/>
படியாய்முப் பாழற்றுப் படிக்கு மப்பாற்<br/>
<dd>படிகடந்த பரஞ்சோதிப் பதியுமாகி<br/>
அடியாகு மூலமதே அகார மாகி<br/>
<dd>அவனவளாய் நின்றநிலை யணுவ தாமே.  1<br/>
<br/>
அதுவாகி அவனளாய் எல்லா மாகி<br/>
<dd>அடிநடுவு முடிவாகி யகண்ட மாகிப்<br/>
பொதுவாகிப் பல்லுயிர்க ளனைத்துக் கெல்லாம்<br/>
<dd>புகலிடமாய் எப்பொருட்கு மூலமாகி<br/>
மதுவாகி வண்டாகிச் சுவையு மாகி<br/>
<dd>மலராகி மணமாகி மதிக்க வொண்ணா<br/>
அதுவாரும் அகாரமதே மூலமாகி<br/>
<dd>அண்டமெல்லாந் தாங்கிநின்ற அம்மூலமே.  2<br/>
<br/>
மூலமெனு மாதார வட்டந் தானே<br/>
<dd>முச்சுடரு முக்கோண மூன்று நாடிச்<br/>
சீலமெனுஞ் சிவலிங்க பாத தீர்த்தந்<br/>
<dd>திருவடியுந் திருமேனி நடமுமாகும்<br/>
கோலமுடன் அன்ட மெல்லாந் தாங்கிக்கொண்டு<br/>
<dd>கொழுந்து விட்டகம்பமதாய் மேலேநோக்கி<br/>
ஆலமுண்ட கண்டமெலாந் தானாய் நின்ற<br/>
<dd>அகாரமுதல் அவ்வெழுத்தை அறிந்துபாரே.  3<br/>
<br/>
அரிந்ததுவுந் தற்பரமே அகார மாகும்<br/>
<dd>அறிவுடைய உகாரம்சிற் பரம தாகும்<br/>
பிறந்ததுவு முலகமெலாஞ் சமயந் தானாம்<br/>
<dd>பேதமெனுங் கருவிவகை யெல்லா மாகும்<br/>
அறிந்ததுவும் அகாரமெனும் பாதந் தன்னை<br/>
<dd>அடிமுடியென்று அனுதினமும் அறிந்து நோக்கே. 4<br/>
<br/>
நோக்கமுடன் மூலமெனும் பாதந் தன்னை<br/>
<dd>நுண்பொருளாஞ் சிற்பரத்தினூடே நோக்கு<br/>
தீர்க்கமுட னாதார வகையுந் தாண்டித்<br/>
<dd>திருநயனம் நாசிநெற்றி நடுவே பார்த்துப்<br/>
போக்கறிந்திங் கிந்தநிலை நோக்க வல்லார்<br/>
<dd>புரிசடையோன் தன்னுடைய புதல்வ ராவார்<br/>
ஆக்கமுடன் அருட்சுடர்போற் குருவைத் தானே<br/>
<dd>அனுதினமும் நோக்கி நிற்பார் ஆசானாமே.  5<br/>
<br/>
ஆசானு மீசானு மொன்றே யாகும்<br/>
<dd>அவனவளு மொன்றாகும் அது தானாகும்<br/>
பேசாத மந்திரமு மிதுவே யாகும்<br/>
<dd>பேரொளியின் வடிவாகும் பேரு மாகும்<br/>
நேசாருங் கலைகளெலாந் தானே யாகும்<br/>
<dd>நிலையான ஓங்கார பூட மாகும்<br/>
ஈசானை ஆசானாய்க் காணும் பேர்க்கிங்<br/>
<dd>கின்பமுடன் கயிலாச மெய்த லாமே.  6<br/>
<br/>
எய்தரியா பரசிவத்தின் மூலந் தன்னில்<br/>
<dd>இருசுடரும் உதித்தொடுங்கு மிடமே யென்று<br/>
மெய்த்தொழுயுஞ் சுழுமுனையே கம்ப மாகி<br/>
<dd>மெய்ப்பொருளாஞ் சோதி யென மேவி நிற்கும்<br/>
இவ்வகையே மூலமெனும் பாதந் தன்னை<br/>
<dd>இருநேர மர்றிடத்தே யிறைஞ்சிக் காணே.  7<br/>
<br/>
காண்பதுதான் பேரொளியின் காட்சி யாகும்<br/>
<dd>காணரிய பொருளாகுங் காட்டும் போதே<br/>
ஆண் பெண்ணாய் அலியாகி அடியுமாகி<br/>
<dd>அப்பாலைக் கப்பாலாய் அமர்ந்த சோதி<br/>
வீண்பயிலும் வேதமெல்லாந் தேடிக் கானா<br/>
<dd>வெறும்பாழ தாகியே மேவி நின்றார்<br/>
சேண்பயிலும் செகசோதி மூலந் தன்னைத்<br/>
<dd>தேடரிய பாதவென்றே தெளிந்து நோக்கே.  8<br/>
<br/>
தெளிவரிய பாதமது கார மாகிச்<br/>
<dd>சிற்பரமுந் தற்பரமுந் தானேயாகி<br/>
அழிவரிய சோதியது தானே யாகி<br/>
<dd>அடிநடுவு முடியாகி யமர்ந்து நின்று<br/>
மொழிவரிய முதலாகி மூலமாகி<br/>
<dd>முச்சுடர்ந் தானாகி முடிந்த் சோதி<br/>
சுழியினிலே முனையாகிக் கோப மாகிச்<br/>
<dd>சொல்லரிய வெழுத்தொன்றே தொகுத்துப் பாரீர்.  9<br/>
<br/>
(முடிந்தது)<br/>
<br/>
<hr noshade="" size="4"/>
<a href="#top"><img alt=" * " border="0" height="22" src="http://www.tamil.net/icons/up.gif" width="20"/>Goto the top of this file</a>
<hr noshade="" size="4"/>
<a name="s7">
<h2>திருவள்ளுவர் ஞானம்</h2>
<br/>
<b>காப்பு</b><br/>
<br/>
அண்டம்பிண்டம் நிறைந்துநின்ற அயன்மால் போற்றி!<br/>
<dd>அகண்டம்பரி பூரணத்தின் அருளே போற்றி!<br/>
மண்டலஞ்சூழ் இரவிமதி சுடரே போற்றி!<br/>
<dd>மதுரதமி ழோதும் அகத்தியனே போற்றி!<br/>
எண்டிசையும் புகழுமென்றன் குருவே போற்றி!<br/>
<dd>இடைகலையின் சுழுமுனையின் கமலம் போற்றி!<br/>
குண்டலிக்குள் அமர்ந்து நின்ற குகனே போற்றி!<br/>
<dd>குருமுனியின் தாளினையெப் போதும் போற்றி!		 1<br/>
<br/>
<b>கட்டளைக் கலித்துறை</b><br/>
<br/>
அன்னை யெனுங்கர்ப்ப மதனில்வந் துமதிலேயிருந்தும்<br/>
நன்னயமாயய்ப் பத்துத்திங்களு நானகத் தேயிருந்தேன்<br/>
என்ன அதிசயங் காணிவ்வுலகி லேயமைந்த<br/>
உன்னதமெல்லா மமைந்தேன் உண்மையைக் காண்கிலரே.	 1<br/>
<br/>
அம்புவி தன்னிலேயுதித் தாய்ந்தறி பாடைதன்னை<br/>
வம்புலகத் தார்வசிய மாய்க்கைப் பிடித்தேபிரிந்து<br/>
கும்பி தனிலேயுழன்று மக்குண்டலி பொற்கமலம்<br/>
நம்பியிருந்தேன் சிலநாள் ரகசியங் காண்கிலனே!		 2<br/>
<br/>
<b>தரவு கொச்சகம்</b><br/>
<br/>
அண்டரண்ட வான்புவியும் ஆகமத்தி னுட்பொருளும்<br/>
கண்டிதமா யான்விளங்குக் காயமதி லேயறியும்<br/>
வண்டரெனை நீசனென்ற வாறுதனை யேயழித்தேன்<br/>
விண்டரக சியந்தன்னை விளக்கமது காண்கிலரே.		 3<br/>
<br/>
வையமதி லேயுதிக்கு மாண்பர்கனே யுங்களுயிர்<br/>
மெய்யென் றிருந்தசைவு வெளிப்படுவ தென்னவிதம்?<br/>
அய்யமில்லா வாழ்ந்துலகில் ஆண்மையாய்ப் பூண்டமதிப்<br/>
பொய்யெனுமிவ் வாழ்க்கையது போகுஞ்சுடு காடுளதே!		 4<br/>
<br/>
<b>கட்டளைக் கலித்துறை</b><br/>
<br/>
வீடானமூலச் சுழிநாத வீட்டில்விளங்கும் விந்து<br/>
நீடாழி லோகந்தழைத்துப் பெருகியு நின்றிலகுந்<br/>
தேடாதழித்த பொருளான பொக்கிடந் தேடியென்ன<br/>
காடானநாடு சுடுகாடு சேர்வதுங் கண்டிலரே!		 5<br/>
<br/>
எழுவகைத் தோற்றமும் நால்வகை யோனியிலெய்திடினும்<br/>
பொழியச் சுரோணிதம் நாதவிந்து பொருள் போதகத்தால்<br/>
கழியக்கழியக் கடலுயிர் தேய்பிறை கண்டுமிருந்<br/>
தழியப் பெருந்தரை யெந்நாளிருந்தும் அனித்தியமே!		 6<br/>
<br/>
எந்நா ளிருந்தென்ன முன்னாளனுப்படி யிந்தவுடல்<br/>
தன்னா லழிவதுந் தானறியாதெனத் தந்தைவிதி<br/>
உன்னலழிவ துடலுயிர் காயமொழிவ துங்கண்<br/>
டந்நா ளனுப்படி கண்டுபிருந் தறியாதவரே ?			 7<br/>
<br/>
யோனிக்குளாசை யழியா தனித்தியம் உங்களுயிர்<br/>
தேனிக்குள் இன்பஞ்சுகாதித மோவருஞ் சிற்றின்பத்தில்<br/>
ஊனற்றுக்காய முடலற்று போம்பொழு தொன்றறியா<br/>
ஈனர்க்குச் சொர்க்கஞ் சுடுகாடொழிய இனியில்லையே.		 8<br/>
<br/>
<b>நேரிசை வெண்பா</b><br/>
<br/>
இந்தவுடல் காயம் இறந்துவிடு மிவ்வுலகில்<br/>
வந்தவழி தானறியா வாழ்க்கை - இந்தவுடல்<br/>
அற்பக் குழியி லரவ மிருப்பதெனும்<br/>
கற்பகத்தை யாண்டிடுமோ காண்.			 9<br/>
<br/>
ஞானமறிந் தோர்க்கு நமனில்லை நாள்தோறும்<br/>
பானமதை யுண்டு பசியினால் - ஞானமது<br/>
கண்டால் உடலுயி ருங்காயம் வலுவாகும்<br/>
உண்டால் அமிர்தரச முண்.				10<br/>
<br/>
சுழியறியார்க் கென்ன சுகமறியார்க் கென்ன<br/>
வழியறியார்க் கென்ன எய்துமாறு - சுழியறியா<br/>
மூலமறிந் தவ்வழியில் முத்தியடை யார்க்குநமன்<br/>
காலனவர்க் கேமரணங் காண்.				11<br/>
<br/>
வேத மறைஞான மெய்யுணர்வு தானாகில்<br/>
நாதனரு ளால்பதவி நாடுமே - வேதமறை<br/>
னாலு பொருளுள் நற்பொருளின் ஆற்றியப்<br/>
பாலுமது நெய்யெனவும் பார்.				12<br/>
<br/>
முதலிருந்த ஊழ்வினையை முப்பாழைச் சுட்டுப்<br/>
பதறா மதிபாடு பட்டேன் - முதலிருந்த<br/>
நல்வினையுந் தீவினையு நாடாம லும்பிறந்து<br/>
வல்வினையிற் போக்கிவிட்டேன் வாழ்வு.			13<br/>
<br/>
காயசித்தி யாலெனது கன்மவினை போக்கியபின்<br/>
மாயசித்தி மூலசுழி வாய்க்குமே - காயசித்தி<br/>
மூலப் புளியால் முதல்தீட்சை யாச்சுது இனிக்<br/>
காலமென்னி ரண்டாண்டில் காண்.			14<br/>
<br/>
கல்லுப்பின் வாருங் கருத்தறியா துண்டுமனு<br/>
வல்வினைக் குள்ளாகி மரணமார் - கல்லுப்பு<br/>
வெள்ளைக் கல்லுப்பு வெகுவிதமாய் வந்தாலும்<br/>
உள்ளமதி லுண்டென்றே உன்.				15<br/>
<br/>
என்றும்இந் துப்பாகும் எண்சாணு டலிருக்கக்<br/>
கண்டுமறி யாததென்ன காரணமோ - என்றுமதி<br/>
வாரி யமுரியதை வன்னிவிட்டுக் காய்ச்சியபின்<br/>
வீரியமா யானுணரு மெய்.				16<br/>
<br/>
உப்பின் கசடுதான் ஊறலது மாறினதால்<br/>
மூப்புசுன்ன மாவதற்கு முன்னமே - உப்பதனால்<br/>
கற்பாந்தங் கோடி காய மிதுவலுத்துச்<br/>
சொற்பாயும் வாசியில் தேகம்.				17<br/>
<br/>
அஞ்சுபஞ்ச பூதம் அறிந்தால் அனித்தியம்போல்<br/>
அஞ்சு வசப்படுவ தாண்டதனில் - அஞ்சினையும்<br/>
கண்டறி வோர்ஞானக் கார்சி யதினினைவு<br/>
விண்டறிய லாமே விதி.				18<br/>
<br/>
எண்சாணாந் தேக மெடுத்தாலென் னாண்டையே<br/>
பெண்சாரல் நீக்கியே பேரின்பம் - க்ண்காணத்<br/>
தேக மொழியாமல் சித்தி பெறுஞானம்<br/>
யோகசித்தி போசைவிதி யுன்.				19<br/>
<br/>
(முடிந்தது)<br/>
<br/>
-----<br/>
<hr noshade=""/>
<a href="#top"><img alt=" * " border="0" height="22" src="http://www.tamil.net/icons/up.gif" width="20"/>Goto the top of this file</a>
</dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></a></body>
</html>
