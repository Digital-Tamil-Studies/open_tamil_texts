<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2010 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>katirkAmak kalampakam of kantappa cuvAmikaL  (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue"> கதிர்காமக் கலம்பகம்<br/>
ஆசிரியர்: கந்தப்ப சுவாமிகள்  </font></h2>
<h2> katirkamak kalampakam<br/>
author:  kantappa cuvAmikaL<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to the Digital Library of India <br/>
for providing us with scanned images version of the work online.<br/>
Etext preparation and proof-reading: This etext was produced through Distributed Proof-reading approach. <br/>
We thank the following persons in the preparation and proof-reading of the etext: <br/>
S. Karthikeyan, Nalini Karthikeyan, R. Navaneethakrishnan, Mithra <br/> 
and Thamizhagazhvan<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2010.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.

</ul>
<hr noshade=""/>
<center> <h3>
<font color="blue">கதிர்காமக் கலம்பகம்<br/>
ஆசிரியர்: கந்தப்ப சுவாமிகள்  </font></h3></center>
<ul>
கணபதி துணை<br/>
திருச்சிற்றம்பலம்<br/>
<strong> Source:</strong> <br/> 
சரஸ்வதிபீடம் - கந்தப்ப சுவாமிகளால் அருளிச்செய்யப்பட்ட<br/>
கதிர்காமக்கலம்பகம்<br/>
<br/>
இஃது யாழ்பாணம்  தமிழ்ப்பண்டிதர் நா. கதிரைவேற்பிள்ளையால்<br/>
பரிசோதித்து  மதுரை - பாதரக்குடி ஸ்ரீமான். ஆ சொக்கலிங்கப்பிள்ளை <br/>
அவர்களின் திரவிய சகாயத்தால்<br/>
சென்னை  மதராஸ் ரிப்பன் அச்சியந்திரசாலையிற் பதிப்பிக்கப்பட்டது.<br/>
ஏவிளம்பி வருஷ சித்திரை மாதம்<br/>
1897<br/>
(Copy Right registered)<br/>
--------------------<br/>
<br/>
கந்தப்ப சுவாமிகள் அருளிய<br/>
கதிர்காமக்கலம்பகம்<br/>
<br/>
சிவமயம்.<br/>
<br/>
<strong> சிறப்புப்பாயிரம்.</strong><br/>
<br/>
சென்னைக் கிறிஸ்தியன் காலேஜ் தமிழ்ப்பண்டிதர்<br/>
பிரமஸ்ரீ வி.கோ. சூரியநாராயண சாஸ்திரியாரவர்கள் பி.ஏ. <br/>
சொல்லிய<br/>
நேரிசை வெண்பா.<br/>
<br/>
கந்தப்பர் செய்தகதிர் காமக் கலம்பகத்தைச்<br/>
சந்தமொடு மச்சிட்டான் சால்புறவே - சந்ததமுங்<br/>
கந்தனடி பெணுங் கதிரைவேற் பிள்ளையெனு<br/>
மந்தமிழ்ப் பா வாணனினி தாய்ந்து.<br/>
<br/>
அஷ்டாவதானம்<br/>
பூவை - கலியாணசுந்தர முதலியாரவர்கள்<br/>
இயற்றிய<br/>
பன்னிருசீர்க்கழிநெடில் ஆசிரியவிருத்தம்.<br/>
<br/>
பொன்மலையா யிரஞ்சூழி களிலொன்றங் கெனநிலவும் பொற்பு வாய்ந்த, <br/>
        புகழீழ நாட்டினில்யாழ்ப் பாணநக ரினைவெஃகிப் பொலிந்து றைந்த, <br/>
தன்மசரஸ் வதிபீடங் கந்தப்ப சாமியெனுந் தவமே தாவி, <br/>
         தனித்திலங்குங் கதிர்காமத் தலத்துறுநஞ் செவ்வேட்குத் தக்கோர் பேணு, <br/>
நன்மணிநேர் செஞ்சொற்களாற் சொற்ற கலம்பகத்தி-னயங்கண்னுற்று, <br/>
         நாடனைத்து மேபரவ நனியாய்ந்திங் கச்சிட்டு நற்சீர் பெற்றான், <br/>
பன்மனைசூழ் புரிபுலோ லியிற்றோன்றிச் செந்தமிழ் நூல் பலவுஞ் <br/>
         சூழ்ந்து பகருமைந் திலக்கணமு மிகத்தேர்ந்த கதிரை வேற் பாவ லோனே.<br/>
<br/>
முகவுரை<br/>
<br/>
அநாதிமல முத்தராய், ஆதிமத்தியாந்த சமானாதிக காமரூப குணரகிதராய், <br/>
சர்வஞ்ஞ சர்வகர்த்தத்துவ சர்வாநுக்கிரக அதிபர மாப்தபதியாய், <br/>
விளங்காநின்ற சிவகுசக் கடவுள், நல்லசுரர்மேற் குழைந்து, <br/>
வல்லசுரரைக் களைந்து தொல்பதத் திருத்துவான் திருவுளங்கொண்டு, <br/>
படையுடனடந்து உவகையோடுந் தங்கியருளிய பாடி வீடான <br/>
ஏமகூடம் எனப் பகர்தற் கிலச்சாய் நிற்பதும், அடைந்தவரது <br/>
மாசுகளைத் துடைத்துத் தூய்மை செய்யும் மாணிக்க கங்கை<br/>
என்னும் மகாநதி யினையும், சோதிவடிவமா யுள்ள திருக்கோயிலையும், <br/>
கதிரைமலை முதலிய பர்வதங்களையுங் கொண்டிருப்பதும், அரிபிரமேந்திராதி <br/>
யமரர்களானும், அகத்தியாதி முனிவரர்களானும் பூசிக்கப்பட்டதும், <br/>
கண்டியிலிருந்து அரசாண்ட  பாலசிங்க மன்னனின் தந்தையும், <br/>
சோழராசாவின் மருகனுமாகிய நாரசிங்க நரேந்திரன் வசித்து வழிபட, <br/>
அவற்கிட்ட சித்தியை அளித்த தானமாயுள்ளதும் சிவ சுப்பிரமணியக் <br/>
கடவுளின் திருவருட்பெருஞ் செல்வராகிய ஸ்ரீ அருணகிரிநாத சுவாமிகளால் <br/>
திருப்புகழ் புனையப்பெற்றதும், குன்றுதோறாடற்பதிகளூள் ஒன்றாய் <br/>
மகாமகிமையுற்றதும், பாபயுகமாகிய இக்கலிகாலத்தும் மெய்யன்பர்-<br/>
பொருட்டாகப் பற்பல திவ்வியாற்புதங்கள் நிகழப்பெறுவதும், மாண்பினையுடைய மேருகிரியின் பொற்சிகரம்  <br/>
பொருந்தப்பெற்றமையால் "பொன்னகரம், <br/>
ஈழம்" எனச் சிறப்புப் பெயர்களை வகித்த பல்வளம் படைத்த இலங்கைத் <br/>
தேசத்திலே, தக்கிண பாகாந்தத்திலே, "மகேந்திரக்கடல்" என வழங்குஞ் <br/>
சமுத்திர சமீபத்திலே இலங்குவதுமாகிய திருக்கதிர்காம க்ஷேத்திரத்தின் <br/>
விசேட பிரபாவத்தைத் தொண்ணூற்றாறு பிரபந்தங்களுள் ஒன்றாய கலம்பகம்<br/>
என்னும் பிரபந்தத்தாற் றெரித்தவர், ஸ்ரீ. சரஸ்வதிபீடம் - கந்தப்ப சுவாமிகள் <br/>
என்பவரேயாம். யாழ்ப்பாணத்திலே அவதரித்துச் சுப்பிரமணிய பத்தியில் <br/>
விசிட்டமுடைய இத்தவநிலையினர், தமக்கு உற்றகொடுநோய் நிவாரண <br/>
நிமித்தம் ஆங்காங்குள்ள சிவகுகதல தீர்த்த மூர்த்த சேவை செய்தும், அது <br/>
விமோசன மாகாமையாற் பெரிதும் வருந்திப் பின்னர், அறுமுகப்பெருமானது <br/>
ஆஞ்ஞை மேற்கொண்டு கதிரை க்ஷேத்திரமடைந்து, மணிநதி மூழ்கித் தரிசித்த <br/>
மாத்திரத்தே அவ்வாதனை யகலப்பெற்று, அன்பின் மேலீட்டால் இப் பிரபந்தத்தையும் <br/>
பூர்த்தியாக்கி, மலபரிகாரம் வரத் தலைநிலையான திருவடி முத்திபெற்றனர்; <br/>
என்பதே அவர் சரிதமாய்த் தெரிந்தவாம் என்க.<br/>
<br/>
    இம்மேலவராற் செய்யப்பட்ட இப்பிரபந்தமானது, கொச்சகக் கலிப்பாவும், <br/>
வெண்பாவும், கலித்துறையும் முதற்கவி யுறுப்பாக முற் கூறப்பெற்று, புயவகுப்பு, <br/>
மதங்கு, அம்மனை, காலம், சம்பிரதம்,கார், தவம், குறம், மறம், பாண், களி, <br/>
சித்து, இரங்கல், கைக்கிளை, தூது, வண்டு, தழை, ஊசல், என்னும் பதினெட்டுறுப்புக்களும் <br/>
இயைய, மடக்கு, மருட்பா, ஆசிரியப்பா, கலிப்பா, வஞ்சிப்பா, ஆசிரியவிருத்தம், <br/>
கலிவிருத்தம், கலித்தாழிசை, வஞ்சிவிருத்தம், வஞ்சித்துறை, வெண்டுறை <br/>
என்னு மிவற்றால் இடையிடையே வெண்பாவும் கலித்துறையும் விரவிவர, <br/>
அந்தாதித் தொடையான் முற்றப் பெற்றமையாற் கலம்பகமெனக் காரணக் <br/>
குறிகொண்டு, சொன்னோக்கம், பொருணோக்கம், தொடைநோக்கம், நடை <br/>
நோக்கத்தோடு எந்நோக்கமுங் காண்டற்கு இலக்கியமாய் நிலவுதன்றி, அன்பருளீந்து, <br/>
தத்துவஞானத்தை நிலைப்பித்து, சீதரற்குங்கிட்டாத திருவடிப் பெருவாழ்வையுங் <br/>
கொடுக்குங் கருவியாகவுந் திகழ்தலால், சிறியேன், அப்பெரும் பயனைச் சிந்தித்த <br/>
சில கனவான்களின் வேண்டுகோட்படி, எடுப்பாரும் படிப்பாருமின்றிப் <br/>
பாணவாய்ப்பட்டு ஆங்காங்குச் சிதைந்து கிடந்தனவற்றை யெல்லாம் ஒருவாறு <br/>
இயைந்தன வாக்கி, பிரகடனஞ் செய்தேன் ஆகலின், பெரியோர்கள் குறை<br/>
நோக்காமே சீரியதெனப் பாராட்டல் அவரது பேரருங் கடனேயாம்.<br/>
<br/>
 இங்ஙனம்,<br/>
  நா. கதிரைவேற்பிள்ள<br/>
மேலைப்புலோவி, யாழ்ப்பாணம்.<br/>
-----------------<br/>
                         உ<br/>
<br/>
                கணபதிதுணை.<br/>
<br/>
                  கதிர்காமக்கலம்பகம்.<br/>
<br/>
                        காப்பு.<br/>
                  நேரிசை வெண்பா.<br/>
<br/>
சிலம்பகந்தோ றாடல் செயுங்கதிரே சன்மேற்<br/>
கலம்பகப்பா மாலைக்சொலக் கான்மா - னலம்பகஞ்சேர்<br/>
தும்பிமுகர் தாழ்கரடச் சோனைமழை மாறாத<br/>
தும்பிமுகர் தாளே துணை.<br/>
                -------------<br/>
<br/>
         திருஞானசம்பந்த மூர்த்திநாயனார் துதி.<br/>
          அறுசீர்க்கழிநெடில் ஆசிரியவிருத்தம்.<br/>
<br/>
கும்பந்தங் கியகரிமாக் குழாம்படருங் கதிர்காமக் குகன்க லம்ப<br/>
சம்பந்த னதனத்தெங் கவுமாரி யருளமுதக் கடைவாய்த் தொன்னூற்<br/>
சம்பந்தன் றிருத்தாளை முடிக்கணியா யணிந்துபவச் சார்பி லான<br/>
நம்பந்தந் தனைத்துமிக்கப் பகர்ந்துமுடி வறும்பதத்தை நண்ணுவாமே.<br/>
                         ----------<br/>
<br/>
                          நூல்.<br/>
<br/>
                 மயங்கிசைக் கொச்சகலிப்பா.<br/>
                 இவை - எட்டடித்தாவுகள்.  (2)<br/>
<br/>
 சீர்பூத்த வரைமடந்தை திருப்பாகப் பிறைச்சடில<br/>
 னேர்பூத்த வுள்ளகத்தி லெழுஞ்சுடரே யாமென்னத்<br/>
<br/>
  தானவர்தங் குலம்பதைக்கச் சதுமறையா கமங்கலிப்ப<br/>
 வானவர்தங் குலம்பிழைக்க மறைமுதல்வ னகங்களிப்ப<br/>
<br/>
வுன்னற் கருங்கதியா யுரைப்பரிய வான்பொருளாய்த்<br/>
தன்னந் தனிமுதலாய்த் தத்துவமாய்ச் சுத்தமுமா<br/>
<br/>
யூனக்கண் கொண்டுணர்வார்க் கொளித்திருந்த நள்ளிருளாய்<br/>
ஞானக்கண் கொண்டுணர்வார் நாயகமாய் வந்துதித்தோய்.<br/>
<br/>
கடக்குறவ ரிடக்கொடியுங் கடக்கிரியுந் தரப்பொலிந்த<br/>
மடப்பிடியு மிடப்புறனும் வலப்புறனுங் களிப்பூரச்<br/>
<br/>
சூருரமுங் கார்வரையுஞ் சூறைபடப் பேருததி<br/>
நீரலையத் தாவயில்வே னீள்புயத்தோர் பானிலவச்<br/>
<br/>
சிறைப்படரிக் குழுக்குலவச் செய்ப்புயமார் பகத்திருக்கு<br/>
நறைப்படலைக் கடப்பையிடை நாயகமா மணிவிளங்க <br/>
<br/>
மண்ணகம்விண் ணகமெவைக்கு மதாணியெனத் தகைமைதருங்<br/>
கண்ணகன்ற சுயஞ்சுடராய்க் கதிர்காமத் திருந்தோய்கேள் <br/>
<br/>
                இவை - ஈரடித்தாழிசைகள்  (8)<br/>
<br/>
மந்திரமுந் தத்துவமும் வான்கலையு நீள்பதமுஞ்<br/>
சுந்தரமாம் வன்னபதம் யாவையுமாந் தூயோய்நீ            (1)<br/>
<br/>
சாவதுவும் பிறப்பதுவுந் தமையகலா துழற்றவுழ<br/>
றேவர்கடந் தேவர்கட்குந் தெய்வசிகா மணியானாய்           (2)<br/>
<br/>
மறையவர்க்கு மாலறியா வள்ளலுக்கு மோனபத<br/>
நிறைமொழியைப் பகர்ந்தனையே னின்றகைமைக் களவுண்டே    (3)<br/>
<br/>
எச்சமயத் தார்களுமெம் மிறையிறையென் றேத்தவவர்க்<br/>
கச்சமயந் தோறுஞ்சென் றருள்புரிவா னாகினையே            (4)<br/>
<br/>
காட்சிமுத லெண்ணளவை காண்பரிய தற்கடந்த<br/>
மாட்சியுடை யாயெனது வாய்துதிக்க வந்தனையே             (5)<br/>
<br/>
குன்றிருமாப் படக்குதற்கோ குன்றவர்வாழ்த் தெடுப்பதற்கோ<br/>
குன்றகத்தே யிருப்பதற்கோ குன்றுதோ றாடினையே           (6)<br/>
<br/>
சத்திகளை யீவதற்கோ சத்தியிலார்க் காய்வதற்கோ<br/>
சத்தியமீ தென்பதற்கோ சத்தியயி லேந்தினையே           (7)<br/>
<br/>
ஆறுமுக மகிழ்வதற்கோ வாறுமுக மாவதற்கோ<br/>
வாறுமுக மதுகுறித்தோ வாறுமுக மாயினையே            (8)<br/>
<br/>
          இவை - ஈரடி அராகங்கள்   (4)<br/>
<br/>
அவனவ ளதுவெனு மவைவினை யுறவரு<br/>
சிவனவ தவமுறு செயலறு கதியினை                 (1)<br/>
<br/>
மயலற மனநக மணியென மலரடி<br/>
நயமறு மவரிட நடநவில் கருணையை                (2)<br/>
<br/>
இவையிஃ தெமதென விவனக மெனவரு<br/>
பவையற வெனையரு டருபர கதியினை               (3)<br/>
<br/>
ஒளியிரு ளுளதில வுருவரு வெனலற<br/>
வளிபுன லெரிநிலன் வெளியென மருவினை            (4)<br/>
<br/>
    இவை - நாற்சீரோரடி இரண்டுகொண்ட அம்போதரங்கம் (2)<br/>
<br/>
அலைகட லிடையுறை மரமென வருமவ<br/>
னிலைகெட வருமொரு மிடலுடை யயிலினை       (1)<br/>
<br/>
உலைவற வுடலுயி ரொருபொரு ளமைவுற<br/>
விலையறு மொருபொரு டருகுரு வுருவினை        (2)<br/>
<br/>
இவை - முச்சீரோரடி அம்போதரங்கம்  (4)<br/>
<br/>
ஒருவரை யெழுவரை யட்டனை      (1)<br/>
உததிக ளழவயி னட்டனை          (2)<br/>
மருவல ரறவடி யிட்டனை          (3)<br/>
மறைமறை முனிசெவி விட்டனை     (4)<br/>
<br/>
    இவை - இருசீரோரடி அம்போதரங்கம்  (8)<br/>
<br/>
உருவி னுற்றனை    (1)   மருவு மானினை        (5)<br/>
ஒருவி னுற்றனை    (2)   மருவு மானினை        (6)<br/>
உரையில் வந்தனை   (3)  வார ணத்தினை          (7)<br/>
உரையில் வந்தனை   (4)  வார ணத்தினை          (8)<br/>
<br/>
     இவை - பெயர்த்தும் ஈரடித்தாழிசைகள்      (4)<br/>
<br/>
உருமாறிப் பவக்கடற்புக் கூசலா டுவர்தமக்குக்<br/>
கருமாறிப் பதமடையக் கடைப்பிறவி காண்பவனீ.           (1)<br/>
<br/>
ஆறாறு தத்துவமு மாம்பரிச கன்றொருநீ<br/>
வேறானா லிங்கெவையும் விளங்குவதற் கொவ்வாவே.      (2)<br/>
<br/>
முப்பாழும் பாழாய் முடிந்தவிடத் தேமுளைத்த<br/>
வப்பாழும் பாழா யறிந்தவனு நீயன்றே.                     (3)<br/>
<br/>
ஆதார மீதான மாயிடைதோ றுந்திரிபாய்<br/>
நீதானோ வன்பர்கட்கு நின்றவனு மற்றுண்டே.                (4)<br/>
<br/>
          இது - தனிச்சொல்<br/>
            எனவாங்கு,<br/>
<br/>
   இது - பதினான்கடி நிலைமண்டில ஆசிரியச் சுரிதகம்<br/>
<br/>
புனன்மலி யுலகத் தனைவருங் கண்டு<br/>
தனியுயி ரிவனெனச் சாற்றும்யா னொருவனை<br/>
நல்வினை தீவினை யென்றநா யிரண்டுந்<br/>
தொல்வினை மலமெனச் சூழரா மூன்று<br/>
மந்தக் கரணமென் றறைபுலி நான்கும்<br/>
பந்தவிந் தியமாம் பாய்மா வைந்துங்<br/>
காம மாதிய கள்வ ரறுவரு<br/>
மேமப் பிறப்பா மெழுவகைக் கூற்று<br/>
மெமக்கிரை யெமக்கிரை யெனப்பல கூறிச்<br/>
சுமக்கருந் துயர்செயத் தொடர்த னோக்கிப்<br/>
படும்பரி சனைத்தையும் பார்த்து வாளா<br/>
விடும்பரி சுன்ன துன்னடி யார்க்கூஉ<br/>
யவர்பணி யென்றலைக் கமைய நிறீஇப்<br/>
பவப்பிணக் ககற்றப் பகர்தனின் கடனே.                   (1)<br/>
<br/>
            நேரிசை வெண்பா.<br/>
<br/>
நின்கடனா மென்னை நிலைநிறுத்த னாயடியேன்<br/>
றன்கடனா நின்பதத்தைச் சார்கையே - மன்கடநா<br/>
கக்குலங்கள் சூழுங் கதிர்காமத் தார்ந்தமுரு<br/>
கக்குமரா வேலாகு கா.                                  (2)<br/>
<br/>
       கட்டளைக் கலித்துறை.<br/>
<br/>
காலனைப் பூங்கணை வேளைச் சயங்கொண்ட கண்ணுதறன்<br/>
பாலனைப் பார்வதி மைந்தனைத் தேவர் படைத்துணையைக்<br/>
கோலனைக் கோலக் குறமின் மணாளனைக் குன்றெறிந்த<br/>
வேலனைத் தண்கதிர் காமத்தென் றாயை விழைநெஞ்சமே.   (3)<br/>
<br/>
   அறுசீர்க்கழிநெடில் ஆசிரியவிருத்தம்.<br/>
<br/>
விழைவகன்ற முனிவகன்ற நினைப்புமறப் <br/>
            பறத்தொலைத்த வீட்டின் மாயை,<br/>
நுழைவகன்று தனிப்பரசிற் சுகோததிமென் <br/>
            மேற்றிளைத்து நுகர்ந்து வாழ்வார்,<br/>
கழையெழுந்து விசும்பிவர்ந்த கனத்தூன்று <br/>
            கம்பமெனக் கதிக்கும் பண்ணைத்,<br/>
தழைவகன்ற வளனளிக்குங் கதிர்காமத் <br/>
            துத்தமன்றாள்  சார்ந்தார் தாமே.                                    (4)<br/>
<br/>
           கலிநிலைத்துறை.<br/>
<br/>
தாக மெடுத்தும் போகம் விடுத்துந் தனியாகி<br/>
யாக மிளைத்தும் யோகம் விளைத்து மலைவீர்காள்<br/>
சோக மவித்தா ராக மவித்தார் சுடரேசர்<br/>
போக மலர்த்தா ளாக வடுத்தே புணர்வீரே                    (5)<br/>
<br/>
அறுசீர்க்கழிநெடில் ஆசிரியவிருத்தம்<br/>
<br/>
வீரம னப்பகை யாரற வுத்தம மேவவு ளக்குறியார்<br/>
தாரமனைப் பொருளாரநினைத்தவர் தாமும வைப்பெறவே<br/>
சோரம தக்கரி மாமுக னற்றுணை சோர்வுற நத்தியவே<br/>
லாரம திற்கதி காமம திற்றரு மாறுமு கப்பரமே                (6)<br/>
<br/>
எண்சீர்க்க்க்கழிநெடில் ஆசிரியவிருத்தம்<br/>
<br/>
பரமன் மெய்க்கவுத் தரம ளித்தசிற் பரம நிற்பதப் புணைதனைப்புலிச், <br/>
சிரம வற்பவக் கடல்க டக்கநச் சியத வர்க்கரு ளுறவெனச்செயும், <br/>
வரம னைத்துமெற் கெனவி தத்தில்வைக் குதி சைக்குமைக் கலிநி கர்க்கவா, <br/>
னரமு சுக்குழுக் குதித ரப்பொலி நகைக திர்க்கிரிக் குரிய வத்தனே:     (7)<br/>
<br/>
பதின்சீர்க்கழிநெடில் ஆசிரியவிருத்தம்<br/>
<br/>
அந்தம  னச்செயல் பெற்றிடு மெய்த்தவர் மொய்த்தத னிப்பர<br/>
          வைச்சிர னித்தந டித்திட                வருபாலா<br/>
முத்தணி யிட்டெழு பொற்றன பத்தினி நிற்பெயர் சொற்றிடு  <br/>
         முற்பட வட்கைமுளைத்திட              வளிசீலா<br/>
நித்தவ நித்தத னிப்பொருண் முற்றுமு ரைத்தடி யர்த்தெற<br/>
         நிற்கும யற்கொரு சத்துரு               பொருகாலா<br/>
வெத்தல மொத்ததி தற்கென நிச்சலு மெச்சுக திர்க்கிரி<br/>
         யிற்குடி யுற்றவ வெற்கருள்              சயவேலா    (8)<br/>
<br/>
எழுசீர்க்கழிநெடில் ஆசிரியவிருத்தம்.<br/>
<br/>
வேலையு முடன்வாரு சூரையு மெதிர்பொரு<br/>
               மேருவு மழல்பட முன்சீறிக்<br/>
காலையும் வெயில்படு மாலையு நினைதரு<br/>
               காதலர் தம்பகை யுந்தூறிச்   <br/>
சோலைம லையுமலை வாயினு மெழில்விரி<br/>
                சோதிம லைமுடி யினுமேறிப் <br/>
பாலையு றழுமொழி யாலவி ழியளொரு<br/>
                பாகமு றையமயி லமர்வோனே.                   (9)<br/>
<br/>
தலைவன் வினாதல்.<br/>
எழுசீர்க்கழிநெடில் ஆசிரிய விருத்தம்.<br/>
<br/>
உடையவர்சண் முகர்கதிகா மத்துள்வாழு மொண்னுதலீ<br/>
                 ருமக்கொருசொல் லுரைக்கக் கேண்மி<br/>
னிடையுமக்கிவ் விடைதெரியக் காணகில்லே<br/>
                  னென்பதுசத் தியமலவோ விசைப்பீ ராயிற்<br/>
படைநெடுங்கண்ணயிலினத்தார் பகையீ தென்னப்<br/>
                  பதைபதைக்கு மவற்றினைப்பத் திரப்படுத்தித்<br/>
தடைபடுமென் னுயிரெனக்கு முன்னேயீயச் <br/>
                  சமைவீரே லமைவீரே தளர்வுறீரே              (10)<br/>
<br/>
அம்மானை - மடக்குத்தாழிசை<br/>
<br/>
ஏகமாய்ப் பூரணமா யேய்ந்தகதி ரேசனுக்குத்  <br/>
தேகமே வேங்கைத் திருவுருவ மம்மானை<br/>
தேகமே வேங்கைத் திருவுருவ மாமாயின்<br/>
மோகமாய் மானை முயங்குவதே னம்மானை <br/>
முன்பின் கெட்டார்க்கு முறையுண்டோ வம்மானை.  (11)<br/>
<br/>
பாங்கி தலைவிக்குரைத்தல்.<br/>
அறுசீர்க்கழிநெடில் ஆசிரியவிருத்தம்.<br/>
<br/>
மானை மணந்தவர் யானை புணர்ந்தவர் வாண்மலை யின்மீதே <br/>
யானை யெனும்படி மானை யெனும்படி யாவரு ணர்ந்தாரே<br/>
தானை சுருங்கிய மேகலை கொஞ்சு சரோருக வந்தேனே<br/>
கானையடைந்தவிவ் வேளு ளியம்பிய காதலுணர்ந்தேனே           (12)                                                                         <br/>
<br/>
வஞ்சித்துறை.<br/>
<br/>
தேனார்புனைதரு-கோனார் பரவிய<br/>
வானாரிலகுமெ-மானார் திகழ்வே.          (13)<br/>
<br/>
புயவகுப்பு.<br/>
ஆசிரிய வண்ணவிருத்தம்.<br/>
<br/>
திகழிரவி மண்டலக் குலனறைகொள் பங்கயத்<br/>
          திரளிரு புறம்பெற்ற கனமகர குண்டலக்<br/>
          தலனீடு மொளிவீச வைத்துப்பரிந்தன<br/>
தினகரர்கண் மந்தரப் பனிவரை யிரண்டுபத்<br/>
          தெனுமவையி னும்பர்புக் கொளிசெயு மெனுந்தகைத்<br/>
          தெனவாகு தொடியோடு மெச்சப்புனைந்தன<br/>
திரைமணிசெ யம்பரத் தொடுமலைசெ யம்புயத்<br/>
          திருடர்கண் மனம்பதைப் புறவரைகள் பம்பரத்<br/>
          தினிலாட வயில்வீசி யிட்டுப்பொலிந்தன<br/>
சிறுவிதி மகந்தொலைத் தவன்முத லனந்தபற்<br/>
          பலமுனி வரும்பர்சக் கரனொடு சொரிந்தவக்<br/>
          கதையானு மதயானை யொப்பத்ததும்பின.     (13-1)<br/>
<br/>
பகழிபடு பங்கயத் திலகமட மங்கையர்ப்<br/>
          பணிலவளை சங்குகைத் தலமகல வந்தபொற்<br/>
          பதனாலு மதனாரு நச்சக்கிடந்தன<br/>
பரவைவரு சம்ப்ரமத் தொடியர்கள் புகழ்ந்தபொற்<br/>
         பதனொடு திரண்டவற் புதவிருவர் கொங்கையொப்<br/>
         பருமால விழியோடு தைக்கக் குழைந்தன<br/>
பதுமனொடு கும்பவுற் பவமுனிவ னும்பவப்<br/>
         படிறற வணங்கவர்க் கபயவர தந்தரத்<br/>
         திருமார்பி னிருநீள்கை யத்திற்புகன்றன<br/>
பதமலர் புனைந்தமுத் தரினொடு பணிந்தபத் <br/>
தியரொடு புகழ்ந்தவெற் குதலையு மகிழ்ந்துவித்<br/>
தகமான மலரொடு மிட்டுத்திகழ்ந்தன.                 (13-2)<br/>
<br/>
அகழிடமு மும்பர்சித் தரினிடமு மிம்பர்வித்<br/>
         தகரிடமு மெங்குமெய்ப் பொடுபுனைத் தரும்புகட்<br/>
         செயுமார மணம்வீச லுற்றுப்பரந்தன<br/>
அரியமண மன்றல்கட் கமழ்புழுகு சந்தனத்<br/>
         தணிமுலைய நங்கையர்த் திலகமொடு குன்றவர்க்<br/>
         கருமானு மிடுமாலை மொய்த்துக் கமழ்ந்தன<br/>
அசலவிறை நந்தவச் சிரவயுத னந்தலைக்<br/>
          கதிர்முடி நொறுங்கவுக் கிரமனைய செண்டின்முற்<br/>
         படுகால னெனவேகி மொத்தித்திரிந்தன<br/>
அருணகிரி யன்றிருப் புகழொடு படர்ந்துசொற்<br/>
         கருமண மணந்துவெற் றியினொடு திரண்டுநற்<br/>
         கவியோது படையாறும் வைத்துக் கவின்றன.           (13-3)<br/>
<br/>
மகிழினொடு சண்பகத் தறூகவிழ் கடம்பைமெய்த் <br/>
          துளவினொடு தும்பைபொற் குழையவி ழரும்புநற்<br/>
          கடியார மடியார்கள் தொக்கத்துதைந்தன<br/>
மலையரையன் மங்கைபொற் றனவமு தருந்தவைத்<br/>
          தகமுற முயங்கவக் கணமதி னியங்குபற்<br/>
          பலவாக மொருதேக மொத்துக்குவிந்தன<br/>
மரைமல ரமர்ந்தவச் சதுமுகன் மனந்திகைப் <br/>
          புரபிர ணவந்தழைப் புறவுரை பகர்ந்துவற்<br/>
          கதிர்வீச முடிமீது குட்டித்தணிந்தன<br/>
மறைமுடி வொளிந்துமிக் கவரக மமர்ந்துகெட்<br/>
          டவாக மிரிந்துபற் பலநகர் திருந்துமெய்ப்<br/>
          புகழ்வீசு கதிர்காமன் வெற்றிப்புயங்களே.                 (14)<br/>
<br/>
புயமுமீ ராறுளான் புகழுமீ ராறுளான்<br/>
நயமுமென் மேலுளா னலமுமென் மேலுளான்<br/>
கயலுலா மலையினான் கதிருலா மலையினான்<br/>
சயவிலாஅ சத்தனே சமைவிலா சத்தனே              (15)<br/>
<br/>
தலைவனை வேண்டல்<br/>
அறுசீர்க்கழிநெடில் ஆசிரியவிருத்தம்<br/>
<br/>
சதமகன்கன் னியைப் புணர்ந்துங் கானவேடத் <br/>
                தையலைப்புல் லியுங்காம சரத்திற்றப்பா<br/>
மதமகன்பக் குவமுணர்ந்திங் கடியார்க்கோதி<br/>
           வனசவிழித் திருநெடுமால் வயிற்றிலார்முன்<br/>
னிதமகன்சென் னியிற்புடைத்த கதிர்காமத்தாய்<br/>
           நிற்குறித்தே யிவள்வாடி நீந்தற்கொண்ணா<br/>
வதமகனம் மயற்பவத்த ழுந்தல்கண்டு<br/>
           மறியார்போ லிருத்தவருட் கழகிற்றாமோ.            (16)<br/>
<br/>
இரங்கல்  <br/>
நேரிசை வெண்பா<br/>
<br/>
ஆமாங் கதிரேச ரன்றெனக்குத் தந்தமயல்<br/>
போமாறிங் கெண்ணிப் புகலுங்கால் - வேமாறூ<br/>
சந்தனத்தைப் பூச றணந்தன்னா யாங்கவன்பாற்<br/>
சந்தனத்தை யின்றனுப்பிற்றான்                    (17)<br/>
<br/>
கிளிவிடுதூது-கட்டளைக்கலித்துறை.<br/>
<br/>
தானத்த மாதியொன் றுந்தெரி யார்புகழ்ந் தார்தமைமீ<br/>
தானத்த மாதனத் தேயிருத் தார்தளர்ந் தார்தமக்குத்<br/>
தானத்த மாதன மாங்கதிர் தாமரைச் சார்ந்துரையத்<br/>
தானத்த மாதயர்ந் தாளெனப் பூம்பொழிற் றத்தைகளே.  (18)<br/>
<br/>
மடக்கு - எண்சீர்க்கழிநெடில் ஆசிரியவிருத்தம்.<br/>
<br/>
தத்து ம்ணிப்புயத் தணிதேங் கடப்பையேமா<br/>
           றம்மகத் திற்குறிக் காதேங் கடப்பையேமால்<br/>
வித்தகமா மரைமலர்த்தாட் கஞ்ச மேயாம்<br/>
           வெகுண்டுநமன் விடுமலர்த்தாட் கஞ்சமேயாங்<br/>
குத் துபடக் குமைத்ததுமக் கடலை யாமே<br/>
           குலைந்தனமைம் பொறிகளின்மக் கடலை யாமே<br/>
சித்திதருங் கதிர்காமன் றிருக்கண் டோமே<br/>
             சிலையெடுத்திங் கதிர்காமன் றிருக்கண் டோமே              (19)<br/>
<br/>
பிரிவுழிக்கலங்கல்<br/>
அறுசீர்க்கழிநெடில் ஆசிரியவிருத்தம்.<br/>
<br/>
அண்டர் மாதர்க டொண்டை வாய்நுக ரந்தநாரணன் மருகராய்த்<br/>
தொண்டர் நாதரெனுந்த்ரி யம்பகர் சுந்தரம்பெறு குமரரா<br/>
யெண்டி சாமுக மெங்கும் வந்தவ ரெற்பிரிந்திட லொண்ணுமோ<br/>
கண்ட பேர்களு மென்சொல் வார்கதிர் காமமேவிய தோகையே.  (20)<br/>
<br/>
இரங்கல்.<br/>
மடக்கு- எண்சீர்க்கழிநெடிலாசிரியவிருத்தம்.<br/>
<br/>
தோகைமீதுவி ருப்படைந்தவர் தோகைமீதுவி ருப்பிலார்<br/>
          தூயவன்பா கத்துளார்மலர் தூயவன்பர கத்தெறார்<br/>
வாகைப்பட்டகொ டிக்குளாரடி வாகைபட்டகொ டிக்கிலார்<br/>
           மலைத் தணித்தவை வேலினார்மத மலைதணித்திட வேலிலா<br/>
தோகையென்றவ ளுக்கடுத்தவ ரோகையென்றவ ளுக்குறா<br/>
         ரோதிமற்குரு வாகிவந்தவ ரோதிமற்குரு வாய்வரார்<br/>
சாகையார்பொழி லார்கதிர்க்கிரி சாகையார்க்கிவை யொண்ணுமோ<br/>
            தாளினோடொரு தாளினின்றுத வஞ்செயுங்கம லங்களே.         (21)<br/>
<br/>
இரங்கல் - கலிவிருத்தம்<br/>
<br/>
கமலா சனனச் சுகதிர்க் கிரியான்<br/>
முமலா சறுமுத் தர்களுக் கறிவான்<br/>
விமலா சலமெற் றெறவிட் டிரிவா<br/>
னமலா சலனித் திடுநல் லுளனே            (22)<br/>
<br/>
நாரை விடுதூது.<br/>
கட்டளைக்கலித்துறை.<br/>
<br/>
கல்லவ ரங்கே தரவருள் வாரிமை யோர்நடுங்க<br/>
வல்லவ ரங்கே தனமுடை யார்க்கென் மயலனைத்துஞ்<br/>
சொல்லவ ரங்கே தனித்தே னலார்கதிர் காமந்துனிச்<br/>
செல்லவ ரங்கே தருங்கோ தையோடெனைச் சேர்குருகே     (23)<br/>
<br/>
இரங்கல் - தாழிசை<br/>
<br/>
குருகமர்ந்த வேலையே முருகமர்ந்த சோலையே<br/>
        கூதிர்தந்த மாலையே யோதிநின்ற தாலையே <br/>
யருகுநின்ற பானலே பெருகிவந்த கானலே<br/>
         யாலடர்ந்த நீழலே மாலடர்ந்த ஞாழலே<br/>
யுருகிநின்ற வன்புதந் தருகுநின்ற வன்பொழித்<br/>
          தூடல்காட்டென் முலைபுணர்ந் தாடல்காட்டென் மகிழ்நனாற்<br/>
றருமென்மோக மயிலனாள் பிரிவிநோதர் தேடியே<br/>
          தாவுசோதி மலையிலே போகலான தறிவிரே.               (24)<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
வீரத்த னஞ்சயனற் றேரூர்ந்த மாயவன்றன் <br/>
              மருகன் வேலோன்,<br/>
கோரத்த னஞசயன்கோட் கூற்றினரைத் <br/>
             துமிக்கவெற்காக் கொண்டு நின்ற, <br/>
வோரத்த னஞ்சயனுக் குரைத்தபழம் <br/>
            பொருளுரைக்க வுற்றோன் வேழத், <br/>
தாரத்த னஞ்சயலா ரயிலுடையான் <br/>
             கதிரையெனுந் தானத் தானே.                                         (25)<br/>
<br/>
எழுசீர்க் கழிநெடிலாசிரிய விருத்தம்<br/>
<br/>
தானவர் குலமற வேலயில் விடுகுரு சாமிம யிவெரிந் மீதேறிக், <br/>
கானவர் குலமயி லோடம ரர்கள்குடில் சாதன் மணமலர் தாஞ்சூடி,<br/>
மானவர் முதலிய வேனையர் பரவிட வாழ்வுறு பதியதை யாதென்பீர், <br/>
கூனவிர் மதிதவழ் வானம துறுகதிர் காம மெனவுளங் கொள்வீரே.                                           (26)<br/>
<br/>
இரங்கல் - நேரிசைவெண்பா<br/>
<br/>
கொள்ளைகொண்டு போவாரொ கூடாரைக் கோறல்புரி<br/>
வெள்ளிலைவே றாங்குவெற்றி வீரனெனிற் - றள்ளா<br/>
முதிர்காமத் தேமயங்கென் முன்னொளித்திங் கென்னைக் <br/>
கதிர்காமத் தேயிருந்தார் காண்.                                 (27)<br/>
<br/>
கட்டளைக்கலித்துறை.<br/>
<br/>
காணக் களிக்கவுங் கேட்கப் பனிக்கவுங் கண்டுபுல்லிப்<br/>
பூணச் சிலிர்க்கவு முன்னத்தித் திக்கவும் போன்றதுகாண்<br/>
டோணக் குறிக்குத் தொடராத வாற்றிற் சுடர்க்கிரிமேல்<br/>
யாணர்க் கமழ்முரு காம்பசுந் தேன்செய்த வற்புதமே.              (28)<br/>
<br/>
மடக்கு- எண்சீர்க்கழிநெடில் ஆசிரியவிருத்தம்.<br/>
<br/>
புத்தர்மதங் கத்தமதம் போக்கியமா தங்கம்<br/>
          பொன்னிவளென் றுன்னவரப் புரிந்ததுமா தங்கந்<br/>
தத்தகலு முத்தர்களுக் கீவதுமோ முத்தி<br/>
          சாதனமுள் ளார்களுக்குச் சாற்றுலுமோ முத்தி<br/>
நத்துபுகழ் செப்பவரு நான்மறையே சிலம்பாம்<br/>
         நகரெனவே கொண்டதுஞ்சீர் நண்ணுகதிர்ச் சிலம்பாம்<br/>
பத்தர்களுக் கொத்ததுணை பாதம்பங் கயமே<br/>
        பன்னுபவர்க் கன்னையுடற் பையுளின்பங் கயமே               (29)<br/>
<br/>
இரங்கல் - எழுசீர்க் கழிநெடில் ஆசிரியவிருத்தம்<br/>
<br/>
கயம்வந் தநங்கை யொடும்வந் திருந்த கதிர்காம மன்ன ரெனையே<br/>
நயம்வந் தமங்கை யொருமுன் பிறந்த நலிகான் முனம்பொ லெழவே<br/>
யுயவந் ததன்மை யுளநா மெனும்பெ ருணர்வென் னவாகு முயிரே<br/>
பயம்வந் தபெண்மை யறவுந் திரிந்த பிறகென் புரிந்து பெறுமே.      (30)<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
புரிந்த யல்லைநீ  யடியவர்க் கடிமையைப் புன்செயற் பகையாரை<br/>
யரிந்த யல்லைநீ கதிர்க்கிரி யான்பத மடைந்தவன் றலஞ்சூழ்ந்து<br/>
திரிந்தை யல்லைநீ மடமையே புரிந்தறத் தீமையுட் செலுநெஞ்சே<br/>
கரிந்தை யல்லைநீ சாகிலை பாழ்படக் காண்கிலே னுனைநானே.    (31)<br/>
<br/>
இரங்கல்- எழுசீர்க்கழிநெடிலாசிரியவிருத்தம்.<br/>
<br/>
நானா விதத்தென் மனமே மயக்கி நடுநா ளிருட்டி லெனையே<br/>
மேனா ளடுத்த வுறவோ ரெனப்பல் விதமோ டணைந்து கனவிற்<br/>
போனார் கதிர்க்கி ரியினார்க் குநல்ல புலழ்வோ வுரைக்கி லழகோ<br/>
மானார் தமைக்கொன் மயலீ தலென்றன் வடிவே லருக்கு மரபே.    (32)<br/>
<br/>
காலம் - மடக்கு.<br/>
எண்சீர்கழிநெடில் ஆசிரியவிருத்தம்.<br/>
<br/>
வேலெடுத்த கதிர்காமன் கொடுமையினு மென்மேல்<br/>
      வில்லெடுத்திங் கதிர்காமன் கொடுமையினும் பெரிதாம்<br/>
நூலெடுட்த்த விடைவருந்த நுவன்றிடுங்கோ கிலமே <br/>
      நொந்தமையைப் புலம்புறுங்கை நுவன்றசங்கோ கிலமே<br/>
கூலமணித் திரைவாரிக் குளிறுசமுத் திரமே<br/>
      கொடியேற்குத் தீவினையே கோணிசமுத் திரமே<br/>
யாலமிடத் தோன்மிடற்றி லெழுந்திடுங்கா லமுமே<br/>
      யறைகுறிலெற் றேடிவரி மனற்பிறங்கா லமுமே                (33)<br/>
<br/>
இரங்கல்.<br/>
<br/>
எழுசீர்க் கழிநெடில் ஆசிரியவிருத்தம்.<br/>
<br/>
ஆலமி டற்றவனுலும றைப்பொரு ளாவதெ <br/>
             னக்கரு ளென்போதிற்<br/>
றாலம திற்பெரி யோர்கண் மதித்திடு தாரணை <br/>
            வைத்தவர் தாமேவந் <br/>
தேலமி டப்புகை நாறுமென் மைக்குழ லிரந <br/>
             றைக்கடி யுண்டாரே<br/>
சாலவி ழைத்தமி யேனை யயர்த்தனர் தாவில் <br/>
             கதிர்க்கிரி யன்னாரே.  (34)<br/>
<br/>
கட்டளைக்கலித்துறை.<br/>
<br/>
நாரா யணன்பது மாதனன் றேவர்க ணான்மறைகள்<br/>
பாரா யணத்துட் படுங்குறி யாம்பசும் பாய்புரவித்<br/>
தேரா யணந்தவ ராமற்செ லும்படி செய்தரக்கர்ச்<br/>
சூரா யணங்கிழித் தான்கதிர் காமத்தென் றூயவனே              (35)<br/>
<br/>
இரங்கல் - மடக்கு<br/>
<br/>
அறுசீர்க் கழிநெடில் ஆசிரியவிருத்தம்<br/>
<br/>
தூயம றைக்குவ ரம்பானார் சோரவி னைக்கிவ ரம்பானார்<br/>
சேயம தித்தலை யாறானார் சேயின் முடித்தலை யாறானா<br/>
ரேயக திர்ச்சிலை வேளானா ரேவுக ழைச்சிலை வேளானார்<br/>
கூயம லர்க்கண் வருந்தேனே கூசிய னைக்கண் வருந்தேனே.       (36)<br/>
<br/>
இருபத்தொருசீர்க் கழிநெடில் ஆசிரியவிருத்தம்.<br/>
<br/>
தேனவிர் பகற்கஞ்ச முகமாறு கொண்டமை தெரிக்கிலொரு <br/>
          குடிலை யுடனே செய்யவைஞ் சத்தியா னென்பதற் கேமற்ற சீரங்க<br/>
        முண்மை யகலாத், திருவருட் குணனியா னென்பதற் கேசிவ னுதற்கணிற் பொறியி லெழுதல், <br/>
ஊனவிரி யோனியுற் பவமிலாப் பதியாகி யகராதி யுறுபொ றிகளா, <br/>
        யுளபொரு ளியானென்னன் மிகுசத் துவத் தனொடு மொருநீலி நடுவ ணுறைத, <br/>
        லோர்பக லிருட்குநடு வானவனு மதுவல துதுவிரண் டற்ற விடமே, <br/>
நானவிரு தானமென நாட்டியது தரிவேலி னண்ஞான சத்தி யதனை, <br/>
         நான்றரித் தவனெனச் சொலுமாறு மயில்கொடியின் ஞாலமுத னாத வரையும், <br/>
         நடுவனா யவைகளாய் மேற்கொண்ட நன்னிலைய னானெனல் விளக்கி யதுவாங்,<br/>
கானவிரு கூந்தலர்க் கொளலிச்சை கிரியனெனல் சாட்டவசு ரர்க்களைந்து, <br/>
        காத்தனமும் மலநீக்கி யுயிர்கட்கு வீடுதவல் காமமெனு மேம வறைமிக், <br/>
        காணொளியின் னிலையென்னி லஃதினிலை யெவர் காண்பர் காட்டுவரிவ் வஞ்ச கத்தே                         (37)<br/>
<br/>
                       பாங்கன் றுணிவு.<br/>
<br/>
           அறுசீர்க் கழிநெடில் ஆசிரியவிருத்தம்.<br/>
<br/>
வஞ்சனை மிஞ்சு கருங்கண தம்பல மஞ்சல வொண்குழலே<br/>
கொஞ்சிய கிஞ்சுக மன்றத ரங்கள்கொ ழுங்கிரி யன்றழகார்<br/>
மஞ்சள் படர்ந்தகல் கொங்கைக ளஞ்சுக மன்றவண் மங்கையரே<br/>
தஞ்சென நின்னுயிர் கொண்டவள் கண்டது தண்கதி ரின்கிரியே.      (38)<br/>
<br/>
               இரங்கல் - கலிநிலைத்துறை.<br/>
<br/>
கதித்தமுலை சிறுத்தவிடை கறுத்தவிழி <br/>
            சுரித்தகுழற் கன்னிமாதர், <br/>
துதித்தமலர் நறைத்தபொழில் சுடர்க்கிரியி <br/>
           னிடத்தர்திறல் சொல்லவாமோ,<br/>
மதித்தென்முலைக் குடத்தையிரு கரத்திலுற <br/>
            வணைத்துபடர் மோகவாரி, <br/>
குதித்தெனிடைக் கலத்ததிர வியத்தையெடுத் <br/>
           தெனைத்தவிக்கக் கொண்டுபோனார்.                             (39)<br/>
<br/>
                       மேகவிடு தூது.<br/>
            எழுசீர்க் கழிநெடில் ஆசிரியவிருத்தம்<br/>
<br/>
போனவர் வந்து புணர்ந்தெ னகங்க ளிபொங்க வரந்தரு வாரன்றே, <br/>
யானவி தங்கள் பணிந்துதெய் வங்க ளயர்ந்து கலங்கினனொன்காரீர், <br/>
நானம ழிந்தென தாருயிர் சிந்துமு னாயக ரொண்கிரி மீதேகிக், <br/>
கானவர் மங்கையி லாவமை யங்கொடு கண்டுமொ ழிந்தருள் செய்வீரே                                   (40)<br/>
<br/>
             மடக்கு - கொச்சகக் கலிப்பா<br/>
<br/>
அருடருமஞ் சண்முகமே யரிமலைமஞ் சண்முகமே<br/>
திருமருகுஞ் சரவணனே சேர்ந்ததுங்குஞ் சரவணனே<br/>
தருமமுளார்க் குறுமுனிவன் றனக்கன்பன் குறுமுனிவன்<br/>
மருவமனங் கொண்டீரே வன்னமனங் கொண்டீரே           (41)<br/>
<br/>
                        சித்து.<br/>
          எண்சீர்க்கழிநெடில் ஆசிரியவிருத்தம்.<br/>
<br/>
ஈரமதி புனைசடிலத் தரனார் பிச்சைக்<br/>
       கிரங்கிமா தங்கங் கொடுத்த சித்தரேம்யாங்<br/>
காரளவு கதிர்காம னருள்கைக் கொண்டக்<br/>
       கரியோர்க்குப் பொன்றனைக்கல் யாணஞ் செய்தோங்<br/>
கூரயிலாற் குன்றமெலா மிகை செய்தோங்<br/>
        கூழையும்பூ ரியிற்சமைத்துக் கொடுப்போ மப்பா<br/>
காரத்தைக் கனகமெனக் காட்டிச் சிங்கக்<br/>
         கணத்தினையு மரிபோலக் காட்டு வோமே.           (42)<br/>
<br/>
                      இதுவுமது.<br/>
<br/>
காட்டுமருட் கதிரைமன னிருப்பை யீழங்<br/>
          காட்டியொளிர் மனையைமா தங்க மாக்கிச்<br/>
சேட்டுலகி னாகமதை வெள்ளி யாக்கிச்<br/>
       சிதம்பரத்தை யாடகமாய்ச் செய்தோ மீசர்க்<br/>
காட்டமல்ல விதுதழையொன் றின்றி யாட்டை<br/>
       யனந்தமெனப் பலுகுவிப்போம் புலியைக் கூட<br/>
நீட்டிடுவம் வேங்கையென வரிதா ரத்தை<br/>
       நிசிசெய்வோ மரிதெமக்கு நித்தஞ் சோறே.              (43)<br/>
<br/>
                       இரங்கல்.<br/>
<br/>
            எழுசீர்க் கழிநெடில் ஆசிரியவிருத்தம்.<br/>
<br/>
சோறு விண்டமறை நாலு நொந்துபுகழ் <br/>
          தூவி நின்றகதிர் காமமே, <br/>
னீறு கொண்டமுக மாறு மொண்புயமி <br/>
           ராறு மன்றெழிலின் மாதரார், <br/>
சேறுசெய்தவிழி யன்று குஞ்சியல செய்ய <br/>
          வொண்பவள மன்றுவா, <br/>
யூற லொன்றுமென தாறு கொண்டநல <br/>
           முண்டு சென்றவ ணொளிந்ததே.                                          (44)<br/>
<br/>
                 எழுதரிதென்றல்.<br/>
         அறுசீர்க் கழிநெடில் ஆசிரியவிருத்தம்.<br/>
<br/>
ஒளிதேர் மறித்தகதிர் மலையிர் மடற்பரியி <br/>
           லுசைவே னெனக்கனத்த, <br/>
வளியோ டுரைத்துவர வெளிதே முலைக்கிரியு <br/>
            மமைவாக ணளவினுக்குங், <br/>
கிளியார் மொழிக்குமவ ரிடையார் வெளிக்குமளி <br/>
           கிளையார் குழற்கு மிக்க, <br/>
நளியா மனச்சிலையு மரிதே கிழிக்குமிகை <br/>
           நகையாகு முணர்விடுத்தே.                                    (45) <br/>
<br/>
                       ஊசல்.<br/>
          எண்சீர்க் கழிநெடில் ஆசிரியவிருத்தம்.<br/>
<br/>
உணர்வார்க் குணர்வரியீ ராசி ரூசல்<br/>
         உன்னாதவர்வறியீ ராடி ரூசல்<br/>
பணவாய்ப் படுமயிலீ ராடி ரூசல்<br/>
       படைவாய்ப் படுமயிலீ ராடி ரூசல்<br/>
மணமார் கதிர்ச்சிலம்பீ ராடி ரூசல்<br/>
         மறையாங் கதிர்ச்சிலம்பீ ராடி ரூசல்<br/>
தணலா டிதன்குமர னாடிரூசல்<br/>
       தகைதீ வினைக்குமர னாடிரூசல்.                         (46)<br/>
<br/>
                 பாங்கி வினவல்.<br/>
        எழுசீர்க்கழி நெடில் ஆசிரியவிருத்தம்.<br/>
<br/>
ஊச லாடின ரோகை கூறின ரும்பர் மாதர்க ணாணவே<br/>
பேச லாடினர் பூமுடித்தனர் வாவி தோய்குநர் பேணலார்<br/>
கூர வேவிய வேலி னார்கதிர் காம மேவிய குமரரே<br/>
நேச மாகிய மான னாரிலி னாரெ னச்சொலிர் நீவிரே.          (47)<br/>
<br/>
                       கார்காலம்.<br/>
        எழுசீர்க்கழி நெடில் ஆசிரியவிருத்தம்.<br/>
<br/>
நீவிய குழல்வடி வாகியென் முகமதி நீடிய கதிரெதி ரற்கஞ்சிப்<br/>
பாவிய முகின்மத னார்விடு பகழிப ணாடவி யுரகம்வி ழுங்கிடல்கண்<br/>
டேவிய லமையமி தாமென வுத்தியெ னாரழல் குமுகுமெ னப்பெய்து<br/>
வாவிய காலமி தாகிலெ னாகின வாண்மலை யார்தரு மகிழ்வீதே.  (48)<br/>
<br/>
         இளவேனில்-கட்டளைக்கலிப்பா.<br/>
<br/>
தேவ தேவர் சிவசுப்ர மண்யனார்<br/>
       சேர்ந்தி ருந்த திருக்கதிர் காமத்து<br/>
ளாவி போல்பவர் வந்தெனைச் சேர்ந்தகன்<br/>
        றாரப் போதை யறிந்திவ் வனங்கனார்<br/>
மாவிற் கோலி வளைத்தது மன்றியிம்<br/>
        மாலை வந்ததுங் கண்டுகொ லெற்றெற<br/>
வேவிப் பூவயன் விட்டிட வந்ததா<br/>
         லிந்த வேனி லிளந்தைக் குழந்தையே.                      (49)<br/>
<br/>
          பனிக்காலம்-நேரிசை யகவற்பா.<br/>
<br/>
     ஐயரி படர்ந்த மைவிழி மடவார்த்<br/>
     தொய்யில் மெம்முலைத் தோய்ந்த குமர<br/>
      னண்டர்தந் துயரம் பிண்டிடக் குறித்துக்<br/>
     கண்டகர்க் குமித்த மண்டல வயில<br/>
     னகில சராசர மியாவையு மாக்கி<br/>
     நிகிலமுந் தானாய் நிறைந்த பராபரன்<br/>
     றாணுவுக் கொருசிறு தனயனாய்ப் புவியிற்<br/>
     காணுமெற் குருவாய் வந்தகாங் கேய<br/>
     னன்பர்க் காக வலைவாய் முதல<br/>
     மன்புக ழாறு படையினும் வைகிக்<br/>
     காணல் காண்பான் காட்சி காட்டு<br/>
     மாணக் கடந்த வைப்பி லமர்ந்து<br/>
     முக்குண மைங்கலை மும்மைக் காலமுஞ்<br/>
     சிக்கற வுயர்ந்த சிற்பிர காசன்<br/>
     முதிரை நகமணி முளைத்தெழு சோதிக்<br/>
     கதிரை நகரையுங் கருதுபா சறையாக்<br/>
     கொண்டுவிண் டவர்விண் டவர்குழா மயன்முற்<br/>
     றண்டுகொண் டவர்மண் விண்டுவிண் டுருகிப்<br/>
     போற்ற விருந்த புண்ணியற் பழிச்சா<br/>
     தாற்ற விழிந்த வறியர்தஞ் செயலிற்<br/>
     கடிமண மணந்த கமல வொண்முக<br/>
     மடிவுற வெழுந்த வடவையே யீண்டுப்<br/>
     பனியெனும் பேரிற் பரவித்<br/>
     துனியெழ வெனக்குத் தூஉய் நின்றதே.                   (50)<br/>
<br/>
              நேரிசைவெண்பா.<br/>
<br/>
      நின்றா னிருந்தான் றுயின்றான்பி னீத்தனைத்துஞ்<br/>
     சென்றா னெனப்படுமித் தீப்பிறப்பை-நன்றாகப்<br/>
     பன்னினைந்தாய் நெஞ்சே பணிந்துகதிர் காமத்தார்<br/>
     மன்னினைந்தா யல்லாய் மறந்து.                        (51)<br/>
<br/>
தவம் -  கட்டளைக்கலித்துறை.<br/>
<br/>
மறந்தும் பிசகியற் றாதவர்க் குள்ளவெம் மான்மணிசேர்<br/>
நிறந்தும் பியந்துணை யான்கதிர் காம நினைந்துதுற<br/>
லிறந்தும் பியங்கக லான்மா வளவை யறிந்தடைவீர்<br/>
திறந்தும் பிகள்பயில் பங்கயம் போன்முகச் செவ்வியரே.        (52)<br/>
<br/>
காட்சி.<br/>
அறுசீர்க் கழிநெடில் ஆசிரியவிருத்தம்.<br/>
<br/>
செவ்விள நீர்க ளிரண்டொரு தண்பிறை செங்கம லங்குமுதந்<br/>
துவ்விய பகழி யிரண்டிரு விற்குமிழ் துடியுமி ணைந்துறவே<br/>
னவ்வு மயற்கிவை யென்னவ ணிந்தொரு நாளமி லங்கிடுமோ<br/>
லிவ்வுல கவ்வுல கெவ்வுல குந்தரு மின்கதி ரைக்கிரியே.         (53)<br/>
<br/>
கைக்கிளை - மருட்பா.<br/>
<br/>
ஏவுளரும் வேர்வுறுவண் டேய்தார்வா டும்படியும்<br/>
பூவுறழ்பா தத்துணையிப் பொற்றொடியாள் - காவுலவும்<br/>
ஏமகூட மாமெம் மானிருந் தருளுங் காமகூ டத்துக் காரிகை<br/>
யாமணங் கலளா சங்கையின் றதற்கே.                        (54)<br/>
<br/>
குறி.<br/>
எண்சீர்க் கழிநெடில் ஆசிரியவிருத்தம்.<br/>
<br/>
கேட்கவேண்டு குறிகள்யாவுங் கேட்கவல்ல மாதரீர்<br/>
         கிட்டவாரு மிந்நிலங் கிளைக்கவின்று மெழுகுவீர்<br/>
நாட்கள்கோட்கள் யாவுநன்று நன்குமஞ்சட் பிள்ளையார்<br/>
          நாட்டுவீ ரதற்குமுன்பொர் நாழிநெற்கு விப்பிரால்<br/>
வாட்டமின்றி வற்றினோர்நெல் வைத்திங்கெண்ண மிஞ்சின<br/>
         வந்தவாழ்வை யென்னவென்று வாய்திறந்து கூறுகே<br/>
னாட்டமூன்ற வன்பயந்த நங்கதிர்க்கி ரிப்பர<br/>
         னாளைவந்துன் றோளைமேவு நம்புபொன்ன ளந்திடே.       (55)<br/>
<br/>
                 சம்பிரதம்.<br/>
        பன்னிருசீர்க் கழிநெடில் ஆசிரியவிருத்தம்.<br/>
<br/>
அளவிடற் கரிதாய வித்தைபல காட்டுவே<br/>
         னமுதத்தை விடமாக்குவே<br/>
  னண்டகோ டிகளெலா மோரணு வதற்குள்<br/>
        ளடைத்துவைப் பென்கடலெலாம்<br/>
வளமுறக் கொண்டொருகை வைத்தடக் குவனந்த<br/>
        வடவான லத்தையும்வாய்<br/>
  மடுத்துண்ணு வேன்மணல் களைத்திரிப் பேனிரவி<br/>
         மதிதிக்கு மாறவைப்பேன்<br/>
களமாயன் முதலான தேவரும் பூமியிற்<br/>
         காணமுன் வரவழைப்பேன்<br/>
  கருதரிய வாலகா லந்தனையு மமுதமாய்க்<br/>
         காட்டுவேன் மனநிறுப்பேன்<br/>
றளமவி ழரும்பொழிற் கதிரைநகர் தனின்மேவு<br/>
         சாமிநா தன்றிருவடித்<br/>
தாமரை படுந்தழும் பில்லாத விறைவர்முடி<br/>
         தமையுமுணர் விப்பனின்றே.                            (56) <br/>
<br/>
             உருவெளி.<br/>
       வேற்றொலி வேண்டுறை.<br/>
<br/>
பன்னிய வன்பருண் மன்னிய வேணில வின்பண்ணை<br/>
துன்னிய வென்னிர தந்தகை யாது தொழப்போமே<br/>
மின்னிய விடையுமை மலிந்த மேகமு<br/>
மன்னிய மேருவும் வளைந்து கொள்ளவே.               (57)<br/>
<br/>
மதங்கு.<br/>
கட்டளைக்கலிப்பா.<br/>
<br/>
வளைகள் வீசிய மாணிக்க கங்கையார்<br/>
         மதிய ளாவிய வொண்கதிர் காமத்தார்<br/>
நனிகள் பேசிப் படித்த மதங்கியார்<br/>
         நகைக்கு முல்லை நனைகளு நாணின<br/>
வெளிய நுண்ணிடைக் கெஞ்சின மின்னின<br/>
         மேந்து கொங்கைக் கிளைத்தது மேருவே<br/>
களியெ னுள்ளங் கவர்ந்தன வாகுமே<br/>
        கலிக டத்தையைக் கானம் புகுத்தவே.                   (58)<br/>
<br/>
குறம்.<br/>
எண்சீர்க் கழிநெடில் ஆசிரியவிருத்தம்.<br/>
<br/>
புக்கனநின் விழிமின்கள் குயக்கு டத்துட்<br/>
          பொங்கினதா னனமதியும் பூத்த தல்லி<br/>
யிக்கணநங் கதிர்காமத் திருந்த வேந்த<br/>
          லிங்குறீஇப் புணர்வரென்றன் குறத்தி னன்றோ<br/>
சங்கரனைப் பொறிமணந்தா ளுமையா ளந்தச்<br/>
          சாம்பசிவ னைப்புணர்ந்தா டப்பா தம்மா<br/>
விக்குயர்த்த நிசமதனிற் பால னிவா<br/>
        யில்லையெனிற் குறமுமினிச் சொல்லேன் யானே.          (59)<br/>
<br/>
கலிவிருத்தம்.<br/>
<br/>
யானென தெனத்தெரிவல் வாணவ மகற்றீர்<br/>
வானினை யளாவுகதிர் காமமலை வாழக்<br/>
கோனினை நினைக்கிலிர் குளிக்கிலிர் களிப்பிற்<br/>
போனமுடி வற்றபத மெங்குபுணர் வீரே.                 (60)<br/>
<br/>
களி.<br/>
எண்சீர்க் கழிநெடில் ஆசிரியவிருத்தம்.<br/>
<br/>
புணர்முலையார் தெய்வானை வள்ளி பங்கன்<br/>
         போந்தகதிர் காமமென்ற பொருப்பிற் பூத்த<br/>
விணர்முடங்கற் பெண்ணைமது வுண்டு வாழ்வே<br/>
          மீதருந்தி யேயயனும் பிரம னானான்<br/>
றுணரலங்கற் றுழாய்முடியன் மாலாய்நின்றான்<br/>
         றோகைபங்கன் பித்தானான் றெல்லை யீதுண்<br/>
டுணர்வழிந்தே மதுவானா னொருத்த னெங்கட்<br/>
         குரியதெய்வ மதுவுண்டே கஞ்சா வுண்டே.                  (61)<br/>
<br/>
இதுவுமது - நேரிசை வெண்பா.<br/>
<br/>
கஞ்சாவைத் தின்னார் களிமதனப் போர்புரியார்<br/>
தஞ்சாவைப் போக்கார் தவஞ்செய்வா - ரெஞ்சா<br/>
வடியார்க் குடையகதி ரைப்புரியா ருங்கள்<br/>
குடியார் குடியென் குடி.                                  (62)<br/>
<br/>
பாண்.<br/>
எழுசீர்க் கழிநெடில் ஆசிரியவிருத்தம்.<br/>
<br/>
குடிகொண்ட வன்ப ருளினின்ற தெய்வ <br/>
           குறமின் புணர்த்தெல் வரையா, <br/>
னடிகொண்டு ணர்ந்த வவர்நொந்த தீய <br/>
            ரவரொன்ற நின்று வருவீர், <br/>
முடிகொண்ட வாறு முகனெங்க டெய்வ <br/>
            முறைநின்ற பாண்கண் மொழிவீர், <br/>
கடிகொண்ட குழ லதினின்று போவிர் <br/>
             கடிதுங்கள் வாய்க ளறவே.                                          (63)<br/>
<br/>
மறம்.<br/>
எண்சீர்க் கழிநெடில் ஆசிரியவிருத்தம்.<br/>
<br/>
அற்றவர்தந் தீவினையைத் தொழுவார் வாழு<br/>
        மருங்கதிர்கா மத்தடத்தி லரச ரென்றும்<br/>
வெற்றோலை தன்னைச்சீ முகம தென்றும்<br/>
          வீண்பேசி வந்துநின்ற தூதா கேளாய்<br/>
கற்றவராற் பழிச்சுமற வக்கு லத்தெங்<br/>
         கன்னியைவேட் டனந்ததவர் காலங் கண்டார்<br/>
மற்றதனை யறிந்துமனர் பட்ட பாட்டின்<br/>
         மாட்சியுண ராய்போலும் வந்த வாறே.                   (64)<br/>
<br/>
நாரைவிடு தூது - கலிநிலைத்துறை.<br/>
<br/>
வந்தன னன்றென் கொங்கை புணர்ந்த மயில்வீரன்<br/>
கந்த னரன்புகழ் மைந்தன் கடம்பன் கதிர்காமன்<br/>
முந்த வணங்கென் சிந்தை வருந்தன் மொழிவாயாற்<br/>
சிந்தை யகன்றெம் பண்ணை யுவந்திரி செந்நாராய்.        (65)<br/>
<br/>
மடல்விலக்கு - கலிவிருத்தம்.<br/>
<br/>
நாரணன் மருகராய் நம்பன் மைந்தரா<br/>
யேரணி கதிர்க்கிரி யிறையன் பாகினார்<br/>
வாரணி முலைமட வாரைப் புல்கலா<br/>
தோரணி மடறனை யூர்தற் கொண்ணுமே.                (66)<br/>
<br/>
முதுவேனிற்காலம்.<br/>
வஞ்சிவிருத்தம்.<br/>
<br/>
ஒண்ணுதல் புணர்ந்தபுய வுத்தமன்<br/>
கண்ணுதல் பயந்தவொரு கர்த்தனுக்<br/>
கெண்ணலரின் வந்தமுது வேனிலே<br/>
கண்ணினன றூவல்கதிர் காமமே.                         (67)<br/>
<br/>
அறுசீர்க் கழிநெடில் ஆசிரியவிருத்தம்.<br/>
<br/>
காமமில்லான் பாசமில்லான் கருத்துமில்லான் <br/>
             மறைமாற்குங்காண கில்லா, <br/>
னாமமில்லா னுருவருவூர் மேலுமிலான் குணங்குறி<br/>
            நாட்டங்க ளில்லா, <br/>
னேமமில்லா னாதிநடு வீறில்லான் <br/>
            மனைமுளையுற்றாரன் றாமெல், <br/>
லாமுமில்லா னெவனவனென் னகத்தொளிர்நங்<br/>
            கதிரையருந் தலத்தா வானே.                                 (68)<br/>
<br/>
கூதிர்காலம்.<br/>
கட்டளைக் கலித்துறை.<br/>
<br/>
வாகா றிரண்டுடை யான்கதிர் காம மலையின்முந்நீ<br/>
ரேகா றிரண்ட குடங்கொண் டனன்முகந் தீர்த்தெனுயிர்ப்<br/>
போகா றிரண்டறப் பெய்தன வெங்கடுங் காலனிற்பூத்<br/>
தேகா றிரண்டுசெய் வாரெனக் கூதி ரெனுங்கொண்டலே.          (69)<br/>
<br/>
கட்டளைக்கலிப்பா.<br/>
மடக்கு.<br/>
<br/>
கொண்டன்மேலவர்க்        கிட்டதும்பாசமே<br/>
கொண்டன்மேலவர்க்        கிட்டதும்பாசமே<br/>
பண்டளிக்கப்             பரித்ததவ்வேலையே<br/>
பண்டழிக்கப்             பரித்ததவ்வேலையே<br/>
அண்டர்வீழ              விருந்ததுகாமமே<br/>
அண்டர்வீழ              விருந்ததுகாமமே<br/>
தொண்டர்க்கீர்வதும்          பாதகமலமே<br/>
தொண்டர்க்கீர்வதும்          பாதகமலமே.                 (70)<br/>
<br/>
எண்சீர்க் கழிநெடில் ஆசிரியவிருத்தம்.<br/>
<br/>
தகர்வரிய பவக்கடலுந் தாண்டி யப்பாற்<br/>
           றனிமாயை தனைப்பரமா சாரி யாராற்<br/>
றிகழ்மகவான் ஞாலத்திற் றுலைத்துன் றாளைச்<br/>
          சேர்ந்தடியார் பணிசெய்துயச் செயுநா ளுண்டோ<br/>
மகரமுலா வியவுததி மேல்வேல் வாங்கும்<br/>
          பலனுடையாய் கதிர்காம மணியே யன்பர்<br/>
புகழ்மலையே மலையமலை யுவந்து பெற்ற<br/>
           பொற்கொழுந்தே நிற்பழிச்சாப் புலைய னேற்கே.      (71)<br/>
<br/>
எழுசீர்க் கழிநெடில் ஆசிரியவிருத்தம்.<br/>
<br/>
புலையரா யிழிந்த தொழிலராய் மயங்கும் <br/>
           புந்திய ராயினு முறுப்பில், <br/>
கொலையரே யெனினுங் கதிர்மலை <br/>
           குறித்தோர் குறிக்குமெங்கடவுள ராவார், <br/>
நிலையராய் வேத வேள்விய ருயர்ந்த <br/>
           நீள்குவத் தினரெவ ரேனுங், <br/>
கலையுலாங் கதிர்கா மனைப்பர வாதார் கவியினுங்<br/>
          கடைப்படும் பிறப்பே.                                         (72)<br/>
<br/>
எண்சீர்க் கழிநெடில் ஆசிரியவிருத்தம்.<br/>
<br/>
பிறப்பகற்று நினைப்புடையீர் வாரீ ரெங்கள்<br/>
          பெருமானார் கதிர்காமக் கிரியைக் காணீர்<br/>
நறைக்கடியார் மலரெடுத்துத் தூற்றீ ருங்க<br/>
         ணாக்குழற மெய்சிலிர்க்க நடனஞ் செவ்வீர்<br/>
பெறற்கரிய பேறடைந்த பெரியோர் தாளைப்<br/>
          பேணிடுவீர் நாணிடுவீர் பிராற்கன் பில்லார்க்<br/>
கறப்பெரிய தவமியற்றல் வேண்டாங் கண்டீ<br/>
         ரமைவீரே வொப்புமக்கிங் கறிவோ ராரே.                        (73)<br/>
<br/>
இரங்கல்.<br/>
அறுசீர்க் கழிநெடில் ஆசிரியவிருத்தம்.<br/>
<br/>
ஆர மெறிந்தனை மேனி கயந்தனை யாணையொ ழிந்தனையாற்<br/>
றீர மகன்றனை வாயு மலர்ந்தனை சேலறல் சிந்தினையே<br/>
நார மெறிந்தப யோததி யேயெனி னாதர் பிரிந்தனையே<br/>
வீர முறுங்கதிர் காமம் வரும்வடி வேலரி னும்பெரிதே.           (74)<br/>
<br/>
பாங்கி விலக்கல்<br/>
எண்சீர்க் கழிநெடில் ஆசிரியவிருத்தம்<br/>
<br/>
பெரிதுமக்குத் தந்தையும்பிச் சாண்டி யாகும்<br/>
          பெரியவனோ பெருவயிற்றன் பெற்றா ணீலி<br/>
கருதிலுன்றன் மனையாள்கா னக்கு றத்தி<br/>
         கடற்றுயிறா மதத்தனுற்றன் மாமன் கண்டாய்<br/>
மருவுடலற் றோனாமைத் துனனு மாங்கே<br/>
        மாமியுஞ்சித் திரப்பொறியே மன்னா நல்ல<br/>
வொருதுணையு மற்றுகுக னானாய் நீயெம்<br/>
        முத்தமியைக் (கதிர்காமத் துதவோங் கண்டாய்)                 (75)<br/>
<br/>
கட்டளைக்கலித்துறை.<br/>
<br/>
கண்டுண்ட சொல்லியர் மோகப் பயோததியிற் கவிழ்ந்து<br/>
தொண்டுங் களுக்கடி யேமெனச் சொல்லித் துதித்தவரின்<br/>
புண்டுண் டெனத்திரி யும்புலை யீர்கதிர் காமமுறீர்<br/>
மண்டந்த வந்தகர்க் கென்சொல்ல வோவெண்ணி வாழ்வதுவே.   (76)<br/>
'<br/>
இரங்கல்- நேரிசை வெண்பா<br/>
<br/>
வேமலிந்த தோண்மடவார் மேலியணைந் தார்விழைந்தி<br/>
ராமலிந்த வாறகல்வார் யாவரே - பூமலிந்த<br/>
பொய்கையிலே டிட்டகதிர்ப் பூதரத்தி லேயிருந்து<br/>
வையையிலே டிட்டார் மரபு.                                (77)<br/>
<br/>
முதுவேனில்.<br/>
கட்டளைக்கலிப்பா.<br/>
<br/>
புதிய கூற்றிற் புகன்றவிப் பூங்குயில் <br/>
         போர்கு றிக்கப் பொரவருஞ் சேவகன்<br/>
கதிகொள் வாளினு மேழ்மடங் கீர்வன<br/>
         கன்னி யீர்நுங் கலவியின் மென்மொழி                   (78)<br/>
மதியும் வந்து கிடைத்த வவற்றொடும்<br/>
         வந்த வேனிலும் வந்திலர் வந்திலர்<br/>
கதியு லாங்கதிர் காமத்தென் னாயகர்<br/>
          நானு நாளு நலிந்து கலங்கவே.              (78)<br/>
<br/>
 எண்சீர்க் கழிநெடில் ஆசிரியவிருத்தம்.<br/>
<br/>
கலகமிடும் பொறிக்கிரைக்கா வோடி யோடிக்<br/>
         காசினியெல் லாந்திரிந்த கயவ னேனைப்<br/>
பலகலையும் பயின்றுதொழும் பான வுன்றன்<br/>
          பத்தர்கள்பா தந்தொழுது பணிமேற் கொண்டு<br/>
நல்கதியைப் பெறும்பரிசன் கருணை மேவ<br/>
          நரகமகன் றுய்ந்திடலெற் கெந்த நாளோ<br/>
வுலகமெலாம் பரவியசீர்க் கதிர்கா மத்தி<br/>
         லுள்ளவநன் மறைமறையோர்க் குரைத்த சேயே.     (79)<br/>
<br/>
         கட்டளைக் கலித்துறை.<br/>
<br/>
சேமனத் தானத்த னாதியி னார்வினை சிந்தவரச்<br/>
சேமனத் தானத்த னாதியி னாருக்குக் கொள்ளவருஞ்<br/>
சேமனத் தானத்த னாதியி னார்கதி ரைப்பதியைச்<br/>
சேமனத் தானத்த னாதியி னார்செலுஞ் செல்லகமே.  (80)<br/>
<br/>
         நேரிசை யாசிரியப்பா.<br/>
          உயிர்வருக்கமோனை.<br/>
<br/>
அசரமாய் நின்றரு ளொருதனி முதல்வனை<br/>
ஆறுமா முகனை யோரிரா றுகானை<br/>
இருமையும் பயக்கு மெந்தைபெம்மானை<br/>
ஈசனற் குருவை ஞானசத் தியனை<br/>
உம்பலை யிரலையை யொருங்குவைத் தவனை<br/>
வாழியு மிறவாக் காழியின் மணியை<br/>
எண்ணிடு மாறனை யெண்ணலர் மாறனை<br/>
ஏர்மயில் வாரணத் திலகுமத் தியனை<br/>
ஐங்கர மணிநிறத் தும்பியின் றுணையை<br/>
ஒருவள வீழத் திருளொழி காமனை<br/>
ஓர்முறை நினைத்தவ ருடற்றேழ்<br/>
ஔவியப் பிறப்பொழிந் தருணிலைத் தவரே.             (81)<br/>
<br/>
            வஞ்சி விருத்தம்.<br/>
<br/>
தவர்க ணாகிய வன்பினார் - புவனம் யாதினு முன்பினார்<br/>
நவநி லாமலை யின்பொனார் - பவமி லாதவொ ரின்பினார்.  (82)<br/>
<br/>
             மாலை யிரத்தல்.<br/>
        எழு சீர்க் கழிநெடில் ஆசிரியவிருத்தம்.<br/>
<br/>
ஆர்பு னைந்தபெம் மானன் மைந்த னநாத ரன்கதிர் காமமே<br/>
லேர்பு னைந்தவென் மாலெ லாமுரை யீது நெஞ்சமி லாரெனிற்<br/>
கார்பு னைந்தகை யாழி யேனுங் கடாவு மற்றது மின்றெனின்<br/>
மார்பு னைந்தமர் தார்த ரக்கொடு வாவெ னின்னுயிர் மாதரே.  (83)<br/>
<br/>
                    தழை.<br/>
         எழுசீர்க் கழிநெடில் ஆசிரியவிருத்தம்.<br/>
<br/>
மாதவ னுலகுவ லாரியி னுலகொரு மானிட னுலகெதி னும் முண்டே, <br/>
காதலின் முழுகும தாசல முகடுக மாதொயி லெழுதிய முலைமாதீர், <br/>
சீதரன் மருகன் மனோலய விரதசி னோன்மய னுறைகதிர் மலைமீதே, <br/>
கோதறு தழையிதை நேர்தரு தழைகொள் குமாரியல் குலினெழில் கோணாதே.                           (84)<br/>
<br/>
             புன்னாகங் கண்டிரங்கல்.<br/>
              கட்டளைக் கலித்துறை.<br/>
<br/>
நாகத்தை மாய்த்தொரு நாகத்தைச் சேர்த்தவ னாயகன்பொன்<br/>
னாகத்தைப் பாதிசெ யம்பிகை யீன்றவ வன்றமியே<br/>
னாகத்தைப் போற்குதிர் கப்புரிந் தான்கதிர் நாகத்துப்புன்<br/>
னாகத்த ருக்கணத் தீருமக் கேச்சுற நாணெனக்கே.           (85)<br/>
<br/>
        பதினான்குசீர்க் கழிநெடில் ஆசிரிய விருத்தம்.<br/>
<br/>
கேசவன் மருக பூரண புராண கிளர்சக தரணநல் லரண<br/>
          கிருத்திம வசுர காலகா லாந்த கிரிபொடித் தவதவ யோக<br/>
நேசவின் முருக பரமநற் குரவ நிசபர வரபிர ணவத்த<br/>
          நிகமநிட் களச களோபய வீச நிர்க்குண துவிதவத் துவித<br/>
பாசமில் லவசண் முககுக தோகை பங்கபார் வதிசுத வேத<br/>
         பாரண கிருப மயிலநல் லயில பாவநா சகர்த்தவித் தகவோ<br/>
நாசமில் லவதற் பரசிவ குமர நற்சர வணபவ சேந்த<br/>
          நற்றிருக் காமத் தெங்கணா யகநீ துணையிருந் தருளரு ணயமே.  (86)<br/>
<br/>
    தலைவி பிளமைத் தன்மை யுணர்த்தல்.<br/>
            நேரிசை வெண்பா.<br/>
<br/>
ஏதேது சொன்னாலு மேற்கீர் கதிர்க்கிரியெம்<br/>
மாதே துணைவரின்பம் வாய்ந்துணரா-ளோதேவா<br/>
கொஞ்ச வயதினள்காண் கூடியுன்னோ டேமகிழ்ந்து<br/>
கொஞ்ச வயதிலன் காண் கொள்.                       (87)<br/>
<br/>
                வெறி விலக்கல்.<br/>
              கட்டளைக் கலித்துறை<br/>
<br/>
கொண்டார் வெறிதனைக் கொம்பரன் னார்தங் கொதித்தமுலை<br/>
வண்டா ரலங்கல் புலர்ந்தமை நோக்கி மதிமயக்கும்<br/>
பண்டாழ் மொழியன்னை யார்கதிர் காமப் பதியரசே<br/>
கண்டா யிதற்கென்ன வேயுரைப் பாயுன் கருத்தினையே.     (88)<br/>
<br/>
             வண்டோச்சி மருங்கணைதல்.<br/>
<br/>
           எழுசீர்க் கழிநெடில் ஆசிரியவிருத்தம்.<br/>
<br/>
கருத்துமக்கிப் படித்திரிந்த சாட்சி யென்னோ<br/>
          கன்னியர்கண் ணளியாரென் காரணப்பேர்<br/>
திருத்துமுமக் கொருவார்த்தை மொழியக் கேண்மின்<br/>
          றிருக்கதிர்கா மத்தலத்திற் சேர்ந்தார்க்கொண்ணா<br/>
வருத்தமெல்லாம் புரிந்தடுத்தீ ரோர்கொம் பேந்து<br/>
          மகமேருத் துணைக்கொதுங்கி வாடல்கண்டு<br/>
நிருத்தமெலாம் புரிகின்றீர் முடிமே லுங்க<br/>
         ணேசமென்னோ வாசமலர் நீங்கிநின்றே.                (89)<br/>
<br/>
               வலைச்சியார்.<br/>
        அறுசீர்க் கழிநெடில் ஆசிரியவிருத்தம்.<br/>
<br/>
நின்றவர் கண்டவ ரந்தணர் நொந்திட நெக்கு நெக்காய்<br/>
மன்றன் மணந்துயர் கொங்கை சுமந்த வலைச்சி யர்பூத்<br/>
துன்று பெரும்புகழ் வந்தக திர்த்தட சூழ லொர்பா<br/>
னன்றிய ரம்புய வங்கயல் கொண்டு நடந்த துண்டே.        (90)<br/>
<br/>
       தலைவி கையுறையேற்றமை கூறல்.<br/>
       எழுசீர்க் கழிநெடில் ஆசிரிய விருத்தம்.<br/>
<br/>
நடந்தந்த மஞ்சூர் களன்றந்த கொந்தார் <br/>
            நறுந்தண்க டம்பார் கதிர்காமர், <br/>
வடந்தந்த சந்தூர் குடந்தந்த கந்தூர் மதந்தந்த <br/>
            கொங்கை மடவார்த, <br/>
மிடந்தந்தென் முந்தென் கரந்தந்த கொங்கா <br/>
           ரிளந்தும்பி வந்தா டுதழையே, <br/>
படந்தந்த ஒண்ணே ரிடந்தந்து முள்ளம் <br/>
             படிந்தாள குந்த மகிழ்வே.                                 (91)<br/>
<br/>
           கட்டளைக்கலிப்பா.<br/>
<br/>
வேடர்போற்றுங் கதிரையில் வேடன்முன்<br/>
        மேவிப் பற்பல வாறினில் வேண்டிநின்<br/>
றாடல் வெற்றி மயிலையும் வேலையு<br/>
         மைய தந்திடென் பேனவை யன்பர்க்காக்<br/>
கூட லார்த்தெற வொற்றிவைத் தேனெனிற்<br/>
        கொண்ட பொன்னகை யேனுங்கொ டாயென்பேன்<br/>
வாடு நுண்ணுசுப் பார்க்கெனிற் பாதமா<br/>
         மலரைத் தரவென்று மடியைப் பிடிப்பனே.                      (92)<br/>
<br/>
              கலிநிலைத்துறை.<br/>
<br/>
பிட்டுண்டு குட்டுண்டு மன்பருக்கா <br/>
             யெரிகரும்பை பீடரிற்கொண்டுங், <br/>
கட்டுண்டுந் திட்டுண்டுங் கடுநுகர்ந்துங் <br/>
              காத்தளித்த கருணையீன்ற, <br/>
மட்டுண்ட வரிமுரலுங் கடப்பையந்தார் <br/>
            மணிக்குன்றே மயலேன்றீயைத், <br/>
தொட்டுண்டு கிடக்கவென்றோ வெனைப்படைத்தாய் <br/>
             கதிர்காமத் தூயவாழ்வே.                                  (93) <br/>
<br/>
-----------------------
verses 94 to 97 missing one page
--------------------

           நேரிசைவெண்பா.<br/>
<br/>
சேர்ந்தாரைக் காத்தவர்க டீமைதபத் தாய்கருப்பத்<br/>
தூர்ந்தாரை நீரி லொழிகுமா - லார்ந்தாங்<br/>
கதிர்காமற் செற்ற வரனிடத்தாள் பெற்ற<br/>
கதிர்காமற் குற்றவருட் காண்.                            (98)<br/>
<br/>
       அறுசீர்க் கழிநெடில் ஆசிரியவிருத்தம்.<br/>
<br/>
கருணைவா ரிதிபொழிந்த கடைக்கண்க ளீராறுங் கரமீ ராறு,<br/>
மருணமுக மோராறு மீராறு குழைத்திரளு மருளா னந்தத், தருண<br/>
மலை போன்மயிலுந் தாயரம ரிருபுறனுந் தமியேன் கண்டு, வருண<br/>
மழை போற்கண்ணீ ரருந்தலென்றோ கதிர்காமம் வாய்ந்த தேவே.   (99)<br/>
<br/>
            எழுசீர்க் கழிநெடில் ஆசிரியவிருத்தம்.<br/>
<br/>
தேவனை மூவர் தேடரும் பொருளைச் <br/>
             சிறியனென் பிழைகுறிக்காத, <br/>
நாவனைக் கதிர்கா மத்தனைக் குகனை <br/>
          நான்மறை யொடுமுட நிடனைப், <br/>
பாவனை புரிவார்க் குரியசிற் பரனைப் <br/>
            பணிந்தனன் புரிந்திடத் துணிந்தேன், <br/>
சேவக மடியே னடைந்தனன் முடிவிற் <br/>
          சின்மயா னந்தமெய்ச் சீரே.                                      (100)<br/>
<br/>
                 கதிர்காமக் கலம்பகம் <br/>
                        முற்றிற்று.<br/>
<br/>
           கதிரை வேற்பெருமான் திருவடி வாழ்க.<br/>
</ul>
<hr noshade=""/>
This file was last updated on 12 October 2010 <br/>
Please feel free to send corrections to the webmaster. <br/>
</body></body></html>