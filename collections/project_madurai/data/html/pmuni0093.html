<!DOCTYPE HTML PUBLIC "-//W3C//DTD HTML 3.2//EN">
<!-- Project Madurai --><!-- Copyright (c) 2001 All Rights Reserved --><!-- Author : K. Kalyanasundaram--><html> <head><meta content="text/html; charset=utf-8" http-equiv="Content-Type"/><meta content="K. Kalyanasundaram" name="Author"/><title>icai amutu by Bharathidasan(in tamil script, unicode/utf-8 format)</title></head> <body> <body bgcolor="white" text="#800000"></body><center><img src="pmdr0.gif"/></center><hr noshade="" width="50%"/><br/><center><h2>Literary Works of Bharathidaasan ( Kanakasubbaratnam, 1891-1964)<br/>VI :  icai amutu (in Tamil Script, unicode/utf-8 format)<p>புரட்சி கவிஞர் பாரதிதாசன் (கனகசுப்பரத்னம், 1891 - 1964) <br/>
படைப்புகள் - VI: இசை அமுது <br/></p></h2></center> <hr noshade="" width="50%"/><br/> <hr noshade=""/><ul>Etext Preparation and Proof-reading: Mr. P.K. Ilango, Erode, Tamilnadu, India<br/>Web version: K. Kalyanasundaram, Lausanne, Switzerland<br/>Source Acknowledgement: Icai amuthu by Bharathidasan, Published by Pari Nilayam, 184 Broadway, Chennai 600100. <p>This webpage presents the Etext in Tamil script  but in Unicode encoding.<br/> To view the Tamil text correctly you need to set up the following: <br/>i). You need to have Unicode fonts containing Tamil Block (Latha,<br/>Arial Unicode MS, TSCu_Inaimathi, Code2000, UniMylai,...) installed on your computer <br/>and the OS capable of rendering Tamil Scripts (Windows 2000 or Windows XP). <br/><br/>ii)Use a browser that is capable of handling UTF-8 based pages<br/>(Netscape &gt;4.6, Internet Explorer 5) with the Unicode Tamil fontchosen as the default font for the UTF-8 char-set/encoding view. <br/>.<br/>© Project Madurai 2001<br/>Project Madurai is an open, voluntary, worldwide initiative devoted to preparation of <br/>electronic texts of tamil literary works and to distribute them free on the Internet. <br/>Details of Project Madurai are available at the website <br/><dd> <b><a href="https://www.projectmadurai.org/ ">https://www.projectmadurai.org/ </a></b><br/>You are welcome to freely distribute this file, provided this header page is kept intact.<br/></dd></p></ul><hr noshade=""/> <ul>
<center><font color="blue"><h3>"icai amutu" by  Bharathidaasan<br/>புரட்சி கவிஞர் பாரதிதாசனின் "இசை அமுது"  <br/>  உள்ளுறை</h3></font></center><br/><ul><h3><font color="blue">1.   காதல் பகுதி </font></h3><table border="0"><tr><td width="50"><a name="hd101"> 1.01  <td width="250"> வண்டிக்காரன் <td><a href="#dt101"><i>மின்பதிப்பு </i></a> </td></td></a></td></tr><tr><td><a name="hd102"> 1.02  <td width="250">மாடு மேய்ப்பவன்   <td><a href="#dt102"><i>மின்பதிப்பு </i></a> </td></td></a></td></tr><tr><td><a name="hd103"> 1.03  <td width="250">பாவோடும் பெண்கள்   <td><a href="#dt103"><i>மின்பதிப்பு </i></a> </td></td></a></td></tr><tr><td><a name="hd104"> 1.04 <td width="250">தறித்தொழிலாளி நினைவு	 )<td><a href="#dt104"><i>மின்பதிப்பு </i></a> </td></td></a></td></tr><tr><td><a name="hd105"> 1.05  <td width="250"> உழவன் பாட்டு <td><a href="#dt105"><i>மின்பதிப்பு </i></a> </td></td></a></td></tr><tr><td><a name="hd106"> 1.06   <td width="250">உழத்தி	 <td><a href="#dt106"><i>மின்பதிப்பு </i></a> </td></td></a></td></tr><tr><td><a name="hd107"> 1.07   <td width="250">ஆலைத் தொழிலாளி  <td><a href="#dt107"><i>மின்பதிப்பு </i></a> </td></td></a></td></tr><tr><td><a name="hd108"> 1.08<td width="250">  இரும்பாலைத் தொழிலாளி  <td><a href="#dt108"><i>மின்பதிப்பு </i></a> </td></td></a></td></tr><tr><td><a name="hd109"> 1.09 <td width="250">கோடாலிக்காரன் <td><a href="#dt109"><i>மின்பதிப்பு </i></a> </td></td></a></td></tr><tr><td><a name="hd110"> 1.10<td width="250"> கூடைமுறம் கட்டுவோர் <td><a href="#dt110"><i>மின்பதிப்பு </i></a> </td></td></a></td></tr><tr><td><a name="hd111">1.11<td width="250">பூக்காரி	 <td><a href="#dt111"><i>மின்பதிப்பு </i></a> </td></td></a></td></tr><tr><td><a name="hd112"> 1.12 <td width="250">குறவர்  <td><a href="#dt112"><i>மின்பதிப்பு </i></a> </td></td></a></td></tr><tr><td><a name="hd113"> 1.13  <td width="250"> தபாற்காரன்<td><a href="#dt113"><i>மின்பதிப்பு </i></a> </td></td></a></td></tr><tr><td><a name="hd114"> 1.14 <td width="250">சுண்ணாம்பிடிக்கும் பெண்கள்  <td><a href="#dt114"><i>மின்பதிப்பு </i></a> </td></td></a></td></tr><tr><td><a name="hd115"> 1.15  <td width="250"> ஓவியக்காரன் <td><a href="#dt115"><i>மின்பதிப்பு </i></a> </td></td></a></td></tr><tr><td><a name="hd116"> 1.16   <td width="250">இன்பம்	 <td><a href="#dt116"><i>மின்பதிப்பு </i></a> </td></td></a></td></tr><tr><td><a name="hd117"> 1.17   <td width="250">சிறார் பொறுப்பு <td><a href="#dt117"><i>மின்பதிப்பு </i></a> </td></td></a></td></tr><tr><td><a name="hd118"> 1.18<td width="250">  தூய்மை  <td><a href="#dt118"><i>மின்பதிப்பு </i></a> </td></td></a></td></tr><tr><td><a name="hd119"> 1.19 <td width="250">அன்பு   <td><a href="#dt119"><i>மின்பதிப்பு </i></a> </td></td></a></td></tr><tr><td><a name="hd120"> 1.20<td width="250"> மெய்    <td><a href="#dt120"><i>மின்பதிப்பு </i></a> </td></td></a></td></tr><tr><td><a name="hd121">1.21<td width="250">பொறுமை		 <td><a href="#dt121"><i>மின்பதிப்பு </i></a> </td></td></a></td></tr><tr><td><a name="hd122"> 1.22 <td width="250">சினம்	   <td><a href="#dt122"><i>மின்பதிப்பு </i></a> </td></td></a></td></tr><tr><td><a name="hd123"> 1.23  <td width="250"> மழை  <td><a href="#dt123"><i>மின்பதிப்பு </i></a> </td></td></a></td></tr><tr><td><a name="hd124"> 1.24 <td width="250">நிலா   <td><a href="#dt124"><i>மின்பதிப்பு </i></a> </td></td></a></td></tr><tr><td><a name="hd125"> 1.25  <td width="250"> கறவை   <td><a href="#dt125"><i>மின்பதிப்பு </i></a> </td></td></a></td></tr><tr><td><a name="hd126"> 1.26   <td width="250">சிட்டு   <td><a href="#dt126"><i>மின்பதிப்பு </i></a> </td></td></a></td></tr><tr><td><a name="hd127"> 1.27   <td width="250">காக்கை  <td><a href="#dt127"><i>மின்பதிப்பு </i></a> </td></td></a></td></tr><tr><td><a name="hd128"> 1.28<td width="250">  நாய்   <td><a href="#dt128"><i>மின்பதிப்பு </i></a> </td></td></a></td></tr><tr><td><a name="hd129"> 1.29 <td width="250">பூனை <td><a href="#dt129"><i>மின்பதிப்பு </i></a> </td></td></a></td></tr><tr><td><a name="hd130"> 1.30<td width="250">காப்பி  <td><a href="#dt130"><i>மின்பதிப்பு </i></a> </td></td></a></td></tr><tr><td><a name="hd131">1.31<td width="250">புகைச் சுருட்டு   <td><a href="#dt131"><i>மின்பதிப்பு </i></a> </td></td></a></td></tr> </table><h3><font color="blue">2.   தமிழ்ப் பகுதி</font></h3><table border="0"><tr><td width="50"><a name="hd132"> 1.32 <td width="250">தமிழ்  <td><a href="#dt132"><i>மின்பதிப்பு </i></a> </td></td></a></td></tr><tr><td><a name="hd133"> 1.33  <td width="250">தமிழ்ப் பள்ளு    <td><a href="#dt133"><i>மின்பதிப்பு </i></a> </td></td></a></td></tr><tr><td><a name="hd134">1.34 <td width="250">நெஞ்சுக்கு நீதி   <td><a href="#dt134"><i>மின்பதிப்பு </i></a> </td></td></a></td></tr><tr><td><a name="hd135"> 1.35  <td width="250"> தமிழர் முரசு  <td><a href="#dt135"><i>மின்பதிப்பு </i></a> </td></td></a></td></tr><tr><td><a name="hd136"> 1.36   <td width="250">எழுச்சி  	 <td><a href="#dt136"><i>மின்பதிப்பு </i></a> </td></td></a></td></tr><tr><td><a name="hd137"> 1.37   <td width="250">எந்நாள்?	  <td><a href="#dt137"><i>மின்பதிப்பு </i></a> </td></td></a></td></tr><tr><td><a name="hd138"> 1.38<td width="250"> பாண்டியன்மேற் காதல்	  <td><a href="#dt138"><i>மின்பதிப்பு </i></a> </td></td></a></td></tr><tr><td><a name="hd139">1.39 <td width="250">தமிழன்   <td><a href="#dt139"><i>மின்பதிப்பு </i></a> </td></td></a></td></tr><tr><td><a name="hd140">1.40<td width="250"> இன்பத் தமிழ்  <td><a href="#dt140"><i>மின்பதிப்பு </i></a> </td></td></a></td></tr><tr><td><a name="hd141">1.41<td width="250">உலகின் நோக்கம்	 <td><a href="#dt141"><i>மின்பதிப்பு </i></a> </td></td></a></td></tr><tr><td><a name="hd142"> 1.42 <td width="250"> தமிழ் நாடு	   <td><a href="#dt142"><i>மின்பதிப்பு </i></a> </td></td></a></td></tr><tr><td><a name="hd143"> 1.43  <td width="250">தமிழ்	<td><a href="#dt143"><i>மின்பதிப்பு </i></a> </td></td></a></td></tr><tr><td><a name="hd144">1.44 <td width="250">அன்றும் இன்றும் <td><a href="#dt144"><i>மின்பதிப்பு </i></a> </td></td></a></td></tr> </table><h3><font color="blue">3.  பெண்கள் பகுதி  </font></h3><table border="0"><tr><td width="50"><a name="hd145"> 1.45  <td width="250"> பெற்றோர் ஆவல்	 <td><a href="#dt145"><i>மின்பதிப்பு </i></a> </td></td></a></td></tr><tr><td><a name="hd146"> 1.46   <td width="250">பெண் கல்வி	 <td><a href="#dt146"><i>மின்பதிப்பு </i></a> </td></td></a></td></tr><tr><td><a name="hd147"> 1.47   <td width="250">தந்தை பெண்ணுக்கு	  <td><a href="#dt147"><i>மின்பதிப்பு </i></a> </td></td></a></td></tr><tr><td><a name="hd148"> 1.48<td width="250"> தாய் : வெற்றிலை வேண்டுமா?	  <td><a href="#dt148"><i>மின்பதிப்பு </i></a> </td></td></a></td></tr><tr><td><a name="hd149">1.49 <td width="250">ஆண் பெண் நிகர்	  <td><a href="#dt149"><i>மின்பதிப்பு </i></a> </td></td></a></td></tr><tr><td><a name="hd150">1.50<td width="250"> பெண்கள் கடன்	<td><a href="#dt150"><i>மின்பதிப்பு </i></a> </td></td></a></td></tr><tr><td><a name="hd151">1.51<td width="250">அச்சந்தவிர், மடமை நீக்கு! <td><a href="#dt151"><i>மின்பதிப்பு </i></a> </td></td></a></td></tr><tr><td><a name="hd152"> 1.52 <td width="250"> தாலாட்டு	  <td><a href="#dt152"><i>மின்பதிப்பு </i></a> </td></td></a></td></tr><tr><td></td></tr></table></ul><hr noshade="" width="80%"/> <h2><font color="114567"><center>1.   காதல் பகுதி<br/></center> </font></h2><font color="red"> <a name="dt102"> <h3>1.1 வண்டிக்காரன்</h3></a></font> அதோ பாரடி அவரே என் கணவர்--<br/>அதோ பாரடி!<br/><br/>புதுமாட்டு வண்டி ஓட்டிப்<br/>போகின்றார் என்னை வாட்டி!<br/><dd>  அதோ பாரடி!<br/><br/>இருப்பவர் உள்ளே முதலாளி செட்டி<br/>ஏறுகால் மேல்தானென் சர்க்கரைக் கட்டி<br/>தெரிய வில்லையோடி தலையில் துப்பட்டி?<br/>சேரனே அவர்என்றால் அதில்என்ன அட்டி?<br/><dd>      அதோ பாரடி!<br/><br/>ஐந்து பணத்தினை என்னிடம் தந்தார்<br/>அடிசாயும் முன்னே வரவு மிசைந்தார்<br/>அந்தி வராவிட்டால் பெண்ணே இந்தா<br/>"ஆசைமுத்தம்" என்று தந்து நடந்தார்!<br/> <dd>    அதோ பாரடி!<br/><br/><a href="#hd101"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt102"> <h3><font color="red">1.2  மாடு மேய்ப்பவன்</font></h3><br/>மாடுமேய்ப் பவனிடம் எனக்கென்ன வேலை?<br/>வஞ்சிஎன் றழைத்தான் ஏனென்றேன் மாலை!--<br/><dd>      மாடுமேய்ப் பவனிடம் எனக்கென்ன வேலை?<br/><br/>பாடொரு பாட்டென்றேன் பாடி இருந்தான்<br/>பைந்தமிழ் கேட்டுநான் ஆடி யிருந்தேன்--<br/><dd>      மாடுமேய்ப் பவனிடம் எனக்கென்ன வேலை?<br/><br/>"ஓடையில் தாமரை வாடிடும்" என்றான்<br/>உள்ளங்கை விரித்தும் கூப்பியும் நின்றேன்<br/>"வாடாத தாமரை உன்முகம்" என்றான்<br/>மலர்காட்டி முகங்காட்டி வாய்பார்த்து நின்றேன்<br/>"கூடியிருக்க" என்றான் கைகோத்து நின்றேன்<br/>காடும் கமழ்ந்தது நான்விட் டகன்றேன்--<br/> <dd>   மாடுமேய்ப் பவனிடம் எனக்கென்ன வேலை?<br/><br/>காளைசொற் படிமறு நாளைக்குச் சென்றேன்<br/>"கனிபோன்ற தென்பாங்கு பாடாயோ?" என்றான்<br/>வேளை யாகிவிடும் என்று நவின்றேன்<br/>விரும்பிப் பசுக்கறந்து "குடி" என்று நின்றான்<br/>ஆளன் கொடுத்தபா லாழாக்குப் பால் என்றேன்<br/>"அல்லடி காதற் கலப்பால் தான்" என்றான்--<br/> <dd>   மாடுமேய்ப் பவனிடம் எனக்கென்ன வேலை?<br/> <br/><a href="#hd102"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt103"> <h3><font color="red"> 1.3  பாவோடும் பெண்கள்</font></h3><br/>நடை ஓவியங்கள்! அடடா!<br/>நடுவீதியிற் பாவோடும் மடவார்--<br/> <dd>   நடை ஓவியங்கள்!<br/><br/>இடதுகைத் திரிவட்டம் எழிலொடு சுழலும்<br/>ஏந்தும் வலதுகை வீசுமுள் அசையும்--<br/> <dd>   நடை ஓவியங்கள்!<br/><br/>தண்டை யாடிடும் காலில்!<br/>கெண்டை விழிபோகும் நூலில்!<br/>கொண்டை மேலெலாம் நறுமலர்க் காடு<br/>கொடியிடை அசையும் மிகஅழ கோடு--<br/> <dd>   நடை ஓவியங்கள்!<br/><br/>உலகினுக் குடை தேவை<br/>உடைக்கு வேண்டும் நூற்பாவே<br/>உலவும் மங்கைமார் இதனை எண்ணுவார்<br/>உயிரும் உணர்வுமாய்த் தொண்டு நண்ணுவார்--<br/> <dd>  நடை ஓவியங்கள்!<br/><br/><a href="#hd103"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt104"> <h3><font color="red">1.4    தறித்தொழிலாளி நினைவு</font></h3><br/>இழை யெலாம் அவள் பூங்<br/>குழலோ! கைத்தறியின்--		              இழை<br/><br/>பிழைசெய்தாள் என்றுதாய் துரத்தினாள்--என்<br/>விழியெலாம் அவளையே பொருத்தினாள்<br/><br/>தொழில் முடிந்ததும் உணவுண்டு--நான்<br/>தூங்கு முன்னே எனைக் கண்டு--மங்கை,<br/>"எழுதினீர்களா மேற்கொண்டு-- பதில்<br/>என்தாய்க்" கென்று கேட்டதுண்டு--தேன்<br/>பிழியும் அவளிதழ் தின்றதா பிழை?--அவள்<br/>பின்னும் என்னிடம் நின்றதா பிழை?--                இழை<br/><br/><br/>தார்கொண்ட நாடாவைக் கையினால்--நான்<br/>தறியில் கோப்பதும் தேவை--அன்றோ?<br/>பார்கொண்ட மானத்தை--நான்<br/>பாதுகாப்பதும் தேவை--மிகச்<br/>சீர்கொண்ட என்குளிர்ப் பூங்காவை--நான்<br/>சேரவும் கேட்க வேண்டும் அம்மாவை!--             இழை<br/><br/><a href="#hd104"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt105"> <h3><font color="red">1.5  உழவன் பாட்டு</font></h3><br/>சென்று பொழுதுசாய--வரு<br/>கின்றேனடி விரைவாக!<br/>இன்று தவறினால் ஈரம் போகுமடி<br/>இருட்டிப் போகுமுன் விதைக்கலாகுமடி--   சென்று<br/><br/>வேலி முள்சுமந்த கூலிகொடடி<br/>ஆள் வந்தால்--நீ<br/>வேளை ஆகுமுன் கொண்டுவா<br/>கூழிருந்தால்!<br/><br/>வேலைக்காகப் பகல் போதில்<br/>உன்னைப் பிரிந்தால்<br/>விடியுமட்டும் யார் கேட்பர்<br/>காதல் புரிந்தால்--	          	      சென்று<br/><br/>சேவல் குரல்கிழியக் கூவல்<br/>கேளடி கரும்பு!--நின்<br/>ஆவல் தெரியுமடி போக<br/>விடைகொடு! திரும்பு!<br/><br/>தேவையிருக்கையில் உன்றன்<br/>நெஞ்சோ இரும்பு!<br/>சிவலைப் பசுவுக்கோ தீனி<br/>வைக்க விரும்பு--			               சென்று.<br/><br/><a href="#hd105"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt106"> <h3><font color="red">1.6     உழத்தி</font></h3><br/>களை யெடுக்கின்றாள் -- அதோ<br/>கட்டழகுடையாள் சிற்றிடையாள் அதோ<br/>களை யெடுக்கின்றாள்!<br/><br/>வளவயல்தனில் மங்கைமாருடன்<br/>இளங் கரும்பிடைச் செங்கரும்பு போல்<br/>களை யெடுக்கின்றாள்!<br/><br/>கவிழ்ந்த        தாமரை <br/>முகம்             திரும்புமா?--அந்தக்<br/>கவிதை          ஓவியம்<br/>எனை            விரும்புமா?<br/>அவிழ்ந்து வீழ்ந்த கருங்கூந்தலாம்<br/>அருவிநீரில் எப்போது முழுகலாம்?--      களை<br/><br/>"செந்நெல்      காப்பது<br/>பொதுப்பணி     செய்யல்!--ஆம்"<br/>என்ற               நினைவினால்<br/>என்னருந்         தையல்,<br/>மின்னுடல் வளைய வளையல்கள் பாட<br/>விரைவில் செங்காந்தள் விரல்வாட--      களை<br/><br/><a href="#hd106"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt107"> <h3><font color="red"> 1.7        ஆலைத் தொழிலாளி</font></h3><br/>ஆலையின் சங்கேநீ ஊதாயோ? மணி<br/>ஐந்தான பின்னும் பஞ்சாலையின்...<br/><br/>காலைமுதல் அவர் நெஞ்சம் கொதிக்கவே,<br/>வேலை செய்தாரேஎன் வீட்டை மிதிக்கவே <br/><br/>     ஆலையின் சங்கே...<br/><br/>மேலைத் திசைதனில் வெய்யிலும் சாய்ந்ததே<br/>வீதி பார்த்திருந்தஎன் கண்ணும் ஓய்ந்ததே<br/>மேலும் அவர்சொல் ஒவ்வொன்றும் இன்பம் வாய்ந்ததே<br/>விண்ணைப் பிளக்கும்உன் தொண்டையேன் காய்ந்ததே<br/> <dd>    ஆலையின் சங்கே...<br/><br/>குளிக்க ஒருநாழிகை யாகிலும் கழியும்<br/>குந்திப்பேச இரு நாழிகை ஒழியும்<br/>விளைத்த உணவிற்கொஞ்ச நேரமும் அழியும்<br/>வெள்ளி முளைக்குமட்டும் காதல் தேன் பொழியும்<br/> <dd>    ஆலையின் சங்கே...<br/><br/><a href="#hd107"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt108"> <h3><font color="red">1.8. இரும்பாலைத் தொழிலாளி</font></h3> அழுக்குத் துணிக்குள்ளே அறத்தோடு பிணைந்துள்ள<br/>அவ்வுயிரே என்றன் ஆருயிராம்!<br/><br/>பழுப்பேறக் காய்ச்சிய இருப்பினைத் தூக்கி<br/>உழைப்பாலும் உணர்வாலும் உலகை உண்டாக்கி -- இவ்<br/> <dd>    அழுக்குத் துணிக்குள்ளே...<br/><br/>பழக்காடும் கிளியும்போல் நானும் அத்தானும்<br/>பகற்போதைக் கழித்தபின் அவன் கொஞ்சமேனும்<br/>பிழைஇன்றி ஆலைக்குச் சென்றுதன் மானம்<br/>பேண இராவேலையைக் காணாவிடிலோ ஊனம்<br/>தழற் காட்டிலே இரும்புச் சரக்கும் உருகக்கண்டு<br/>விழிப்போடிருந்து வேண்டும் உருப்படி செய்வதுண்டு<br/> <dd>   அழுக்குத் துணிக்குள்ளே...<br/><br/>அறம்புரிவார் எய்தும் இன்பமே இன்பம்<br/>அயலார்க்கு நலம்செய்யார் எய்துவார் துன்பம்<br/>இறந்து படும்உடலோ ஏகிடும் முன்பும்<br/>எழில் உள்ளம் நன்மைதீமை இனம்கண்ட பின்பும்<br/>"அறஞ்செய் அறஞ்செய் என்றே அறிவேஎனை அழைத்தால்<br/>இறந்தார்போல் இருப்பேனோ" என்பான்என் அத்தான்<br/> <dd>    அழுக்குத் துணிக்குள்ளே...<br/><br/><a href="#hd108"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt109"> <h3><font color="red">1.9.    கோடாலிக்காரன்</font></h3><br/>வெய்யில் தாழ வரச் சொல்லடி -- இந்தத்<br/>தையல் சொன்ன தாகச் சொல்லடி<br/> <dd>    வெய்யில் தாழ வரச் சொல்லடி<br/><br/>கையில் கோடாலி கொண்டு<br/>கட்டை பிளப் பாரைக் கண்டு<br/>கொய்யாக் கனியை இன்று<br/>கொய்து போக லாகும்என்று<br/> <dd>     வெய்யில் தாழ வரச் சொல்லடி<br/><br/>கூரைக்குப்பின் னால் இருக்கும் தென்னை -- அதன்<br/>கூட இருக்கும் வளர்ந்த புன்னை<br/>நேரினிலே காத்திருப்பேன்! என்னை<br/>நிந்திப்பதில் என்னபயன் பின்னை?<br/> <dd>    வெய்யில் தாழ வரச் சொல்லடி<br/><br/>தாய் அயலூர் சென்றுவிட்டாள்; நாளை -- சென்று<br/>தான் வருவாள் இன்றுநல்ல வேளை<br/>வாய் மணக்கக் கள்ளழுகும் பாளை -- நாள்<br/>மாறிவிட்டால் ஆசை எல்லாம் தூளே<br/> <dd>    வெய்யில் தாழ வரச் சொல்லடி.<br/><br/><a href="#hd109"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt110"> <h3><font color="red">1.10   கூடைமுறம் கட்டுவோர்</font></h3><br/>கசங்கு சீவடி பிரம்பு செற்றடி<br/>கைவேலை முடித் திடலாம் -- நம்<br/>பசங்கள் பசிக்கு விரைவில் சென்றால்<br/>பழயதைக் கொடுத் திடலாம் <br/><br/>பிசைந்து வைத்துள மாவும் தேனும்<br/>பீர்க்கங் கொடியின் ஓரம் -- அந்த<br/>உசந்த பானை திறந்து கரடி<br/>உருட்டிடும் இந்த நேரம்<br/><br/>கூடைமுறங்கள் முடித்து விட்டேன்<br/>காடை இறக்கை போலே -- இனி<br/>மூடுதட்டும் குழந்தை மூச்சிலும்<br/>முடிப் பதுதான் வேலை<br/><br/>காடு வெட்டவும் உதவி யில்லாக்<br/>கழிப்புக் கத்தியைத் தீட்டி -- நீ<br/>ஏடுபத்தாய் மூங்கில் பிளக்க<br/>எழுந்திரு கண் ணாட்டி<br/><br/>சோடியாக நா மிருவர்<br/>கூடி உழைக்கும்போது -- நம்<br/>ஓடும்நரம்பில் உயிர் நடப்பதை<br/>உரைத்திட முடி யாது<br/><br/>பாடி நிறுத்தி நீகொடுத்திடும்<br/>பாக்கு வெற்றிலைச் சருகும் -- அத<br/>னோடு பார்க்கும் பார்வையும் என்<br/>உயிரினை வந்து திருகும்.<br/><br/><a href="#hd110"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt111"> <h3><font color="red">1.11      பூக்காரி</font></h3><br/>சேர்த்துக் கட்டிய முல்லை வேண்டு மென்றேன் -- நல்ல<br/>சேயிழை அவள் சிரிப்பு முல்லை தந்தாள்!<br/><br/>பார்த்துப் பறித்த தாமரைப்பூத்<br/>தீர்த்து விலைக்குக் கொடடி என்றேன்<br/>பூத்த முகத் தாமரையாள்<br/>புதுமை காட்டி மயங்கி நின்றாள்                       சேர்த்து...<br/><br/>தேவையடி தாமரை இதழ் என்றேன்<br/>தேனொழுகும் வாயிதழ்மலர் கின்றாள் -- ஒரு<br/>பூவைக் காட்டிப் பேர்சொல் என்றேன்<br/>பூவை "என்பேர் பூவை" என்றாள்<br/>ஆவல் அற்றவன் போல் நடந்தேன்<br/>அவள் விழிதனில் அலரி கண்டேன்                    சேர்த்து...<br/><br/>காவல் மீறிக் கடைக்கு வந்து விழுந்து -- பலர்<br/>கண்பட வாடிய மருக்கொழுந்து நீ!<br/>மேவா தடி  என்று சொன்னேன்<br/>வேங்கையில் ஈ மொய்க்கா தென்றாள்<br/>தேவைக்கு மணம் வேண்டும் என்றேன்<br/>திருமணம் என்று தழுவி நின்றாள்.                    சேர்த்து...<br/><br/><a href="#hd111"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt112"> <h3><font color="red">1.12    குறவர்</font></h3><br/>காடைக் காரக் குறவன் வந்து<br/>பாடப் பாடக் குறத்தி தான்<br/>கூடக் கூடப் பாடி ஆடிக்<br/>குலுங்கக் குலுங்கச் சிரித்தனள்<br/><br/>சாடச் சாட ஒருபுறப் பறை<br/>தக தக வென் றாடினாள்<br/>போடப் போடப் புதுப் புதுக்கை<br/>புதுப் புதுக்கண் காட்டினாள்<br/><br/>ஓடிச் சென்று மயிலைப் போல<br/>ஒதுங்கி நிலையில் நிமிர்ந்துமே<br/>மூடி மலர்க்கை திறந்து வாங்கி<br/>முறிப்பும் முத்தமும் குறித்தனள்<br/><br/>தேடத் தேடக் கிடைப்ப துண்டோ<br/>சிறுத்த இடுப்பில் நொடிப்பு கள்<br/>ஈடு பட்டது நேரில் முத்தமிழ்<br/>ஏழை மக்களின் வாழ்விலே!<br/><br/><a href="#hd112"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt113"> <h3><font color="red">1.13  தபாற்காரன்</font></h3><br/>வருகின்றார் தபால்காரர் -- கடிதம்<br/>தருகின்றாரோ இல்லையோ?<br/> <dd>   வருகின்றார் தபால்காரர்!<br/><br/>தருகின்றார் கடிதம் எனினும் அதுஎனக்<br/>குரியதோ என் தந்தைக் குரியதோ?<br/> <dd>     வருகின்றார் தபால்காரர்!<br/><br/>வரும் அக்கடிதம் அவர் வரைந்ததோ<br/>மாமியார் வரைந்ததோ?<br/>திருமணாளர் வரைந்த தாயினும்<br/>வருவதாய் இருக் குமோ இராதோ?<br/> <dd>    வருகின்றார் தபால்காரர்!<br/><br/>அன்பர் அவர் வருவதாயினும்<br/>ஆடி போக்கியோ விரைவிலோ?<br/>இன்று போதல் நூறாண்டு போதலே<br/>அன்றி நாளைஎன் பதுவென் சாதலே!<br/> <dd>    வருகின்றார் தபால்காரர்!<br/><br/><a href="#hd113"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt114"> <h3><font color="red">1.14   சுண்ணாம்பிடிக்கும் பெண்கள்</font></h3><br/>மந்தையின் மாடு திரும்பையிலே -- அவள்<br/>மாமன் வரும் அந்தி நேரத்திலே<br/>குந்தி இருந்தவள் வீடு சென்றாள் -- அவள்<br/>கூட இருந்தாரையும் மறந்தாள்!<br/>தொந்தி மறைத்திட வேட்டிகட்டி -- அவன்<br/>தூக்கி வந்தானொரு வெல்லக்கட்டி<br/>இந்தா எனக் கொடுத் திட்டாண்டி -- அவன்<br/>எட்டி ஒரே முத்தம் இட்டாண்டி!<br/><br/>கட்டி வெல்லத்தைக் கசக்கு தென்றாள் -- அவன்<br/>கட்டாணி முத்தம் இனிக்கு தென்றாள்<br/>தொட்டியின் நீரில் குளிக்கச் சொன்னாள் -- அவன்<br/>தோளை அவள் ஓடித் தேய்த்து நின்றாள்<br/>"கொட்டிய நீரில் குளிர்ச்சி உண்டோ -- இந்தக்<br/>கோடை படுத்திடும் நாளில்?" என்றாள்<br/>"தொட்டியின் தண்ணீர் கொதிக்கு" தென்றான் -- "நீ<br/>தொட்ட இடத்தில் சிலிர்க்கு" தென்றான்.<br/><br/><a href="#hd114"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt115"> <h3><font color="red">1.15     ஓவியக்காரன்</font></h3><br/>ஓவியம் வரைந்தான் -- அவன் தன்<br/>உளத்தினை வரைந்தான்!<br/>ஒல்லிஇடை எழில் முல்லை நகை இரு<br/>வில்லைநிகர் நுதல் செல்வியை வைத்தே<br/> <dd>   ஓவியம் வரைந்தான்!<br/><br/>கூவும் குயில்தனைக் கூவா திருத்திக்<br/>கூந்தல் சரிந்ததென் றேந்தித் திருத்தி<br/>மாவின் வடுப்போன்ற கண்ணை வருத்தி<br/>வஞ்சியின் நெஞ்சத்தைத் தன்பாற் பொருத்தித்<br/>தேவை எழுதுகோல் வண்ணம் நனைத்தே<br/>தீர்ந்தது தீர்ந்தது சாய்ந்திடேல் என்றே<br/> <dd>   ஓவியம் வரைந்தான்!<br/><br/>காதலைக் கண்ணிலே வை! என்று சொல்வான்<br/>கணவ னாகஎன்னை எண்ணென்று சொல்வான்<br/>ஈதல்ல இவ்வாறு நில்லென்று சொல்வான்<br/>இதழினில் மின்னலை ஏற்றென்று சொல்வான்<br/>கோதை அடியில்தன்கை கூப்புதல் போலவும்<br/>கொள்கை மகிழ்ந்தவள் காப்பது போலவும்<br/> <dd>    ஓவியம் வரைந்தான்!<br/><br/><a href="#hd115"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt116"> <h3><font color="red">1.16          இன்பம்</font></h3><br/>பசி என்று வந்தால் ஒருபிடி சோறு<br/>புசி என்று தந்துபார் அப்பா<br/> <dd>   பசி என்று வந்தால்...<br/><br/>பசையற்ற உன் நெஞ்சில் இன்பம் உண்டாகும்<br/>பாருக் குழைப்பதே மேலான போகம்<br/> <dd>   பசி என்று வந்தால்...<br/><br/>அறத்தால் வருவதே இன்பம் -- அப்பா<br/>அதுவலால் பிறவெலாம் துன்பம்!<br/>திறத்தால் அறிந்திடுக அறம்இன்ன தென்று<br/>செப்புநூல் அந்தந்த நாளுக்கு நன்று!<br/> <dd>    பசி என்று வந்தால்...<br/><br/>மனுவின்மொழி அறமான தொருநாள் -- அதை<br/>மாற்று நாளே தமிழர் திருநாள்!<br/>சினம்அவா சாதிமதம் புலைநாறும் யாகம்<br/>தீர்ப்பதே இந்நாளில் நல்லறம் ஆகும்!<br/> <dd>   பசி என்று வந்தால்...<br/><br/><a href="#hd116"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt117"> <h3><font color="red">1.17   சிறார் பொறுப்பு</font></h3><br/>இன்று குழந்தைகள் நீங்கள் -- எனினும்<br/>இனிஇந்த நாட்டினை ஆளப் பிறந்தீர்!<br/> <dd>    இன்று குழந்தைகள் நீங்கள்!<br/><br/>நன்றாய்ப் படியுங்கள்! நாட்டின் குழந்தைகாள்!<br/>ஒன்றாய் இருங்கள் உயர்வினை எண்ணுங்கள்!<br/> <dd>    இன்று குழந்தைகள் நீங்கள்!<br/><br/>குன்றினைப்போல் உடல்வன்மை வேண்டும்!<br/>கொடுமை தீர்க்கப்போ ராடுதல் வேண்டும்!<br/>தின்றதையே தின்று தெவிட்டுதல் இல்லாமல்<br/>அன்றன்று வாழ்விற் புதுமை காணவேண்டும்<br/> <dd>    இன்று குழந்தைகள் நீங்கள்!<br/><br/>பல்கலை ஆய்ந்து தொழில் பலகற்றும்,<br/>பாட்டிற் சுவைகாணும் திறமையும் உற்றும்,<br/>அல்லும் பகலும் இந்நாட்டுக் குழைப்பீர்கள்!<br/>அறிவுடன் ஆண்மையைக் கூவி அழைப்பீர்கள்!<br/> <dd>    இன்று குழந்தைகள் நீங்கள்!<br/><br/><a href="#hd117"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt118"> <h3><font color="red">1.18    தூய்மை</font></h3><br/> தூய்மை சேரடா தம்பி -- என்<br/>சொல்லை நீபெரிதும் நம்பித்<br/> <dd>    தூய்மை சேரடா தம்பி!<br/><br/>வாய்மையாலும் ஒழுக்கத்தினாலும் அகத்<br/>தூய்மை உண்டாகும் மேலும்மேலும்<br/> <dd>    தூய்மை சேரடா தம்பி!<br/><br/>உடையினில் தூய்மை -- உண்ணும்<br/>உணவினில் தூய்மை -- வாழ்வின்<br/>நடையினில் தூய்மை -- உன்றன்<br/>நல்லுடற் றூய்மை -- சேர்ப்பின்<br/>தடையில்லை வாழ்நாள் ஒவ்வொன்றும் இன்பம்<br/>தரும்நாள் ஆகும் நீஎன்றும்<br/> <dd>    தூய்மை சேரடா தம்பி!<br/><br/>துகளிலா நெஞ்சில் -- சாதி<br/>துளிப்பதும் இல்லை -- சமயப்<br/>புகைச்சலும் இல்லை -- மற்றும்<br/>புன்செயல் இல்லை -- தம்பி<br/>அகத்திலே அன்பின் வெள்ளம் மூளும்; தீய<br/>அச்சம் போகும்! நீ எந்நாளும்<br/> <dd>   தூய்மை சேரடா தம்பி!<br/><br/><a href="#hd118"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt119"> <h3><font color="red">1.19    அன்பு</font></h3><br/>அன்பை வளர்த்திடுவாய் -- மெய்<br/>யன்பை வளர்த்திடுவாய்<br/><br/>கூடப் பிறந்த குழந்தை யிடத்தினில்<br/>கொஞ்சுதல் அன்பாலே! உற<br/>வாடி அம்மாவை மகிழ்ந்த மகிழ்ச்சியும்<br/>அன்பின் திறத்தாலே!<br/>தேடிய அப்பத்தில் கொஞ்சத்தை இன்னொரு<br/>சின்னவனுக்குத் தர --நீ<br/>ஓடுவ துண்டெனில் கண்டிருப்பாய் உன்<br/>உள்ளத்திருந்த அன்பை!<br/><br/>கன்றையும் ஆவையும் ஒன்றாய் இணைத்தது<br/>கருதில் அன்பன்றோ?<br/>உன்னையும் உன்னரும் தோழர்கள் தம்மையும்<br/>ஒட்டிய தன்பன்றோ?<br/>சென்னையி னின்றொரு பேர்வழி வந்ததும்<br/>சிட்டுப் பறந்ததுபோல் -- நீ<br/>முன்னுற ஓடஉன் உள்ளம் பறந்ததும்<br/>முற்றிலும் அன்பன்றோ?<br/><br/><a href="#hd119"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt120"> <h3><font color="red">1.20   மெய்</font></h3><br/>மெய் சொல்லல் நல்லதப்பா! தம்பி<br/>மெய் சொல்லல் நல்லதப்பா!<br/><br/>கண்டதைச் சொல்லென்று சொன்னாலும் -- நீ<br/>உண்டதைச் சொல்லென்று சொன்னாலும்,<br/>மண்டை யுடைத்திட வந்தாலும் -- பொருள்<br/>கொண்டுவந் துன்னிடம் தந்தாலும்<br/> <dd>   மெய் சொல்லல் நல்லதப்பா!<br/><br/>பின்னவன் கெஞ்சியும் நின்றாலும் --அன்றி<br/>முன்னவன் அஞ்சிட நின்றாலும்<br/>மன்னவரே எதிர் நின்றாலும் -- புலி<br/>தின்னவரே னென்று சொன்னாலும் -- நீ<br/> <dd>   மெய் சொல்லல் நல்லதப்பா!<br/><br/><a href="#hd120"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt121"> <h3><font color="red">1.21       பொறுமை  </font></h3><br/>பொறுமைதான் உன்றன் உடைமை! அதைப்<br/>போற்றலே கடமை<br/><br/>பொறுமையாற் கழியும்          நாளிலே<br/>புதுவன்மை சேருமுன்           தோளிலே!<br/> <dd>   பொறுமைதான் உன்றன் உடைமை!<br/><br/>பொறுமையுடைய ஏழையே    கொடையன்!<br/>பொறுமையிலாதவன்            கடையன்!<br/>இறைவனே எனினும் பிழை    செய்தோன்<br/>ஏதுமற்றவனாகி                    நைவான்!<br/> <dd>  பொறுமைதான் உன்றன் உடைமை!<br/><br/>பலமுறை பொறுப்பாய்             வேறு<br/>பழுதும் நேருமெனில்              சீறு!<br/>நிலைமை மிஞ்சுகையில் பகைவனை<br/>நீறாக்கலே பொறுமையின் பயன்<br/> <dd>   பொறுமைதான் உன்றன் உடைமை!<br/><br/><a href="#hd121"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt122"> <h3><font color="red">1.22     சினம் </font></h3><br/>சினத்தை யடக்குதல் வேண்டும் -- சினம்<br/>உனக்கே கெடுதியைத் தூண்டும்!<br/><br/>சினத்தினை யடக்கிட முடியுமா என்று<br/>செப்புகின்றாய் எனில்கேள் இதை நன்று<br/><br/>வலிவுள்ளவன் என்று கண்டு -- சினம்<br/>வாராமலே யடக்கல் உண்டு;<br/>வலிவிலான்மேல் அன்பு கொண்டு -- அதை<br/>மாற்றாதான் பெரிய மண்டு!<br/>நலியும் மொழிகளைப் பேசவும் சொல்லும்<br/>நாக்கையும் பல்லால் நறுக்கவும் சொல்லும்<br/> <dd>  சினத்தை யடக்குதல் வேண்டும்!<br/><br/>அடங்கா வெகுளிமண் மேலே -- காட்<br/>டாறுபோய்ச் சீறுதல் போலே,<br/>தொடர்ந்தின்னல் செய்யுமதனாலே -- அதைத்<br/>தோன்றாமலே செய்உன் பாலே!<br/>கடிதில் சுடுமிரும்பைத் தூக்கவும் வைக்கும்<br/>கண்ணாடி மேசையைத் தூளாய் உடைக்கும்<br/> <dd>   சினத்தை யடக்குதல் வேண்டும்!<br/><br/><a href="#hd123"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt123"> <h3><font color="red">1.23      மழை </font></h3><br/>மழையே மழையே வா வா -- நல்ல<br/>வானப்புனலே வா வா! --இவ் <br/>வையத்தமுதே வாவா!<br/><br/>தழையா வாழ்வும் தழைக்கவும் -- மெய்<br/>தாங்கா வெப்பம் நீங்கவும்<br/>உழுவாரெல்லாம் மலைபோல் எருதை<br/>ஓட்டிப் பொன்னேர் பூட்டவும்                  மழையே...<br/><br/>தகரப்பந்தல் தணதண வென்னத்<br/>தாழும் குடிசை சளசள என்ன<br/>நகரப்பெண்கள் செப்புக் குடங்கள்<br/>நன்றெங் குங்கண கணகண வென்ன        மழையே...<br/><br/>ஏரி குளங்கள் வழியும்படி, நா<br/>டெங்கும் இன்பம் பொழியும்படி, பொடி<br/>வாரித்தூவும் பூவும் காயும்<br/>மரமும் தழையும் நனைந்திடும்படி             மழையே...<br/><br/>இல்லாருக்கும், செல்வர்கள் தாமே<br/>என்பாருக்கும், தீயவர் மற்றும்<br/>நல்லாருக்கும் முகிலே சமமாய்<br/>நல்கும் செல்வம் நீயேயன்றோ?              மழையே...<br/><br/><a href="#hd123"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt124"> <h3><font color="red">1.24     நிலா </font></h3><br/>முழுமை நிலா! அழகு நிலா!<br/>முளைத்ததுவிண் மேலே --அது<br/>பழைமையிலே புதுநினைவு<br/>பாய்ந்தெழுந்தாற் போலே!<br/>அழுதமுகம் சிரித்ததுபோல்<br/>அல்லி விரித்தாற் போல் -- மேல்<br/>சுழற்றி எறிந்த வெள்ளித்தட்டுத்<br/>தொத்திக்கிடந் தாற்போல்<br/> <dd>   முழுமை நிலா! அழகு நிலா!<br/><br/>குருட்டு விழியும் திறந்ததுபோல்<br/>இருட்டில் வான விளக்கு! -- நம்<br/>பொருட்டு வந்ததுபாடி ஆடிப்<br/>பொழுது போக்கத் துவக்கு!<br/>மரத்தின் அடியில் நிலவு வெளிச்சம்<br/>மயிலின் தோகை விழிகள்! -- பிற<br/>தெருக்கள் எல்லாம் குளிரும் ஒளியும்<br/>சேர்த்து மெழுகும் வழிகள்!<br/> <dd>   முழுமை நிலா! அழகு நிலா!<br/><br/><a href="#hd124"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt125"> <h3><font color="red">1.25    கறவை </font></h3><br/>நிறையப் பால் தரும் கறவை -- நீ<br/>மறவேல் அதன் உறவை!<br/>குறைவிலாது வைத் திடுக தீனியைக்<br/>குளிப் பாட்டிவா நாளும் மேனியை!<br/> <dd>    நிறையப் பால்தரும் கறவை!<br/><br/>நோய் மிகுத்து மாளும்! -- கொட்டில்<br/>தூய்மை செய்எந் நாளும்!<br/>தோய்வு குப்பை கூளம் -- இன்றித்<br/>துடைக்க என் ஓக்காளம்? <br/>வாய் மணக்கவே, உடல் மணக்கவே<br/>வட்டில் நெய்யோடு கட்டித்தயிர் ஏடு<br/> <dd>    நிறையப் பால்தரும் கறவை!<br/><br/>ஈக்கள் மொய்த்தல் தீது! -- கூடவே<br/>எருமை கட்டொ ணாது!<br/>மேய்க்கப் போகும் போது -- மேய்ப்போன்<br/>விடுக பசும்புல் மீது!<br/>நோக்கும் கன்றினும், நமது நன்மையைக்<br/>காக்கும் தாயடா! காக்கும் தாயடா!<br/> <dd>    நிறையப் பால்தரும் கறவை!<br/><br/><a href="#hd125"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt126"> <h3><font color="red">1.26   சிட்டு  </font></h3><br/>இத்தனைச் சிறிய சிட்டு! --  நீபார்!<br/>எத்தனை சுறுசுறுப்பு! -- தம்பி<br/> <dd>   இத்தனைச் சிறிய சிட்டு!<br/><br/>குத்தின நெல்லைத் தின்றுநம் வீட்டுக்<br/>கூரையில் குந்தி நடத்திடும் பாட்டு<br/> <dd>   இத்தனைச் சிறிய சிட்டு!<br/><br/>கொத்தும் அதன்மூக்கு முல்லை அரும்பு<br/>கொட்டை பிளந்திடத் தக்க இரும்பு!<br/>தொத்தி இறைப்பினில் கூடொன்று கட்டும்<br/>கூட்டை நீ கலைத் தாலது திட்டும்!<br/> <dd>   இத்தனைச் சிறிய சிட்டு!<br/><br/>மல்லி பிளந்தது போன்றதன் கண்ணை<br/>வளைத்துப் பார்த்த ளாவிடும் விண்ணை!<br/>கொல்லையில் தன் பெட்டை அண்டையில் செல்லும்<br/>குதித்துக் கொண்டது நன்மொழி சொல்லும்<br/> <dd>   இத்தனைச் சிறிய சிட்டு!<br/><br/><a href="#hd126"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt127"> <h3><font color="red">1.27    காக்கை </font></h3> காக்கை யிடத்திலுள்ள ஒற்றுமை கண்டு -- நீ<br/>வாழ்க்கை நடத்தினால் நன்மை உண்டு<br/> <dd>   காக்கை யிடத்திலுள்ள ஒற்றுமை...<br/><br/>ஆக்கிய சோறு கொஞ்சம் சிந்திக் கிடக்கும்! -- காக்கை<br/>அழைத்துத்தன் இனத்தொடு குந்திப் பொறுக்கும்<br/> <dd>   காக்கை யிடத்திலுள்ள ஒற்றுமை...<br/><br/>காக்கையை ஒருபையன் கொன்று விட்டதால் --அதைக்<br/>காக்கைகள் அத்தனையும் கண்டு விட்டதால்<br/>கூக்குரல் இட்டபடி குந்தி வருந்தும்! -- அதைக்<br/>கொன்றபையன் கண்டுதன் நெஞ்சு வருந்தும்<br/> <dd>   காக்கை யிடத்திலுள்ள ஒற்றுமை...<br/><br/>வரிசையில் குந்தியந்தக் காக்கைகள் எலாம் -- நல்ல<br/>வரிசை கெட்டமக்களின் வாழ்க்கை நிலையைப்<br/>பெருங்கேலி யாய்மிகவும் பேசியிருக்கும் -- அதன்<br/>பின்பவைகள் தத்தமிடம் நோக்கிப் பறக்கும்<br/> <dd>   காக்கை யிடத்திலுள்ள ஒற்றுமை...<br/><br/><a href="#hd127"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt128"> <h3><font color="red">1.28    நாய்  </font></h3><br/>என்றன் நாயின் பேர் அப்பாய்! அது<br/>முன்றில் காக்கும் சிப்பாய்!<br/><br/>ஒன்றும் செய்யாது விளையாடும்; பெருச்சாளியைக்<br/>கொன்று போடும்; குலைக்கும் எதிராளியை;<br/> <dd>    என்றன் நாயின் பேர் அப்பாய்...<br/><br/>அதன் இனத்தை அதுவே பகைக்கும்! -- எனில்<br/>அதுதான் மிகவும் கெட்ட வழக்கம்! -- அது<br/>முதல் வளர்த்தவன் போஎன்றாலும் போகாது;<br/>மூன்றாண்டாயினும் செய்தநன்றி மறவாது!<br/> <dd>   என்றன் நாயின் பேர் அப்பாய்...<br/><br/>நாய் எனக்கு நல்லதோர் நண்பன் -- அது<br/>நான் அளித்ததை அன்புடன் உண்ணும் -- என்<br/>வாய் அசைந்திடில் முன்னின்றே தன் வாலாட்டும்<br/>வருத்தினாலும் முன்செய்த நன்றி பாராட்டும்<br/> <dd>   என்றன் நாயின் பேர் அப்பாய்...<br/><br/><a href="#hd128"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt129"> <h3><font color="red">1.29     பூனை </font></h3><br/>பூனை வந்தது பூனை! -- இனிப் <br/>போனது தயிர்ப் பானை!<br/><br/>தேனின் கிண்ணத்தைத் துடைக்கும் -- நெய்யைத்<br/>திருடி உண்டபின் நக்குந்தன் கையைப்<br/> <dd>   பூனை வந்தது பூனை!<br/><br/>பட்டப் பகல்தான் இருட்டும் -- அது<br/>பானை சட்டியை உருட்டும்!<br/>சிட்டுக் குருவியும் கோழியும் இன்னும்<br/>சின்ன உயிரையும் வஞ்சித்துத் தின்னும்<br/> <dd>   பூனை வந்தது பூனை!<br/><br/>எலிகொல்லப் பூனை தோது -- மெய்தான்<br/>எங்கள் வீட்டில் எலி ஏது?<br/>தலை தெரியாத குப்பை இருட்டறை<br/>தன்னிலன்றோ எலிக்குண்டு திருட்டறை!<br/> <dd>   பூனை வந்தது பூனை!<br/><br/><a href="#hd129"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt130"> <h3><font color="red">1.30    காப்பி </font></h3><br/>காப்பி எதற்காக நெஞ்சே?<br/>காப்பி எதற்காக?<br/><br/>கையினில் சுக்குடன் மல்லி இருக்கையில்<br/> <dd>  காப்பி எதற்காக?<br/><br/>தீப்பட்ட மெய்யும் சிலிர்க்க இளிப்புக்கு<br/>வாய்ப்புற்ற தெங்கு வளர்ந்த தென்னாட்டினில்<br/> <dd>   காப்பி எதற்காக?<br/><br/>ஆட்பட்டாய் சாதி சமயங்களுக்கே<br/>அடிமை வியந்தாய் ஆள்வோர் களிக்கப்<br/>பூப்போட்ட மேல்நாட்டுச் சிப்பம் வியந்தாய்<br/>போதாக் குறைக்கிங்குத் தீதாய் விளைந்திட்ட<br/> <dd>    காப்பி எதற்காக?<br/><br/>திரும்பிய பக்கமெல் லாம்மேல் வளர்ந்தும்<br/>சிவந்து தித்திப்பைச் சுமந்து வளைந்தும்<br/>கரும்பு விளைந்திடும் இந்நாட்டு மண்ணும்<br/>கசப்பேறச் செய்திடும் சுவையே இலாத<br/> <dd>    காப்பி எதற்காக?<br/><br/><a href="#hd130"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt131"> <h3><font color="red">1.31  புகைச் சுருட்டு </font></h3><br/>புகைச் சுருட்டால் இளமை பறிபோகும்<br/>பொல்லாங் குண்டாகும்<br/> <dd>    புகைச் சுருட்டால்!<br/><br/>முகமும் உதடும் கரிந்துபோகும்<br/>முறுக்கு மீசையும் எரிந்து போகும்<br/> <dd>     புகைச் சுருட்டால்!<br/><br/>மூச்சுக் கருவிகள் முற்றும் நோய்ஏறும் -- பிள்ளை<br/>முத்தம் தருநே ரத்தில் வாய் நாறும்<br/>ஓய்ச்சல் ஒழிவில் லாதிருமல் சீறும் -- நல்<br/>ஊரோ உன்னைச் சீ என்றே கூறும்<br/>பேச்சுக் கிடையில் பிடிக்கச் சொல்லும்<br/>பெரியார் நெஞ்சம் துடிக்கச் சொல்லும்<br/> <dd>    புகைச் சுருட்டால்!<br/><br/>காசுபணத்தால் தீச்செயலை வாங்கிப் -- பின்<br/>கைவிட எண்ணினும் முடியாமல் ஏங்கி<br/>ஏசிக்கொண்டே விரலிடையில் தாங்கி -- நீ<br/>எரிமலை ஆகா திருதுன்பம் நீங்கி<br/>மாசில்லாத செந்தமிழ் நாடு<br/>வறுமை நோய்பெற ஏன் இக்கேடு?<br/> <dd>    புகைச் சுருட்டால்!<br/><br/><a href="#hd131"><i>உள்ளுறை அட்டவணைக்குத் திரும்ப</i></a><br/> <hr noshade="" width="80%"/> <center><h3><font color="114567">2.  தமிழ்ப் பகுதி<br/></font></h3></center> <a name="dt132"> <h3><font color="red">1.32   தமிழ் </font></h3><br/>வாழ்வினில் செம்மையைச் செய்பவள் நீயே!<br/>மாண்புகள் நீயே என் தமிழ்த் தாயே!<br/>வீழ்வாரை வீழாது காப்பவள் நீயே<br/>வீரனின் வீரமும், வெற்றியும் நீயே!<br/><br/>தாழ்ந்திடு நிலையினில் உனை விடுப்பேனோ?<br/>தமிழன்எந் நாளும் தலைகுனி வேனோ?<br/>சூழ்ந்தின்பம் நல்கிடும் பைந்தமிழ் அன்னாய்<br/>தோன்றுடல் நீஉயிர் நான்மறப் பேனோ?<br/><br/>செந்தமிழே! உயிரே! நறுந்தேனே!<br/>செயலினை மூச்சினை உனக்களித்தேனே!<br/>நைந்தா யெனில்நைந்து போகுமென் வாழ்வு<br/>நன்னிலை உனக்கெனில் எனக்குந் தானே!<br/><br/>முந்திய நாளினில் அறிவும் இலாது<br/>மொய்த்தநன் மனிதராம் புதுப்புனல் மீது<br/>செந்தாமரைக் காடு பூத்தது போலே<br/>செழித்தஎன் தமிழே ஒளியே வாழி!<br/><br/><a href="#hd132"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt133"> <h3><font color="red">1.33    தமிழ்ப் பள்ளு </font></h3><br/>ஆடுவமே பள்ளுப் பாடுவமே! -- தமிழ்<br/>ஆட்சியின் மாட்சியில் கூடுவமே -- ஆடுவமே!<br/><br/>கோடுயர் வேங்கடக் குன்றமுதல் -- நல்ல<br/>குமரிமட்டும் தமிழர் கோலங் கண்டே<br/> <dd>   நாம் -- ஆடுவமே...<br/><br/>மானிடம் என்னுமோர் ஆதிப்பயிர் -- தமிழ்<br/>மக்களென் றேகுதித் தாடுவமே!<br/>கானிடை வாழ்ந்திட்ட மனிதர்க்கெலாம் -- நல்ல<br/>கதியினைக் காட்டினர் தமிழ ரென்றே<br/> <dd>    நாம் -- ஆடுவமே...<br/><br/>மூலமென்றே சொல்லல் முத் தமிழாம் -- புவி<br/>மூர்க்கம் தவிர்த்ததும் அப் புத்தமுதாம்!<br/>ஞாலமெலாம் தமிழ், தமிழர்களே -- புவி<br/>நாம் எனவே குதித் தாடுவமே!<br/> <dd>    நாம் -- ஆடுவமே...<br/><br/>வானிடை மிதந்திடும் தென்றலிலே -- மணி<br/>மாடங்கள் கூடங்கள் மீதினிலே,<br/>தேனிடை ஊறிய செம்பவழ -- இதழ்ச்<br/>சேயிழை யாரொடும் ஆடுவமே!<br/> <dd>    நாம் -- ஆடுவமே...<br/><br/>கவிதைகள், காவியம், உயர்கலைகள் -- உளம்<br/>கவர்ந்திடும் சிற்பமும் சிறந்தனவாம்<br/>குவிகின்ற பொன்பொருள் செந்நெலெலாம் -- இங்குக்<br/>குறையில வாம் என் றாடுவமே!<br/> <dd>    நாம் -- ஆடுவமே...<br/><br/><a href="#hd133"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt134"> <h3><font color="red">1.34   நெஞ்சுக்கு நீதி </font></h3><br/> சூதும் வாதும் நிறைந்த பூதலமீது நல்லார்<br/> ஓதும்வழி நடந்தால் யாதும் துயரமில்லை<br/> ஏதும் சந்தேகம் உளதோ -- நெஞ்சே இதில்<br/> தீது சிறிதும் உளதோ?<br/><br/> சாதி சமயக்கடை வீதியின் அப்பால்ஒரு<br/> சோதி அறிவிற் சரி நீதி விளங்கும் அதைக்<br/> காதினில் தினம் கேட்பாய் -- நெஞ்சே இந்த<br/> மேதினி தனை மீட்பாய்!<br/><br/> கூழுமில்லாது நாட்கள் ஏழும்பசித் துன்பமே<br/> சூழும்படியே பிறர் தாழும்நிலை தவிர்க்க<br/> வாழும் முறைமை சொல்வார் -- நெஞ்சே நல்லார்<br/> பாழும் இருளைக் கொல்வார்!<br/><br/> மேழி உழவன் பாட்டும், கோழியின் ஆர்ப்பும் கேட்டாய்<br/> ஆழியிற் கதிர்ஏறும் நாழிகை யாயிற்றே<br/> வாழிய மனப்பாவாய் -- அறிஞர் காட்டும்<br/> ஊழியம் செயப் போவாய்!<br/><br/><a href="#hd134"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt135"> <h3><font color="red">1.35     தமிழர் முரசு</font></h3><br/>உயர்வென்று கொட்டுக முரசே -- நல்ல<br/>உண்மைத் தமிழர்கள் வாழ்வு!<br/>அயர்வில்லை அச்சமிங் கில்லை -- புவி<br/>ஆளப் பிறந்தவன் தமிழன்.<br/> <dd>    உயர்வென்று கொட்டுக முரசே!<br/><br/>அயல் என்று  கொட்டுக முரசே!-- உற<br/>வான திராவிடர் அல்லார்!<br/>துயர் செய்ய எண்ணிடும் பகைவர் -- திறம்<br/>தூள் என்று கொட்டுக முரசே!<br/> <dd>     உயர்வென்று கொட்டுக முரசே!<br/><br/>அறிவுள்ள திராவிடர் நாட்டில் -- சற்றும்<br/>ஆண்மை யில்லாதவர் வந்து   	     <br/>நமர்பசி கொள்ள நம்சோற்றை -- உண்ண<br/>நாக்கைக் குழைப்ப துணர்ந்தோம்.<br/> <dd>    உயர்வென்று கொட்டுக முரசே!<br/><br/>தமிழ்நாடு தமிழருக் கென்றே -- இந்தச்<br/>சகத்தில் முழக்கிடு முரசே!<br/>நமைவென்ற நாட்டினர் இல்லை -- இதை<br/>நாற்றிசை முற்றும் முழக்கு!<br/> <dd>    உயர்வென்று கொட்டுக முரசே!<br/><br/><a href="#hd135"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt136"> <h3><font color="red">1.36   எழுச்சி </font></h3><br/> தமிழனே இது கேளாய் -- உன்பால்<br/> சாற்ற நினைத்தேன் பல நாளாய்!<br/><br/> கமழும் உன் தமிழினை உயிரென ஓம்பு<br/> காணும் பிற மொழிக ளோவெறும் வேம்பு!<br/> நமையெலாம் வடமொழி தூக்கிடும் தாம்பு<br/> நம்உரி மைதனைக் கடித்ததப் பாம்பு!<br/> <dd>   தமிழனே இது கேளாய்<br/><br/> தனித்தியங் கும்தன்மை தமிழினுக் குண்டு;<br/> தமிழே ஞாலத்தில் தாய்மொழி பண்டு!<br/> கனிச்சாறு போற்பல நூலெலாம் கண்டு<br/> காத்ததும் அளித்ததும் தமிழ்செய்த தொண்டு.<br/> <dd>   தமிழனே இது கேளாய்<br/><br/> வஞ்சகர் வந்தவர் தமிழாற் செழித்தார்<br/> வாழ்வினில் உயர்ந்தபின் தமிழையே பழித்தார்<br/> நம்செயல் ஒழுக்கங்கள் பற்பல அழித்தார்<br/> நாமுணர்ந்தோம்; இந்நாள் அவரஞ்சி விழித்தார்.<br/> <dd>    தமிழனே இது கேளாய்<br/><br/><a href="#hd136"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt137"> <h3><font color="red">1.37   எந்நாள்?</font></h3><br/>அந்த வாழ்வுதான் எந்தநாள் வரும்?<br/>அந்த வாழ்வுதான்<br/><br/>இந்த மாநிலம் முழுதாண் டிருந்தார்<br/>இணையின்றி வாழ்ந்தார் தமிழ்நாட்டு வேந்தர்<br/> <dd>    அந்த வாழ்வுதான் எந்தநாள் வரும்?<br/><br/>ஒலி என்பதெல்லாம் செந்தமிழ் முழக்கம்;<br/>ஒளி என்பதெல்லாம் தமிழ்க் கலைகளாம்!<br/>புலி, வில், கயல் கொடி மூன்றினால்<br/>புது வானமெங்கும் எழில் மேவிடும்<br/> <dd>    அந்த வாழ்வுதான் எந்தநாள் வரும்?<br/><br/>குறைவற்ற செல்வம், வாழ்வில் இன்பவாழ்வு<br/>கொண்ட தமிழனுள்ளம் கண்ட தமிழிசை.<br/>பிற மாந்தர்க்கும் உயி ரானதே<br/>பெறலான பேறு சிறி தல்லவே!<br/> <dd>    அந்த வாழ்வுதான் எந்தநாள் வரும்?<br/><br/><a href="#hd137"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt138"> <h3><font color="red">1.38   பாண்டியன்மேற் காதல் </font></h3><br/>பாண்டியன் என் சொல்லைத் தாண்டிப் போனாண்டி,<br/>பாண்டியன் என் சொல்லை...     <br/><br/>ஈண்டு மயலில்நான் தூண்டிலில் மீனாய்<br/>மாண்டிட விடுத்தே வேண்டிட வேண்டிட,<br/> <dd>    பாண்டியன் என் சொல்லை...<br/><br/>தமிழிசைப் பேச்சும், செங்கோலோச்சும்; <br/>தடக்கை வீச்சும், காதலைப் பாய்ச்சும்,<br/>இமைப்பினில் ஓடி அவனைத் தேடி<br/>என்னகம் நாடி வாடிபோடி<br/> <dd>    பாண்டியன் என் சொல்லை...<br/><br/>பிரிந்திடும் போது நெஞ்சு பொறாது;<br/>வரும்போது பேசா திருக்க ஒண்ணாது<br/>எரிந்திடும் சினத்தில் எதிர்வரு வானேல்<br/>என்னுயிர் தாவிடும் அன்னவன் மேல்<br/> <dd>    பாண்டியன் என் சொல்லை...<br/><br/><a href="#hd138"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt139"> <h3><font color="red">1.39       தமிழன் </font></h3><br/>தாயின்மேல் ஆணை! தந்தைமேல் ஆணை!<br/>தமிழகமேல் ஆணை!<br/>தூயஎன் தமிழ்மேல் ஆணையிட்டே நான்<br/>தோழரே உரைக்கின்றேன்:<br/><br/>நாயினும் கீழாய்ச் செந்தமிழ் நாட்டார்<br/>நலிவதை நான் கண்டும்,<br/>ஓயுதல் இன்றி அவர் நலம் எண்ணி<br/>உழைத்திட நான் தவறேன்.<br/><br/>தமிழரின் மேன்மையை இகழ்ந்தவ னைஎன்      <br/>தாய்தடுத் தாலும் விடேன்!<br/>எமைநத்து வாயென எதிரிகள் கோடி<br/>இட்டழைத் தாலும் தொடேன்!<br/><br/>"தமக்கொரு தீமை" என்று நற்றமிழர்<br/>எனைஅழைத்திடில் தாவி<br/>இமைப்பினில் ஓடித் தரக்கடவேன் நான்<br/>இனிதாம் என் ஆவி!<br/><br/>மானமொன்றே நல் வாழ்வெனக் கொண்டு<br/>வாழ்ந்தஎன் மற வேந்தர்<br/>பூனைகள் அல்லர்; அவர்வழி வந்தோர்<br/>புலிநிகர் தமிழ் மாந்தர்!<br/><br/>ஆனஎன் தமிழர் ஆட்சியை நிறுவ<br/>அல்லல்கள் வரின் ஏற்பேன்!<br/>ஊனுடல் கேட்பினும் செந்தமிழ் நாட்டுக்<br/>குவப்புடன் நான் சேர்ப்பேன்!<br/><br/><a href="#hd139"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt140"> <h3><font color="red">1.40    இன்பத் தமிழ்  </font></h3><br/> இன்பந் தருந்தமிழில் அன்பு பிறந்ததுண்டு;<br/> துன்பம் இனியு முண்டோ<br/> சொல் சொல் சொல் பகையே!<br/> முன்பு துருப்பிடித்தி ருந்த படைக்கலமாம்<br/> முத்தமிழ் ஒளி அறிந்து<br/> செல் செல் செல் பகையே!<br/> <dd>    இன்பந் தருந்தமிழில்...<br/><br/> தெள்ளு தமிழில்இசைத் தேனைப் பிழிந்தெடுத்துத்<br/> தின்னும் தமிழ் மறவர்<br/> யாம் யாம் யாம் பகையே!<br/> துள்ளும் பகைமுடித்துக் கூத்திடுவோம் தமிழர்<br/> கொள்கை நிறைவ டைந்து<br/> போம் போம் போம் பகையே!<br/> <dd>    இன்பந் தருந்தமிழில்...<br/><br/><a href="#hd140"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt141"> <h3><font color="red">1.41   உலகின் நோக்கம் </font></h3><br/>உவகை உவகை உலகத்தாயின் கூத்து! -- வந்து<br/>குவியுதடா நெஞ்சில்<br/> <dd>     உவகை உவகை!<br/><br/>எவையும் தன்னுள் ஆக்கிய பெருவெளி<br/>எங்கும் அடடே தாயின் பேரொளி!<br/> <dd>    உவகை உவகை!<br/><br/>அவிழும் கூந்தல் வானக் கருமுகிலாய் -- இடையினின்<br/>றலையும் பூந்துகில் பெருவெளி எங்கும் போம்<br/>தவழப் புதுநகை மின்னித் துலங்கும்<br/>தாய்நின் றாடிய அடிஇடி முழங்கும்<br/> <dd>    உவகை உவகை!<br/><br/>தொடுநீள் வானப் பெருவில் ஒருகையில் -- பெரும்புறம்<br/>தூளா கிடவரு கதிர்வேல் ஒருகையில்<br/>அடுநீள் விழியிற் கனலைப் பெருக்கி<br/>ஆடும் திறல்கண் டோடும் பகைதான்<br/> <dd>    உவகை உவகை!<br/><br/>அகலொளி விளக்கு நிலவினில் அவள்ஆடும் -- ஆடிநின்<br/>றந்தமி ழின்பத் தென்பாங்கிற் பாடும்<br/>துகளறு விண்மீன் துளிகள் பறக்கத்<br/>துடிஇடை நெளியும் துணைவிழி உலவும்<br/> <dd>    உவகை உவகை!<br/><br/>அறிவே உயிராய் அதுவே அவளாகி -- மற்றுள<br/>அறமென்ப வெலாம் அழியும் எனவோதிக்<br/>குறியும் செயலும் ஒன்றாய் இயலக்<br/>கூத்தாடுந் தாய் பார்த்திடு தோறும்<br/> <dd>    உவகை உவகை!<br/><br/>மடமைப் பகைமையும் சாகப் பின்வருமோர் --கொடிதாம்<br/>வறுமைத் தீயும் அலறிப் புறமேக<br/>அடிமைத் தனமே துகள் துகளாக<br/>ஆடுந் தாயவள் நாளும் வாழிய!<br/> <dd>    உவகை உவகை!<br/><br/><a href="#hd141"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt142"> <h3><font color="red">1.42     தமிழ் நாடு  </font></h3><br/>சேரன் செங்குட்டு வன்பிறந்த<br/>வீரம் செறிந்த நாடிதன்றோ?<br/> <dd>    சேரன் செங்குட்டுவன்...<br/><br/>பாரோர் புகழ் தமிழ்ச் சேயே<br/>பகை யஞ்சிடும் தீயே<br/>நேரில் உன்றன் நிலையை நீயே<br/>நினைந்து பார்ப் பாயே.<br/> <dd>   சேரன் செங்குட்டுவன்...<br/><br/>பண்டி ருந்த தமிழர் மேன்மை<br/>பழுதாக முழு துமே<br/>கண்டி ருந்தும் குகையிற் புலிபோல்<br/>கண்ணு றக்கம் ஏனோ?<br/> <dd>   சேரன் செங்குட்டுவன்...<br/><br/><a href="#hd142"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt143"> <h3><font color="red">1.43   தமிழ்  </font></h3><br/>வெண்ணி லாவும் வானும் போலே<br/>வீரனும்கூர் வாளும் போலே<br/> <dd>    வெண்ணிலாவும் வானும் போலே!<br/><br/>வண்ணப் பூவும் மணமும் போலே<br/>மகர யாழும் இசையும் போலே<br/>கண்ணும் ஒளியும் போலே எனது<br/>கன்னல் தமிழும் நானும் அல்லவோ?<br/> <dd>   வெண்ணிலாவும் வானும் போலே!<br/><br/>வையகமே உய்யு மாறு <br/>வாய்த்த தமிழ் என்அரும் பேறு!<br/>துய்யதான சங்க மென்னும்<br/>தொட்டிலில் வளர்ந்த பிள்ளை<br/>(தம்) கையிலே வேலேந்தி இந்தக் <br/>கடல் உலகாள் மூவேந்தர்<br/>கருத் தேந்திக் காத்தார்; அந்தக்<br/>கன்னல் தமிழும் நானும் நல்ல<br/> <dd>    வெண்ணிலாவும் வானும் போலே!<br/><br/><a href="#hd143"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt144"> <h3><font color="red">1.44  அன்றும் இன்றும் </font></h3><br/>பண்டு தமிழ்ச் சங்கத்தை<br/>உண்டு பண்ணிய மன்னன் சீரெல்லாம்,<br/>விண்டு புகழ்ந்து பாடி<br/>இன்னும் வியக்கின்றார் இப் பாரெல்லாம்.<br/><br/>அண்டும் புலவர்க் கெல்லாம்<br/>அந்நாள் மன்னர் கொடுத்த கொடைதானே,<br/>தண்டமிழ் இந்நாள் மட்டும்<br/>சாகாமைக்கே அடிப்படை மானே!<br/><br/>புலவர் நினைப்பை யெல்லாம்<br/>பொன் னெழுத்தால் பதித்து நூலாக்கி,<br/>நலம் செய்தா ரடிமானே<br/>நம் தமிழ்வேந்தர் நம்மை மேலாக்கி!<br/><br/>இலை என்று புலவர்க்கோ<br/>எடை யின்றிப் பொன்தந்தார் மூவேந்தர்,<br/>கலை தந்தார் நமக் கெல்லாம்<br/>அதனால் இன்றைக்கு நாம்தமிழ் மாந்தர்!<br/><br/><a href="#hd144"><i>உள்ளுறை அட்டவணைக்குத் திரும்ப</i></a><br/> <hr noshade="" width="80%"/> <center><h3><font color="114567">3. பெண்கள் பகுதி<br/></font></h3></center> <a name="dt145"> <h3><font color="red">1.45   பெற்றோர் ஆவல் </font></h3> துன்பம் நேர்கையில் யாழ்எ டுத்துநீ<br/>இன்பம் சேர்க்கமாட் டாயா? -- எமக்<br/>கின்பம் சேர்க்கமாட் டாயா? -- நல்<br/>லன்பிலா நெஞ்சில் தமிழில் பாடிநீ<br/>அல்லல் நீக்கமாட் டாயா? -- கண்ணே<br/>அல்லல் நீக்கமாட் டாயா?		            துன்பம்...<br/><br/><br/>வன்பும் எளிமையும் சூழும் நாட்டிலே<br/>வாழ்வில் உணர்வு சேர்க்க -- எம்<br/>வாழ்வில் உணர்வு சேர்க்க -- நீ<br/>அன்றை நற்றமிழ்க் கூத்தின் முறையினால்<br/>ஆடிக் காட்டமாட் டாயா? -- கண்ணே<br/>ஆடிக் காட்டமாட் டாயா?                            துன்பம்...<br/><br/>அறமி தென்றும்யாம் மறமி தென்றுமே<br/>அறிகி லாத போது -- யாம்<br/>அறிகி லாத போது -- தமிழ்<br/>இறைவ னாரின்திருக் குறளிலே ஒருசொல்<br/>இயம்பிக் காட்டமாட் டாயா? -- நீ<br/>இயம்பிக் காட்டமாட் டாயா?	           	  துன்பம்...<br/><br/>புறம்இ தென்றும்நல் லகம்இ தென்றுமே<br/>புலவர் கண்ட நூலின் -- தமிழ்ப்<br/>புலவர் கண்ட நூலின் -- நல்<br/>திறமை காட்டிஉனை ஈன்ற எம்உயிர்ச்<br/>செல்வம் ஆகமாட் டாயா? -- தமிழ்ச்<br/>செல்வம் ஆகமாட் டாயா?		         	   துன்பம்...<br/><br/><a href="#hd145"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt146"> <h3><font color="red">1.46   பெண் கல்வி </font></h3> பெண்களால் முன்னேறக் கூடும் -- நம்<br/>வண் தமிழ் நாடும்எந் நாடும்!<br/>கண்களால் வழிகான முடிவதைப் போலே<br/>கால்களால் முன்னேற முடிவதைப் போலே<br/> <dd>    பெண்களால் முன்னேறக் கூடும்!<br/><br/>படியாத பெண்ணினால் தீமை! -- என்ன<br/>பயன்விளைப் பாளந்த ஊமை?<br/>நெடுந்தமிழ் நாடெனும் செல்வி -- நல்ல<br/>நிலைகாண வைத்திடும் பெண்களின் கல்வி!<br/> <dd>    பெண்களால் முன்னேறக் கூடும்!<br/><br/>பெற்றநல் தந்தைதாய் மாரே -- நும்<br/>பெண்களைக் கற்கவைப் பீரே!<br/>இற்றைநாள் பெண்கல்வி யாலே -- முன்<br/>னேறவேண் டும்வைய மேலே!<br/> <dd>    பெண்களால் முன்னேறக் கூடும்!<br/><br/><a href="#hd146"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt147"> <h3><font color="red">1.47    தந்தை பெண்ணுக்கு  </font></h3> தலைவாரிப் பூச்சூடி                              உன்னைப் -- பாட<br/>சாலைக்குப் போஎன்று சொன்னாள் உன்  அன்னை!<br/>சிலைபோல ஏனங்கு                             நின்றாய்? -- நீ<br/>சிந்தாத கண்ணீரை ஏன்சிந்து                 கின்றாய்?<br/>விலைபோட்டு வாங்கவா                        முடியும்? -- கல்வி<br/>வேளைதோ றும்கற்று வருவதால்             படியும்!<br/>மலைவாழை அல்லவோ                         கல்வி? -- நீ<br/>வாயார உண்ணுவாய் போஎன்                 புதல்வி!<br/><br/>படியாத பெண்ணா                               யிருந்தால் -- கேலி<br/>பண்ணுவார் என்னைஇவ் வூரார்              தெரிந்தால்!<br/>கடிகாரம் ஓடுமுன்                                 ஓடு! -- என்<br/>கண்ணல்ல? அண்டைவீட் டுப்பெண்க       ளோடு!<br/>கடிதாய் இருக்குமிப்                             போது -- கல்வி<br/>கற்றிடக் கற்றிடத் தெரியுமப்                   போது!<br/>கடல்சூழ்ந்த இத்தமிழ்             	     நாடு -- பெண்<br/>கல்விபெண் கல்விஎன் கின்றதன்               போடு!<br/><br/><a href="#hd147"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt148"> <h3><font color="red">1.48  தாய் : வெற்றிலை வேண்டுமா? </font></h3> ஒருவேளை அல்ல திருவேளை<br/>வெற்றிலை			    போடு! --போடா<br/>தொதுக்கலும் நல்லஏற்                பாடு!<br/>சுரந்திட்ட எச்சிலை<br/>வாயினில் தேக்குதல்       	    போலே -- வேறு<br/>தூய்மையில் லாச்செயல்<br/>கண்டதில் லைவைய                   மேலே<br/> <dd>    ஒருவேளை...<br/><br/>கரியாகுமே உதடு!                      கோவைக்<br/>கனியைநீ காப்பதும்		    தேவை!<br/>தெரியாத ஆடவர்<br/>வாய்நிறைய எச்சிலின் 	              சேறு<br/>தேக்கியே திரிவார்கள்<br/>அவருக்கும் நீஇதைக்		    கூறு!<br/> <dd>    ஒருவேளை...<br/><br/>பூவைமார் 'நல்லிதழை'		     நல்ல     <br/>புன்னகை சிந்திடும்		    'பல்லை'<br/>நாவினால் யாம்சொல்வ                தில்லை -- அவை<br/>நன்மணத் தாமரை!                      முல்லை!<br/>பாவைமார் வாயினில்<br/>இயல்பான மணமுண்டு                  பெண்ணே!<br/>பாக்குவெற் றிலைதனை<br/>நீக்கலே மிகநன்று		      கண்ணே!<br/> <dd>    ஒருவேளை...<br/><br/><a href="#hd148"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt149"> <h3><font color="red">1.49      ஆண் பெண் நிகர்</font></h3> ஆண்உயர் வென்பதும் பெண்உயர் வென்பதும்<br/>நீணிலத் தெங்கணும் இல்லை<br/>வாணிகம் செய்யலாம்                     பெண்கள்! -- நல்<br/>வானூர்தி ஓட்டலாம்		       பெண்கள்!<br/> <dd>    ஆணுயர் வென்பதும்...<br/><br/>ஏணை அசைத்தலும்		       கூடும் -- அதை<br/>யார் அசைத் தாலுமே		       ஆடும்!<br/>வீணை மிழற்றலும்		       கூடும் -- அது<br/>மெல்லியின் விரலுக்கா		       வாடும்?<br/>நாணமும் அச்சமும்		       வேண்டும் -- எனில்<br/>ஆணுக்கும் பெண்ணுக்கும்	       வேண்டும்.<br/> <dd>    ஆணுயர் வென்பதும்...<br/><br/>சேயிழை மார்நெஞ்ச		       மீது -- நாம்<br/>சீறுபுலி யைக்காணும்		       போது<br/>தீயதோர் நிலைமைஇங்		       கேது? -- நம்<br/>தென்னாட்டின் அடிமைநில்	       லாது.<br/>தூயராய்த் தொண்டாற்ற	       வேண்டும் -- பல<br/>தொழிற்கல்வி யுங்கற்க		       வேண்டும்.<br/> <dd>    ஆணுயர் வென்பதும்...<br/><br/><a href="#hd149"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt150"> <h3><font color="red"> 1.50  பெண்கள் கடன் </font></h3> மேகலையும் நற்சிலம்பும்                              பூண்டு -- பெண்ணே<br/>வீழ்ச்சியும் சூழ்ச்சியும்		                    தாண்டு!<br/>போகவில்லை அகம்புறமும், நாலிரண்டும்        நெஞ்சம்<br/>புகுந்தோறும் புகுந்தோறும் அறம் எதிரிற்        கொஞ்சும்<br/> <dd>    மேகலையும் நற்சிலம்பும்...<br/><br/>தமிழ்காத்து நாட்டினைக் 		           காப்பாய் -- பெண்ணே<br/>தமிழரின் மேன்மையைக் 		           காப்பாய்<br/>தமிழகம் நம்மதென்			           றார்ப்பாய்<br/>தடையினைக் காலினால்		           தேய்ப்பாய்!<br/>கமழும் சோலையும், ஆறும் நற்குன்றமும்          கொண்டாய்<br/>தமிழர் மரபினை உன்னுயிர் என்பதைக்            கண்டாய்.<br/> <dd>   மேகலையும் நற்சிலம்பும்...<br/><br/>மூவேந்தர் கொடி கண்ட		            வானம் -- இன்று<br/>முற்றிலும் கான்கிலாய்			            ஏனும்<br/>ஓஓஎ னப் பகை				            தானும்<br/>ஓடவே காத் திடுக			            மானம்<br/>காவெலாம் தென்றலும் பூக்களும் விளையாடும்  நாட்டில்<br/>கதலியும் செந்நெலும் பயனைப் புரிந்தமணி      வீட்டில்.<br/> <dd>     மேகலையும் நற்சிலம்பும்...<br/><br/><a href="#hd150"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt151"> <h3><font color="red">1.51  அச்சந்தவிர், மடமை நீக்கு! </font></h3> அச்சமும் மடமையும் இல்லாத                 பெண்கள்<br/>அழகிய தமிழ் நாட்டின்			      கண்கள்<br/>உச்சி இருட்டினில் பேய்வந்த		      தாக<br/>உளறினால் அச்சமா? பேய் என்ப	      துண்டா?<br/> <dd>    அச்சமும் மடமையும்...<br/><br/>முச்சந்திக் காத்தானும்			      உண்டா? -- இதை<br/>முணுமுணுப்பது நேரில்			      கண்டா?<br/>பச்சைப் புளுகெலாம் மெய்யாக		      நம்பிப்<br/>பல்பொருள் இழப்பார்கள் மடமை	      விரும்பி!<br/> <dd>     அச்சமும் மடமையும்...<br/><br/>கள்ளுண்ணும் ஆத்தாளும்                        ஏது? -- மிகு<br/>கடியசா ராயமுனி				      ஏது?<br/>விள்ளும்வை சூரிதான் மாரியாத்	      தாளாம்;<br/>வேளைதோறும் படையல் வேண்டும்என்      பாளாம்.<br/> <dd>    அச்சமும் மடமையும்...<br/><br/>மடமைதான் அச்சத்தின் 		      வேராம் -- அந்த<br/>மடமையால் விளைவதே 		      போராம்!<br/>மடமையும் அறமுநல் லொழுக்கமும்	      வேண்டும்<br/>கல்விவேண் டும்அறிவு கேள்வியும்	      வேண்டும்.<br/> <dd>     அச்சமும் மடமையும்...<br/><br/><a href="#hd151"><i>உள்ளுறை அட்டவணைக்குத் திரும்ப</i></a><br/> <hr width="60%"/> <a name="dt152"> <h3><font color="red">1.52     தாலாட்டு   </font></h3> ஆராரோ ஆரரிரோ ஆராரோ ஆரரிரோ!<br/><br/>சீரோடு பூத்திருந்த செந்தாமரை மீது  <br/>நேரோடி மொய்த்துலவு நீலமணி வண்டுதனைச்<br/>செவ்விதழால் தான்மூடும் சேதிபோல் உன்விழியை<br/>அவ்விமையால் மூடியே அன்புடையாய் நீயுறங்கு!<br/><br/>கன்னங் கறேலென்று காடுபட்ட மேகத்தில்<br/>மின்னி வெளிப்பட்ட விண்மீன்போல் உன்றன்விழி<br/>சின்ன இமையைத் திறந்ததேன்? நீயுறங்கு!<br/>கன்னலின் சாறே கனிச்சாறே நீயுறங்கு!<br/><br/>குத்துண்ட கண்ணாடி கொண்டபல வீரர்கள்போல்<br/>துத்திக்காய் போலச் சுடர்முகத்தை நீசுருக்கி<br/>ஏனழுதாய் என்றன் இசைப்பாட்டே கண்ணுறங்கு!<br/>வான்நழுவி வந்த வளர்பிறையே கண்ணுறங்கு! <br/><br/>கன்னம்பூ ரித்துக் கனியுதடு மின்உதிர்த்துச்<br/>சின்னவிழி பூத்துச் சிரித்ததென்ன செல்வமே?<br/>அன்னைமுகம் வெண்ணிலவே ஆனாலும் உன்விழியைச்<br/>சின்னதொரு செவ்வல்லி ஆக்காமல் நீயுறங்கு! <br/><br/>நெற்றிக்கு மேலேயுன் நீலவிழியைச் செலுத்திக்<br/>கற்றார்போல் என்ன கருதுகின்றாய்? நீகேட்டால்<br/>ஆனை அடிபோல் அதிரசத்தைச் சுட்டடுக்கித்<br/>தேனில் துவைத்தெடுத்துத் தின்னென்று தாரேனோ?<br/><br/>கொட்டித் தும்பைப்பூக் குவித்ததுபோல் உன்னெதிரில்<br/>பிட்டுநறு நெய்யில் பிசைந்துவைக்க மாட்டேனா?<br/>குப்பைமணக்கக் குடித்தெருவெல் லாம்  மணக்க<br/>அப்பம் நிலாப்போல் அடுக்கிவைக்க மாட்டேனா?<br/><br/>மீன்வலைசேந் தும்கயிற்றை வேய்ந்த வளையம்போல்<br/>தேன்குழல்தான் நான்பிழிந்து தின்னத் தாரேனா?<br/>விழுந்துபடும் செங்கதிரை வேல் துளைத்ததைப்போல்<br/>உழுந்துவடை நெய்யழுக உண்ணென்று தாரேனா?<br/><br/>தாழையின் முள்போன்ற தகுசீ ரகச்சம்பா<br/>ஆழ உரலில் இடித்த அவலைக்<br/>கொதிக்குநெய் தன்னில்தான் கொட்டிப் பொறித்துப்<br/>பதக்குக் கொருபதக்காய்ப் பாகும் பருப்புமிட்டே<br/><br/>ஏலத்தைத் தூவி எதிர் வைக்கமாட்டேனா?<br/>ஞாலத்தொளியே நவிலுவதை இன்னும் கேள்:<br/>செம்பொன்னை மேற்பூசித் தேனைச் சுளையாக்கிக்<br/>கொம்பில் பழுத்தநறுங் கொய்யாப் பழமும்<br/><br/>செதில்அறுத்தால் கொப்பரையில் தேன்நிறைந்த தைப்போல்<br/>எதிர்த்தோன்றும் மாம்பழமும் இன்பப் பலாப்பழமும்<br/>வேண்டுமென்றால் உன்னெதிரில் மேன்மேற் குவிந்துவிடும்.<br/>பாண்டியனார் நன்மரபின் பச்சைத் தமிழே!<br/><br/>நெருங்க உறவுனக்கு நீட்டாண்மைக் காரர்<br/>அறஞ்சிறந்த பல்கோடி ஆன தமிழருண்டே!<br/>எட்டும் உறவோர்கள் எண்ணறு திராவிடர்கள்<br/>"வெட்டிவா"வென் றுரைத்தால் கட்டிவரும் வீரர்அவர்<br/><br/>என்ன குறைச்சல் எதனால் மனத்தாங்கல்?<br/>முன்னைத் தமிழர் முடிபுனைந்து ஞாலத்தை<br/>ஓர்குடைக்கீழ் ஆண்ட உவகை உனக்குண்டு!<br/>சேரனார் சோழனார் சேர்ந்தபுகழ் உன்புகழே!<br/><br/>ஓவியக் கரைகண்டார் உண்மைநெறி தாம்வகுத்தார்<br/>காவிய சிற்பத்தில் கவிதையினில் கைகாரர்<br/>உன்னினத்தார் என்றால் உனக்கின்னும் வேண்டுவதென்?<br/>பொன்னில் துலங்குகின்ற புத்தொளியே கண்ணுறங்கு!<br/><br/>கற்சுவரை மோதுகின்ற கட்டித்தயிரா, நற்<br/>பொற்குடத்தில் வெண்ணெய்தரும் புத்துருக்கு நெய்யா,நல்<br/>ஆனைப் பசுக்கள் அழகான வெண்ணிலவைப்<br/>போல்நிறைந்த பாலைப் புளியக்கொட்டை தான்மிதக்கும்<br/><br/>இன்பநறும் பாலா, என்னஇல்லை? கண்ணுறங்காய்!<br/>அன்பில் விளைந்தஎன் ஆறுயிரே கண்ணுறங்கு!<br/>காவிரியின் பாதாளக் காலின் சிலம்பொலியும்<br/>பூவிரியப் பாடும் புதிய திருப்பாட்டும்<br/><br/>கேட்ட உழவர் கிடுகிடென நல்லவிழாக்<br/>கூட்டி மகிழ்ச்சி குதிகொள்ளத் தோளில்<br/>அலுப்பை அகற்றி அழகுவான் வில்போல்<br/>கலப்பை எடுத்துக் கனஎருதை முன்னடத்திப்<br/><br/>பஞ்சம் தலைகாட்டப் பாராப் படைமன்னர்,<br/>நெஞ்சம் அயராமல் நிலத்தை உழுதிடுவார்.<br/>வித்துநெல் வித்தி விரியும் களையெடுத்துக்<br/>கொத்துநெல் முற்றித் தலைசாய்ந்த கோலத்தை<br/><br/>மாற்றி யடித்து மறுகோலம் செய்தநெல்லைத்<br/>தூற்றிக் குவித்துத் துறைதோறும் பொன்மலைகள்<br/>கோலம் புரியும் குளிர்நாடும் உன்னதுவே!<br/>ஞாலம் புகழும் நகைமுத்தோய் கண்ணுறங்கு!<br/><br/>செம்புழுக்கல் பாலோடு பொங்கச் செழுந்தமிழர்<br/>கொம்புத்தேன் பெய்து குளிர்முக் கனிச்சுளையோ<br/>டள்ளூற அள்ளி முழங்கையால் நெய்யழுக<br/>உள்ளநாள் உண்ணும் உயர்நாடும் உன்னதுவே!<br/><br/>கோட்டுப்பூ நல்ல கொடிப்பூ நிலநீர்ப்பூ<br/>நாட்டத்து வண்டெல்லாம் நல்லஇசை பாய்ச்சக்<br/>கொத்தும் மரங்கொத்தி, தாளங் குறித்துவரத்<br/>தத்துபுனல் தாவிக் கரையில் முழாமுழக்க<br/><br/>மின்னும்பசுமை விரிதழைப்பூம் பந்தலிலே<br/>பன்னும் படம்விரித்துப் பச்சை மயிலாடுவதும்,<br/>பிள்ளைக் கருங்குயிலோ பின்பாட்டுப் பாடுவதும்<br/>கொள்ளை மகிழ்ச்சித் தமிழ்நாடு கொண்டாய்நீ<br/><br/>குப்பையெலாம் மாணிக்கக் கோவை, கொடுந்தூம்பிற்<br/>கப்பும் கழுவுடையில் கண்மணியும் பொன்மணியும்!<br/>ஆடும் குளிர்புனலோ அத்தனையும் பன்னீராம்!<br/>சூடாமணி வரிசை தூண்டாச் சரவிளக்காம்!<br/><br/>எப்போதும் தட்டார் இழைக்கும் மணியிழையில்<br/>கொப்பொன்றே கோடிபெறும் கொண்டைப்பூ என்பெறுமோ?<br/>ஐந்தாறு வெண்ணிலவும் ஆறேழு செங்கதிரும்<br/>வந்தாலும் நாணும் வயிரத் திருகாணி<br/><br/>ஒன்றுக்கே வையத்தை ஒப்படைக்க வேண்டுமெனில்<br/>உன்மார்பின் தொங்கலுக்கு மூன்றுலகு போதுமா?<br/>மின்காய்த்த வண்ணம் மிகுமணிக ளோடுபசும்<br/>பொன்காய்த்த பூங்கொடியா ரோடுதம் காதலர்கள்<br/><br/>எண்ண மொன்றாகியே இல்லறத் தேர்தன்னைக்<br/>கண்ணும் கருத்தும் கவருமோர் அன்புநகர்,<br/>ஆரும்நிகர் யார்க்கும் அனைத்தும் சரிபங்கென்<br/>றோரும்நகர், நோக்கி ஓடுந்தமிழ் நாடு<br/><br/>நின்நாடு! செல்வம் நிறைநாடு கண்ணுறங்கு<br/>பொன்னான தொட்டிலில் இப்போது!<br/><br/><a href="#hd101"><i>உள்ளுறை அட்டவணைக்குத் திரும்ப</i></a><br/><h3>    முற்றும்.</h3><br/></a></dd></dd></dd></dd></a></dd></dd></dd></a></dd></dd></dd></a></dd></dd></dd></a></a></dd></dd></dd></a></a></a></dd></dd></dd></a></dd></dd></dd></a></dd></dd></dd></dd></dd></dd></dd></a></dd></dd></a></a></dd></dd></dd></a></dd></dd></dd></a></dd></dd></dd></a></dd></dd></dd></dd></a></a></dd></dd></dd></dd></dd></a></a></dd></dd></dd></dd></a></dd></dd></dd></dd></a></dd></dd></dd></a></dd></dd></dd></a></dd></dd></dd></dd></a></dd></dd></dd></dd></a></dd></dd></dd></a></dd></dd></a></a></dd></dd></a></dd></dd></dd></a></dd></dd></a></a></dd></dd></dd></dd></a></dd></dd></dd></dd></a></dd></dd></dd></dd></a></dd></dd></dd></a></a></dd></dd></dd></dd></a></a></a></a></dd></dd></dd></dd></a></dd></dd></dd></a></dd></dd></a></a></a></a></dd></dd></dd></dd></a></dd></dd></dd></dd></a></dd></dd></dd></ul> <hr noshade=""/>This page was first put up on January 10, 2001<br/>Please send your comments and corrections to the Webmaster(s) of this site<br/><br/>
</body>
</html>