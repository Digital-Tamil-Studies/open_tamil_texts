<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2008 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>tiruppATartiraTTu of tAyumAnavar (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="/projectmadurai/pmdr0.gif"/>
<hr noshade="" width="50%"/>
<h2><font color="blue"> தாயுமான சுவாமிகளின்  <br/>
திருப்பாடற்றிரட்டு - 1</font></h2>
<h2>tAyumAna cuvAmikaLin<br/>
tiruppATaRRiraTTu - part 1<br/>
 In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<strong>Acknowledgements: </strong><br/>
Our Sincere thanks go to Digital Library of India for providing 
a scanned images version of the work.<br/>
Etext preparation and proof-reading: <br/>
This etext was produced through Distributed Proof-reading approach. <br/>
We thank the following persons for their help in the preparation and proof-reading of the etext: <br/>
Ms. Akilandeswari, GSK Ramesh, S Karthikeyan, Ms.Nalini Karthikeyan, 
TS Krishnan, V Devarajan and VS Kannan.<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/>
© Project Madurai, 1998-2008<br/>
Project Madurai is an open, voluntary, worldwide 
initiative devoted to preparation <br/>
of electronic texts of tamil literary works and to 
distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.
<hr noshade=""/> <center>
<h2>
<font color="blue">தாயுமான சுவாமிகளின்  <br/>
திருப்பாடற்றிரட்டு</font></h2></center>
<br/>
source of the work:<br/>
தாயுமான சுவாமிகள்<br/>
திருவாய்மலர்ந்தருளிய "திருப்பாடற்றிரட்டு"<br/>
திருத்தணிகை சரவணப்பெருமாளையர் <br/>
அவர்கள் பிரதிக்கிணங்க பரிசோதிக்கப்பட்டு<br/>
ஊ. புஷ்பரதசெட்டியார் தமது சென்னை <br/>
கலாரத்நாகர அச்சுக்கூடத்தில் பதிக்கப்பட்டது<br/>
பிரஜோற்பத்தி வருடம்<br/>
-----------<br/>
<br/>
உ<br/>
சிவமயம்<br/>
திருச்சிற்றம்பலம்<br/>
<center>
தாயுமானசுவாமிகள் திருப்பாடற்றிரட்டு<br/>
<table border="0">
<tr><td width="50">1. <td width="200">சிவவணக்கம் </td></td></tr>
<tr><td width="50">2. <td width="200">பரிபூரணானந்தம் </td></td></tr>
<tr><td width="50">3. <td width="200">பொருள்வணக்கம்</td></td></tr>
<tr><td width="50">4. <td width="200">சின்மாயனந்தகுரு</td></td></tr>
<tr><td width="50">5. <td width="200">மௌனகுருவணக்கம்.</td></td></tr>
<tr><td width="50">6. <td width="200">கருணாகரக்கடவுள்</td></td></tr>
<tr><td width="50">7. <td width="200">சித்தர்கணம் </td></td></tr>
<tr><td width="50">8. <td width="200">ஆனந்தமானபரம். </td></td></tr>
<tr><td width="50">9. <td width="200">சுகவாரி </td></td></tr>
<tr><td width="50">10. <td width="200">எங்குநிறைகின்றபொருள் </td></td></tr>
<tr><td width="50">11. <td width="200"> சச்சிதானந்தசிவம் </td></td></tr>
<tr><td width="50">12. <td width="200">தேசோமயானந்தம்  </td></td></tr>
<tr><td width="50">13. <td width="200">சிற்சுகோதயவிலாசம் </td></td></tr>
</table></center>
<br/>
திருவருள்விலாசப்பா <br/>
<ul>
<center>
<h3>1. சிவவணக்கம் </h3></center>

ஆசிரியவிருத்தம்
<table border="0"> <tr><td width="450">
அங்கிங்கெனாதபடி யெங்கும்ப்ரகாசமா <br/>
            யானந்தபூர்த்தியாகி<br/>
    யருளொடுநிறைந்ததெது தன்னருள்வெளிக்குளே<br/>
           யகிலாண்டகோடியெல்லாந்<br/>
தங்கும்படிக்கிச்சை வைத்துயிர்க்குயிராய்த்<br/>
           தழைத்ததெதுமனவாக்கினிற்<br/>
   றட்டாமனின்றதெது சமயகோடிகளெலாந்<br/>
            தந்தெய்வமெந்தெய்வமென்<br/>
றெங்குந்தொடர்ந்தெதிர் வழக்கிடவுநின்றதெது<br/>
            வெங்கணும்பெருவழ்க்கா<br/>
   யாதினும்வல்லவொரு சித்தாகியின்பமா<br/>
           யென்றைக்குமுள்ளதெதுமேற<br/>
கங்குல்பகலறநின்ற வெல்லையுள்தெதுவது<br/>
           கருத்திற்கிசைந்ததுவே<br/>
   கண்டனவெலாமோன வுருவெளியதாகவுங்<br/>
        கருதியஞ்சலி செய்குவாம்.    <td valign="bottom">    (1)</td></td></tr>
<tr><td width="450"><br/>
ஊரனந்தம்பெற்ற பேரனந்தஞ்சுற்று<br/>
               முறவனந்தம்வினையினா<br/>
    லுடலனந்தஞ்செயும் வினையனந்தங்கருத்<br/>
             தோவனந்தம்பெற்றபேர்<br/>
சீரனந்தஞ்சொர்க்க நரகமுமனந்தாற்<br/>
              றெய்வமுமனந்தபேதந்<br/>
    திகழ்கின்றசமயமு மனந்தமதனான்ஞான<br/>
            சிற்சத்தியாலுணர்ந்து<br/>
காரனந்தங்கோடி வருஷித்ததெனவன்பர்<br/>
              கண்ணும்மிண்ணுந்தேக்கவே<br/>
    கருதரியவானந்த மழைபொழியுமுகிலைநங்<br/>
             கடவுளைத்துரியவடிவைப்<br/>
பேரனந்தம்பேசி மறையனந்தஞ்சொலும்<br/>
             பெரியமவுனத்தின்வைப்பைப்<br/>
    பேசருமனந்தபத ஞானவானந்தமாம்<br/>
            பெரியபொருளைப்பணிகுவாம்.   <td valign="bottom"> (2)</td></td></tr>
<tr><td width="450">
அத்துவிதவத்துவைச் சொற்ப்ரகாசத்தனியை<br/>
               யருமறைகண்முரசறையவே<br/>
     யறிவினுக்கறிவாகி யானந்தமயமான<br/>
            வாதியையநாதியேக<br/>
தத்துவசொரூபத்தை மதசம்மதம்பெறாச்<br/>
               சாலம்பரகிதமான<br/>
   சாசுவத்புட்கல நிராலம்பவாலம்ப<br/>
            சாந்தபதவ்யோமநிலையை<br/>
நித்தநிர்மலசகித நிஷ்ப்ரபஞ்சப்பொருளை<br/>
                நிர்விஷயசுத்தமான<br/>
    நிர்விகாரத்தைத் தடத்தமாய்நின்றொளிர்<br/>
            நிரஞ்சனநிராமயத்தைச்<br/>
சித்தமறியாதபடி சித்தத்தினின்றிலகு<br/>
                திவ்யதேசோமயத்தைச்<br/>
   சிற்பரவெளிக்குள்வளர் தற்பரமதானபர<br/>
            தேவதையையஞ்சலிசெய்வாம்  <td valign="bottom"> (3)</td></td></tr>
</table>
------------<br/>
<center>
<h3> 2.  பரிபூரணானந்தம் </h3>
</center>
<table border="0"> <tr><td width="450">
வாசாகயிங்கரிய மன்றியொருசாதன<br/>
              மனோவாயுநிற்கும்வண்ணம்<br/>
வாலாயமாகவும் பழகியறியேன்றுறவு<br/>
              மார்க்கத்தினிச்சைபோல <br/>
நேசானுசாரியாய் விவகரிப்பேனந்த<br/>
              நினைவையுமறந்தபோது<br/>
நித்திரைகொள்வேன்றேக நீங்குமெனவெண்ணிலோ<br/>
              நெஞ்சந்துடித்தயருவேன்<br/>
பேசாதவானந்த நிட்டைக்க்குமறிவிலாப்<br/>
              பேதைக்கும்வெகுதூரமே<br/>
பேய்க்குணமறிந்திந்த நாய்க்குமொருவழிபெரிய<br/>
                பேரின்பநிட்டையருள்வாய்<br/>
பாசாடவிக்குள்ளே செல்லாதவர்க்கருள்<br/>
                  பழுத்தொழுகுதேவதருவே<br/>
பார்க்குமிடமெங்குமொரு நீக்கமறநிறைகின்ற<br/>
                 பரிபூரணானந்தமே.                        (1)   
<br/>
தெரிவாகவூர்வன நடப்பனபறப்பன<br/>
                செயற்கொண்டிருப்பன முதற்<br/>
றேகங்களத்தனையு மோகங்கொள்பௌதிகஞ்<br/>
                   சென்மித்தவாங்கிறக்கும்<br/>
விரிவாயபூதங்க ளொன்றொடொன்றாயழியு<br/>
                மேற்கொண்டசேடமதுவே<br/>
வெறுவெளிநிராலம்ப நிறைசூன்யமுபசாந்த<br/>
              வேதவேதாந்தஞானம்<br/>
பிரியாதபேரொளி பிறக்கின்றவருளருட்<br/>
                 பெற்றோர்கள்பெற்றபெருமை<br/>
பிறவாமையென்றைக்கு மிறவாமையாய்வந்து<br/>
                பேசாமையாகுமெனவே<br/>
பரிவாயெனக்குநீ யறிவிக்கவந்ததே<br/>
                பரிபாககாலமலவோ<br/>
பார்க்குமிடமெங்குமொரு நீக்கமறநிறைகின்ற<br/>
                  பரிபூரணானந்தமே.                             (2)
<br/>
ஆராயும்வேளையிற் பிரமாதியானாலு<br/>
                 மையவொருசெயலுமில்லை.<br/>
யமைதியொடுபேசாத பெருமைபெறுகுணசந்த்ர<br/>
                  ராமெனவிருந்தபேரு<br/>
நேராகவொருகோப மொருவேளைவரவந்த<br/>
                 நிறைவொன்றுமில்லாமலே<br/>
நெட்டுயிர்த்துத்தட் டழிந்துளறுவார்வசன<br/>
                     நிர்வாகரென்றபேரும்<br/>
பூராயமாயொன்று பேசுமிடமொன்றைப்<br/>
                 புலம்புவார்சிவராத்திரிப்<br/>
போதுதுயிலோமென்ற விரதியருமறிதுயிற்<br/>
                போலேயிருந்துதுயில்வார்<br/>
பாராதிதனிலுள்ள செயலெலாமுடிவிலே<br/>
                    பார்க்கினின்செயலல்லவோ<br/>
பார்க்குமிடமெங்குமொரு நீக்கமறநிறைகின்ற<br/>
                 பரிபூரணானந்தமே.                             (3)
<br/>
அண்டபகிரண்டமும் மாயாவிகாரமே<br/>
                  ய்ம்மாயையில்லாமையே<br/>
யாமெனவுமறிவுமுண் டப்பாலுமறிகின்ற<br/>
                வறிவினையறிந்துபார்க்கி<br/>
னெண்டிசைவிளக்குமொரு தெய்வவருளல்லாம்<br/>
                 லில்லையெனுநினைவுமுண்டிங்<br/>
கியானெனதறத்துரிய நிறைவாகிநிற்பதே<br/>
                  யின்பமெனுமன்புமுண்டு<br/>
கண்டனவெலாமல்ல வென்றுகண்டனைசெய்து<br/>
                கருலிகரணங்களோயக்<br/>
கண்மூடியொருகண மிருக்கவென்றாற்பாழ்த்த<br/>
            கர்மங்கள்போராடுதே<br/>
பண்டையுளகர்மமே கர்த்தாவெனும்பெயர்ப்<br/>
                பக்ஷநானிச்சிப்பனோ<br/>
பார்க்குமிடமெங்குமொரு நீக்கமறநிறைகின்ற<br/>
               ப்ரிபூரணானந்தமே.   (4)<br/>
<br/>
சந்ததமுமெனதுசெய னினதுசெயலியானெனுந்<br/>
                தன்மைநினையன்றியில்லாத்<br/>
  தன்மையால்வேறலேன் வேதாந்தசித்தாந்த<br/>
               சமரசசுபாவமிதுவே<br/>
யிந்தநிலைதெளியநா னெக்குருகிவாடிய<br/>
                  வியற்கைதிருவுளமறியுமே<br/>
   யிந்நிலையிலேசற் றிருக்கவென்றான்மடமை<br/>
                   யிதசத்ருவாகவந்து<br/>
சிந்தைகுடிகொள்ளுதே மலமாயைகன்மந்<br/>
                   திரும்புமோதொடுவழக்காய்ச்<br/>
    சென்மம்வருமோவெனவும் யோசிக்குதேமனது<br/>
                   சிரத்தையெனும்வாளுமுதவிப்<br/>
பந்தமறமெய்ஞ்ஞான தீரமுந்தந்தெனைப்<br/>
                பாதுகாத்தருள்செய்குவாய்<br/>
   பார்க்குமிடமெங்குமொரு நீக்கமறநிறைகின்ற<br/>
                 பரிபூரணானந்தமே.                            (5)<br/>
<br/>
பூதலயமாகின்ற மாயைமுதலென்பர்சிலர்<br/>
                பொறிபுலனடங்குமிடமே<br/>
   பொருளென்பர்சிலர்கரண முடிவென்பர்சிலர்குண்ம்<br/>
                 போனவிடமென்பர்சிலபேர்<br/>
நாதவடிவென்பர்சிலர் விந்துமயமென்பர்சிலர்<br/>
                 நட்டநடுவேயிருந்த<br/>
   நாமென்பர்சிலருருவ மாமென்பர்சிலர்கருதி<br/>
                 நாடிலருளென்பர்சிலபேர்<br/>
பேதமறவுயிர்கெட்ட நிலையமென்றிடுவர்சிலர்<br/>
                 பேசினருவென்பர்சிலபேர்<br/>
   பின்னுமுன்னுங்கெட்ட சூனியமதென்பர்சிலர்<br/>
                 பிறவுமேமொழிவரிவையாற்<br/>
பாதரசமாய்மனது சஞ்சலப்படுமலாற்<br/>
                 பரமசுகநிஷ்டைபெறுமோ<br/>
   பார்க்குமிடமெங்குமொரு நீக்கமறநிறைகின்ற<br/>
                 பரிபூரணானந்தமே                             (6)<br/>
<br/>
அந்தகாரத்தையோ ரகமாக்கிமின்போலென்<br/>
                    னறிவைச்சுருக்கினவரா<br/>
   ரவ்வறிவுதானுமே பற்றினதுபற்றா<br/>
                  யழுந்தவுந்தலைமீதிலே<br/>
சொந்தமாயெழுதப் படித்தார்மெய்ஞ்ஞான<br/>
                  சுகநிஷ்டைசேராமலே<br/>
   சோற்றுத்துருத்தியைச் சதமெனவுமுண்டுண்டு<br/>
                   தூங்கவைத்தவரார்கொலோ<br/>
தந்தைதாய்முதலான வகிலப்ரபஞ்சந்<br/>
                 தனைத்தந்ததெனதாசையோ<br/>
   தன்னையேநோவனோ பிறரையேநோவனோ<br/>
                  தற்காலமதைநோவனோ<br/>
பந்தமான துதந்த வினையையேநோவனோ<br/>
                   பரமார்த்தமேதுமறியேன்<br/>
   பார்க்குமிடமெங்குமொரு நீக்கமறநிறைகின்ற<br/>
                   பரிபூரணானந்தமே.                  (7)<br/>
<br/>
வாராதெலாமொழிய வருவனவெலாமெய்த<br/>
                   மனதுசாக்ஷியதாகவே<br/>
  மருவநிலைதந்ததும் வேதாந்தசித்தாந்த<br/>
                  மரபுசமரசமாகவே<br/>
பூராயமாயுணர வூகமதுதந்தாதும்<br/>
                  பொய்யுடலைநிலையன்றெனப்<br/>
    போதநெறிதந்ததுஞ் சாசுவதவானந்த<br/>
                  போகமேவீடென்னவே<br/>
நீராளமாயுருக வுள்ளன்புதந்தது<br/>
                  நின்னதருளின்னுமின்னு<br/>
   நின்னையேதுணையென்ற வென்னையேகாக்கவொரு<br/>
                  நினைவுசற்றுண்டாகிலோ<br/>
பாராதியறியாதமோனமேயிடைவிடாப்<br/>
                  பற்றாகநிற்கவருள்வாய்<br/>
  பார்க்குமிடமெங்குமொரு நீக்கமறநிறைகின்ற<br/>
                 பரிபூரணானந்தமே.                           (8)<br/>
<br/>
ஆழாழிகரையின்றி நிற்கவிலையோகொடிய<br/>
                   வாலமமுதாகவிலையோ.<br/>
    வக்கடலின்மீதுவட வனனிற்கவில்லையோ<br/>
                  வந்தரத்தகிலகோடி<br/>
தாழாமனிலைநிற்க வில்லையோமேருவுந்<br/>
                  தனுவாகவளையவிலையோ<br/>
    சப்தமேகங்களும் வச்ரதரனாணையிற்<br/>
                  சஞ்சரித்திடவில்லையோ<br/>
வாழாதுவாழவே யிராமனடியாற்சிலையு<br/>
          மடமங்கையாகவிலையோ<br/>
மணிமந்த்ரமாதியால் வேண்டுசித்திகளுலக<br/>
          மார்க்கத்தில்வைக்கவிலையோ<br/>
பாழானவென்மனங் குவியவொருதந்திரம்<br/>
          பண்ணுவதுனக்கருமையோ<br/>
பார்க்குமிடமெங்குமொரு நீக்கமறநிறைகின்ற<br/>
          பரிபூரணானந்தமே.                         (9)                            <br/>
<br/>
ஆசைக்கொரளவில்லை யகிலமெல்லாங்கட்டி<br/>
          யாளினுங்கடன்மீதிலே<br/>
யாணைசெலவேநினைவ ரளகேசனிகராக<br/>
          வம்பொன்மிகவைத்தபேரு<br/>
நேசித்துரசவாத வித்தைக்கலைந்திடுவர்<br/>
          நெடுநாளிருந்தபேரு<br/>
நிலையாக்வேயினுங் காயகற்பந்தேடி<br/>
          நெஞ்சுபுண்ணாவரெல்லாம்<br/>
யோசிக்கும்வேளையிற் பசிதீரவுண்பது<br/>
          முறங்குவதுமாகமுடியு<br/>
முன்னதேபோதுநா னானெனக்குளறியே<br/>
          யொன்றைவிட்டொன்றுபற்றிப்<br/>
பாசக்கடற்குளே வீழாமன்மனதற்ற<br/>
          பரிசுத்தநிலையையருள்வாய்<br/>
பார்க்குமிடமெங்குமொரு நீக்கமறநிறைகின்ற<br/>
          பரிபூரணானந்தமே                        (10)<br/>
</td></tr></table><br/> 
------------<br/>
<center>
<h3> 3.  பொருள்வணக்கம்</h3>
</center> 
நித்தியமாய் நிர்மலமாய் நிட்களமாய் <br/>
          நிராமயமாய் நிறைவாய்நீங்காச்<br/>
சுத்தமுமாய்த் தூரமுமாய்ச் சமீபமுமாய்த் <br/>
          துரியநிறை  சுடராயெல்லாம்<br/>
வைத்திருந்ததாரகமா யானந்தமயமாகி<br/>
          மனவாக்கெட்டாச்<br/>
சித்துருவாய்நின்றவொன்றைச் சுகாரம்பப்<br/>
          பெருவெளியைச் சிந்தைசெய்வாம்.        (1)<br/>
<br/>
யாதுமனநினையுமந்த நினைவுக்கு <br/>
           நினைவாகி யாதின்பாலும்<br/>
பேதமறநின்றுயிருக் குயிராகி<br/>
            யன்பருக்கே பேரானந்தக்<br/>
கோதிலமுதூற்றரும்பிக்குணங்குறியொன்றறத்<br/>
           தன்னைக் கொடுத்துக்காட்டுந்<br/>
தீதில்பராபரமான சித்தாந்தப்<br/>
          பேரொளியைச் சிந்தைசெய்வாம்.     (2) <br/>
<br/>
பெருவெளியாயைம் பூதம் பிறப்பிடமாய்ப்<br/>
            பேசாத பெரியமோனம்<br/>
வருமிடமாய் மனமாதிக்கெட்டாத<br/>
            பேரின்ப மயமாய்ஞானக்<br/>
குருவருளாற்காட்டிடவு மன்பரைக்கோத்தற<br/>
           விழுங்கிக் கொண்டப்பாலுந்<br/>
தெரிவரிதாய்க்கலந்ததெந்தப் பொருளந்தப் <br/>
           பொருளினையாஞ் சிந்தைசெய்வாம்.    (3)<br/>
<br/>
இகபரமுமுயிர்க்குயிரை யானெனதற்ற<br/>
        வருறவை யெந்தநாளுஞ்<br/>
சுகபரிபூரணமான நிராலம்ப<br/>
        கோசரத்தைத் துரியவாழ்வை<br/>
யகமகிழவருந்தேனை முக்கனியைக் <br/>
       கற்கண்டையமிர்தைநாடி<br/>
மொகுமொகெனவிருவிழிநீர் முத்திறைப்பக்கர<br/>
       மலர்கண் முகிழ்த்துநிற்பாம்.      (4)<br/>
<br/>
சாதிகுலம்பிறப்பிறப்புப் பந்த<br/>
        முத்தியருவுருவத்தன்மைநாம<br/>
மேதுமின்றியெப்பொருட்கு மெவ்விடத்தும்<br/>
         பிரிவறநின் றியக்கஞ்செய்யுஞ்<br/>
சோதியைமாத்தூவெளியை மனதவிழ<br/>
       நிறைவான துரியவாழ்வைத்<br/>
தீதில்பரமாம்பொருளைத் திருவருளே<br/>
        நினைவாகச் சிந்தைசெய்வாம்.     (5)<br/>
<br/>
இந்திரசாலங்கனவு கானலினீரெனவுலக <br/>
        மெமக்குத்தோன்றச்<br/>
சந்ததமுஞ் சிற்பரத்தாலழியாத <br/>
        தற்பரத்தைச் சார்ந்துவாழ்க<br/>
புந்திமகிழுறநாளுந் தடையறவானந்த<br/>
        வெள்ளம்  பொலிகவென்றே<br/>
வந்தருளுங்குருமௌனி மலர்த்தாளையனு<br/>
       தினமும் வழுத்தல்செய்வாம்.    (6)<br/>
<br/>
பொருளாகக்கண்டபொரு ளெவைக்கு <br/>
       முதற்பொருளாகிப் போதமாகித்<br/>
தெருளாகிக்கருதுமன்பர் மிடிதீரப் <br/>
        பருகவந்த செழுந்தேனாகி<br/>
யருளானோர்க்ககம்புறமென் <br/>
        றுன்னாத பூரணவானந்தமாகி<br/>
யிருடீரவிளங்குபொரு ளியாதந்தப்பொருளினை<br/>
        யாமிறைஞ்சி நிற்பாம்         (7)<br/>
<br/>
அருமறையின்சிரப்பொருளாய் விண்ணவர்<br/>
       மாமுனிவர்சித்த ராதியானோர்<br/>
தெரிவரியபூரணமாய்க் காரணங்கற்பனை<br/>
       கடந்த செல்வமாகிக்<br/>
கருதரியமலரின்மண மெள்ளிலெண்ணெயுடலுயிர் <br/>
        போற் கலந்தெந்நாளுந்<br/>
துரியநடுவூடிருந்த பெரிய<br/>
        பொருளியாததனைத் தொழுதல்செய்வாம்        (8)<br/>
<br/>
விண்ணாதிபூதமெல்லாந் தன்னகத்திலடக்கி<br/>
        வெறுவெளியாய்ஞானக்<br/>
கண்ணாரக் கண்டவன்பர் கண்ணூடேயானந்தக் <br/>
       கடலாய்வேறொன்<br/>
றெண்ணாதபடிக்கிரங்கித் தானாகச்செய்தருளு<br/>
          மிறையேயுன்றன்<br/>
றண்ணாருஞ்சாந்தவரு டனைநினைந்துகரமலர்க<br/>
         டலைமேற்கொள்வாம்.     (9)<br/>
<br/>
விண்ணிறைந்தவெளியாயென் மனவெளியிற்<br/>
       கலந்தறிவாம் வெளீயினூடுந்<br/>
தண்னிறைந்தபேரமுதாய்ச் சதானந்தமான<br/>
       பெருந்தகையே நின்பா<br/>
லுண்ணிறைந்தபேரன்பா லுள்ளுருகி<br/>
       மொழிகுளறியுவகையாகிக்<br/>
கண்ணிறைந்தபுனலுகுப்பக் கரமுகிழ்ப்ப<br/>
       நின்னருளைக் கருத்தில்வைப்பாம்      (10)<br/>
<br/>
(வேறு)<br/>
ஆதியந்தங்காட்டாத முதலாயெம்மை<br/>
        யடிமைக்கா வளர்ந்தெடுத்தவன்னைபோல<br/>
நீதிபெருங்குருவாகிமனவாக்கெட்டா<br/>
        நிச்சயமாய்ச் சொச்சமதாய் நிமலமாகி<br/>
வாதமிடுஞ் சமயநெறிக்கரியதாகி<br/>
         மௌனத்தோர்பால் வெளியாம் வயங்காநின்ற<br/>
சோதியையென்னுயிர்த்துணையை நாடிக்கண்ணீர்<br/>
        சொரியவிரு கரங்குவித்துத் தொழுதல்செய்வாம்.              (11)<br/>
<br/>
அகரவுயிரெழுத்தனைத்துமாகிவேறா<br/>
        யமர்ந்ததென வகிலாண்ட மனைத்துமாகிப்<br/>
பகர்வன வெல்லாமாகியல்லவாகிப்<br/>
        பரமாகிச்சொல்லரிய பான்மையாகித்<br/>
துகளுறு சங்கற்ப விகற்பங்களெல்லாந்<br/>
      தோயாத வறிவாகிச் சுத்தமாகி<br/>
நிகரில் பசுபதியான பொருளைநாடி<br/>
      நெட்டுயிர்த்துப் பேரன்பானினைதல் செய்வாம்.         (12)<br/>
<br/>
<center>
<h3>4. சின்மாயனந்தகுரு</h3>
</center>

அங்கைகொடுமல்ர்தூவி யங்கமதுபுளகிப்ப<br/>
          வன்பினாலுருகிவிழிநீ<br/>
    ராறாகவாராத முத்தியினதாவேச<br/>
          வாசைக்கடற்குண்மூழ்கிச்<br/>
சங்கரசுயம்புவே சம்புவேயெனவுமொழி<br/>
          தழுதழுத்திடவண்ங்குஞ்<br/>
    சன்மார்க்கநெறியிலாத் துன்மார்க்கனேனையுந்<br/>
          தண்ணருள்கொடுத்தாள்வையோ<br/>
துங்கமிகுபக்குவச் சனகன்முதன்முனிவோர்க<br/>
          டொழுதருகில்வீற்றிருப்பச்<br/>
     சொல்லரியநெறியையொரு சொல்லாலுணர்த்தியே<br/>
          சொரூபானுபூதிகாட்டிச்<br/>
செங்கமலபீடமேற் கல்லாலடிக்குள்வளர்<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
          சின்மயானந்தகுருவே.                       (1)  <br/>
<br/>
ஆக்கையையெனுமிடிகரையை மெய்யென்றடா<br/>
            வினானத்துவிதவாஞ்சையாத<br/>
    லரியகொம்பிற்றேனை முடவனிச்சித்தபடி<br/>
              யாகுமறிவவிழலின்பந்<br/>
தாக்கும்வகையேதிநாட் சரியைகிரியாயோக<br/>
             சாதனம்விடுத்ததெல்லாஞ்<br/>
    சன்மார்க்கமல்லவிவை நிற்கவென்மார்க்கங்கள்<br/>
              சாராதபேரறிவதாய்<br/>
வாக்குமனமணுகாத பூரணப்பொருள்வந்து<br/>
             வாய்க்கும்படிக்குபாயம்<br/>
    வருவித்துவட்டாத பேரின்பமானசுக<br/>
             வாரியினைவாய்மடுத்துத்<br/>
தேக்கித்திளைக்கநீ முன்னிற்பதென்ற்றுகாண்<br/>
              சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
             சின்மயானந்தகுருவே.                            (2)<br/>
<br/>
ஔவியமிருக்கநா னென்கின்றவாணவ<br/>
          மடைந்திட்டிருக்கலோப<br/>
    மருளின்மைகூடக் கலந்துள்ளிருக்கமே<br/>
          லாசாபிசாசமுதலாம்<br/>
வெவ்வியகுணம்பல விருக்குமென்னறிவூடு<br/>
          மெய்யனீவீற்றிருக்க<br/>
    விதியில்லையென்னிலோ பூரணனெனும்பெயர்<br/>
          விரிக்கிலுரைவேறுமுளதோ<br/>
கவ்வுமலமாகின்ற நாகபாசத்தினாற்<br/>
          கட்டுண்டவுயிர்கண்மூர்ச்சை<br/>
    கடிதகலவலியவரு ஞானசஞ்சீவியே<br/>
          கதியானபூமிநடுவுட்<br/>
செவ்விதின்வளர்ந்தோங்கு திவ்யகுணமேருவே<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
          சின்மயானந்தகுருவே                 (3)<br/>
<br/>
ஐவகையெனும்பூத மாதியைவகுத்ததனு<br/>
          ளசரசரபேதமான<br/>
    யாவையும்வகுத்துநல் லறிவையும்வகுத்துமறை<br/>
          யாதிநூலையும்வகுத்துச்<br/>
சைவமுதலாவளவில் சமயமும்வகுத்துமேற்<br/>
          சமயங்கடந்தமோன<br/>
    சமரசம்வகுத்தநீ யுன்னைநானணுகவுந்<br/>
          தண்ணருள்வகுக்கவிலையோ<br/>
பொய்வளருநெஞ்சினர்கள் காணாதகாட்சியே<br/>
          பொய்யிலா மெய்யரறிவிற்<br/>
     போதபரிபூரண வகண்டிதாகாரமாய்ப்<br/>
          போக்குவரவற்றபொருளே<br/>
தெய்வமறைமுடிவான பிரணவசொரூபியே<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
          சின்மயானந்தகுருவே                     (4)<br/>
<br/>
ஐந்துவகையாகின்ற பூதபேதத்தினாலாகின்ரவாக்கை<br/>
            நீர்மேலமர்கின்றகுமிழியென <br/>
    நிற்கின்றதென்னநா<br/>
             னறியாதகாலமெல்லாம்<br/>
புந்திமகிழுறவுண் டுடுத்தின்பமாவதே<br/>
          போந்தநெறியன்றிருந்தேன்<br/>
    பூராயமாகநின தருள்வந்துணர்த்தவிவை<br/>
          போனவழிதெரியவில்லை<br/>
யெந்தநிலைபேசினு மிணங்கவிலையல்லா<br/>
          லிறப்பொடுபிறப்பையுள்ளே<br/>
    யெண்ணினானெஞ்சது பகீரெனுந்துயிலுறா<br/>
          திருவிழியுமிரவுபகலாய்ச்<br/>
செந்தழலின்மெழுகான தங்கமிவையென்கொலோ<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
          சின்மயானந்தகுருவே.                       (5)<br/>
<br/>
காரிட்டவாணவக் கருவரையிலறிவற்ற<br/>
          கண்ணிலாக்குழவியைப்போற்<br/>
    கட்டுண்டிருந்தவெமை வெளியில்விட்டல்லலாங்<br/>
          காப்பிட்டதற்கிசைந்த<br/>
பேரிட்டுமெய்யென்று பேசுபாழ்ம்பொய்யுடல்<br/>
          பெலக்கவிளையமுதமூட்டிப்<br/>
    பெரியபுவனத்தினுடை போக்குவரவுறுகின்ற<br/>
          பெரியவிளையாட்டமைத்திட்<br/>
டேரிட்டதன்சுருதி மொழிதப்பினமனைவிட்<br/>
          டிடருறவுறுக்கியிடர்தீர்த்<br/>
    திரவுபகலில்லாத பேரின்பவீட்டினி<br/>
          லிசைந்துதுயில்கொண்மினென்று<br/>
சீரிட்டவுலகன்னை வடிவானவெந்தையே<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
          சின்மயானந்தகுருவே.                         (6)<br/>
<br/>
கருமருவுகுகையனைய காயத்தினடுவுட்<br/>
          களிம்புதோய்செம்பனையயான்<br/>
    காண்டகவிருக்கநீ ஞானவனன்மூட்டியே<br/>
          கனிவுபெறவுள்ளுருக்கிப்<br/>
பருவமதறிந்துநின் னருளானகுளிகைகொடு<br/>
          பரிசித்துவேதிசெய்து<br/>
    பத்துமாற்றுத்தங்க மாக்கியேபணிகொண்ட<br/>
          பக்ஷத்தையென்சொல்லுகே<br/>
னருமைபெறுபுகழ்பெற்ற வேதாந்தசித்தாந்த<br/>
          மாதியாமந்தமீது<br/>
    மத்துவிதநிலையரா யென்னையாண்டுன்னடிமை<br/>
          யானவர்களறிவினூடுந்<br/>
திருமருவுகல்லா லடிக்கீழும்வளர்கின்ற<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
          சின்மயானந்தகுருவே.                    (7) <br/>
<br/>
கூடுதலுடன்பிரிதலற்றுநிர்த்தொந்தமாய்க்<br/>
          குவிதலுடன்விரிதலற்றுக்<br/>
    குணமற்றுவரவினொடு போக்கற்றுநிலையான<br/>
          குறியற்றுமலமுமற்று<br/>
நாடுதலுமற்றுமேல் கீழ்நடுப்பக்கமென<br/>
          நண்ணுதலுமற்றுவிந்து<br/>
    நாதமற்றைவகைப் பூதபேதமுமற்று<br/>
          ஞாதுருவின்ஞானமற்று<br/>
வாடுதலுமற்றுமே லொன்றற்றிரண்டற்று<br/>
          வாக்கற்றுமனமுமற்று<br/>
    மன்னுபரிபூரணச் சுகவாரிதன்னிலே<br/>
          வாய்மடுத்துண்டவசமாய்த்<br/>
தேடுதலுமற்றவிட நிலையென்றமெளனியே<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
          சின்மயானந்தகுருவே.                        (8)<br/>
<br/>
தாராதவருளெலாந் தந்தருளமெளனியாய்த்<br/>
          தாயனையகருணைகாட்டித்<br/>
    தாளிணையென்முடிசூட்டி யறிவிற்சமாதியே<br/>
          சாசுவதசம்ப்ரதாய<br/>
மோராமன்மந்திரமு முன்னாமன்முத்திநிலை<br/>
          யொன்றோடிரண்டெனாம<br/>
    லொளியெனவும்வெளியெனவு முருவெனவுநாதமா<br/>
          மொலியெனவுமுணர்வுறாமற்<br/>
பாராதுபார்ப்பதே யேதுசாதனமற்ற<br/>
          பரமவனுபூதிவாய்க்கும்<br/>
பண்பென்றுணர்த்தியது பாராமலந்நிலை<br/>
          பதிந்தநின்பழவடியர்தஞ்<br/>
சிராயிருக்கநின தருள்வேண்டுமையனே<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
           சின்மயானந்தகுருவே.                 (9)<br/>
<br/>
போதமாயாதிநடு வந்தமுமிலாததாய்ப<br/>
          புனிதமாயவிகாரமாய்ப்<br/>
    போக்குவரவில்லாத வின்பமாய்நின்றநின்<br/>
          பூரணம்புகலிடமதா<br/>
வாதரவுவையாம லறிவினைமறைப்பதுநி<br/>
          னருள்பின்னுமறிவின்மைதீர்த்<br/>
    தறிவித்துநிற்பதுநி னருளாகிலெளியனேற்<br/>
          கறிவாவதேதறிவிலா<br/>
வேதம்வருவகையேது வினையேதுவினைதனக்<br/>
          கீடானகாயமேதென்<br/>
    னிச்சாசுதந்தரஞ் சிறிதுமிலையிகபர<br/>
          மிரண்டினுண்மலைவுதீரத்<br/>
தீதிலருள்கொண்டினி யுணர்த்தியெனையாள்வையோ<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்தியே<br/>
          சின்மயானந்தகுருவே.                                  (10)<br/>
<br/>
பக்திநெறிநிலைநின்று நவகண்டபூமிப்<br/>
          பரப்பைவலமாகவந்தும்<br/>
    பரவையிடைமூழ்கியு நதிகளிடைமூழ்கியும்<br/>
          பசிதாகமின்றியெழுநா<br/>
மத்தியிடைநின்றுமுதிர்சருகுபுனல்வாயுவினை<br/>
          வன்பசிதனக்கடைத்து<br/>
    மௌனத்திருந்துமுயர் மலைநுழைவுபுக்கியு<br/>
          மன்னுதசநாடிமுற்றுஞ்<br/>
சுத்திசெய்தும்மூல ப்ராணனோடங்கியைச்<br/>
          சோமவட்டத்தடைத்துஞ்<br/>
    சொல்லரியவமுதுண்டு மற்பவுடல்கற்பங்க<br/>
          டோறுநிலைநிற்கவீறு<br/>
சித்திசெய்துஞ்ஞான மதுகதிகூடுமோ<br/>
          சித்தாந்தமுத்திமுதலே<br/>
    சிரகிரிவிளங்கவரு தக்ஷிணாமூர்த்தியே<br/>
           சின்மயானந்தகுருவே                                      (11)<br/>
-------------<br/>
<center>
<h3>5. மௌனகுருவணக்கம்.</h3>
</center>

ஆசைநிகளத்தினை நிர்த்தூளிபடவுதறி<br/>
          யாங்காரமுளையையெற்றி<br/>
    யத்துவிதமதமாகி மதமாறுமாறாக<br/>
          வங்கையின்லிலாழியாக்கிப்<br/>
பாசவிருடன்னிழ லெனச்சுளித்தார்த்துமேற்<br/>
          பார்த்துப்பரந்தமனதைப்<br/>
    பாரித்தகவளமாய்ப் பூரிக்கவுண்டுமுக<br/>
          படாமன்னமாயைநூறித்<br/>
தேசுபெறநீவைத்த சின்முத்திராங்குசச்<br/>
          செங்கைக்குளேயடங்கிச்<br/>
    சின்மயானந்தசுக வெள்ளம்படிந்துநின்<br/>
          றிருவருட்பூர்த்தியான<br/>
வாசமுறுசற்சார மீதென்னையொருஞான<br/>
          மத்தகஜமெனவள்ர்த்தாய்<br/>
    ம்ந்த்ரகுருவேயோக தந்த்ரகுருவேமூலன்<br/>
          மரபில்வருமெளனகுருவே.                  (1)<br/>
<br/>
ஐந்துவகையாகின்ற பூதமுதனாதமு<br/>
          மடங்கவெளியாகவெளிசெய்<br/>
    தறியாமையறிவாதி பிறிவாகவறிவார்க<br/>
          ளறிவாகநின்றநிலையிற்<br/>
சிந்தையறநில்லென்று சும்மாவிருத்திமேற்<br/>
          சின்மயானந்தவெள்ளந்<br/>
    தேக்கித்திளைத்துநா னதுவாயிருக்கநீ<br/>
          செய்சித்ரமிகநன்றுகா<br/>
ணெந்தை வவாற்பரம குருவாழ்கவாழவரு<br/>
          ளியநந்திமரபுவாழ்க<br/>
    வென்றடியர்மனமகிழ வேதாகமத்துணி<br/>
          பிரண்டில்லையொன்றென்னவே<br/>
வந்தகுருவேவீறு சிவஞானசித்திநெறி<br/>
          மௌனோபதேசகுருவே<br/>
    மந்த்ரகுருவேயோக தந்த்ரகுருவேமூலன்<br/>
          மரபில்வருமௌனகுருவே.                 (2)<br/>
<br/>
ஆதிக்கநல்கினவ ராரிந்தமாயைக்கெ<br/>
          னறிவின்றியிடமில்லையோ<br/>
    வந்தரப்புஷ்பமுங் கானலின்னீருமோ<br/>
          ரவசரத்துபயோகமோ<br/>
போதித்தநிலையையு மயக்குதேயபயநான்<br/>
          புக்கவருடோற்றிடாமற்<br/>
    பொய்யானவுலகத்தை மெய்யாநிறுத்தியென்<br/>
          புந்திக்குளிந்த்ரஜாலஞ்<br/>
சாதிக்குதேயிதனை வெல்லவுமுபாயநீ<br/>
          தந்தருள்வதென்றுபுகல்வாய்<br/>
    சண்மதஸ்தாபனமும் வேதாந்தசித்தாந்த<br/>
          சமரசநிர்வாகநிலையு<br/>
மாதிக்கொடண்டப் பரப்பெலாமறியவே<br/>
          வந்தருளுஞானகுருவே<br/>
    மந்தரகுருவேயோக தந்த்ரகுருவேமூலன்<br/>
           மரபில்வருமௌனகுருவே                              (3)<br/>
<br/>
மின்னனையபொய்யுடலை நிலையென்றுமையிலகு<br/>
          விழிகொண்டுமையல்பூட்டு<br/>
    மின்னார்களின்பமே மெய்யென்றும்வளர்மாட<br/>
          மேல்வீடுசொர்கமென்றும்<br/>
பொன்னையழியாதுவளை பொருளென்றுபோற்றியிப்<br/>
          பொய்வேஷமிகுதிகாட்டிப்<br/>
    பொறையறிவுதுறவீதி லாதிநற்குணமெலாம்<br/>
          போக்கிலேபோகவிட்டுத்<br/>
தன்னிகரிலோபாதி பாழ்ம்பேய்பிடித்திடத்<br/>
          தரணிமிசைலோகாயதன்<br/>
    சமயநடைசாராமல் வேதாந்தசித்தாந்த<br/>
          சமரசசிவானுபூதி<br/>
மன்னவொருசொற்கொண் டெனைத்தடுத் தாண்டன்பி<br/>
          ன்வாழ்வித்தஞானகுருவே<br/>
    மந்த்ரகுருவேயோக தந்த்ரகுருவேமூலன்<br/>
          மரபில்வருமெளனகுருவே.                      (4)<br/>
<br/>
போனகமிருக்கின்ற சாலையிடைவேண்டுவ<br/>
          புசித்தற்கிருக்குமதுபோற்<br/>
    புருஷர்பெறுதர்மாதி வேதமுடனாகமம்<br/>
          புகலுமதினாலாம்பயன்<br/>
ஞானநெறிமுக்யநெறி காட்சியனுமானமுத<br/>
          னானாவிதங்கடேர்ந்து<br/>
    நானானெனக்குளறு படைபுடைபெயர்த்திடவு<br/>
          நான்குசாதனமுமோர்ந்திட்<br/>
டானநெறியாஞ்சரியை யாதிசோபானுமுற்<br/>
          றணுபக்ஷசம்புபக்ஷ<br/>
    மாமிருகற்பமு மாயாதிசேவையு<br/>
          மறிந்திரண்டொன்றென்னுமோர்<br/>
மானதவிகற்பமற வென்றுநிற்பதுநமது<br/>
          மரபென்றபரமகுருவே<br/>
    மந்த்ரகுருவேயோக தந்த்ரகுருவேமூலன்<br/>
           மரபில்வருமெளனகுருவே.                (5)<br/>
<br/>
கல்லாதவறிவுமேற் கேளாதகேள்வியுங்<br/>
          கருணைசிறிதேதுமில்லாக்<br/>
    காட்சியுங்கொலைகளவு கட்காமமாட்சியாய்க்<br/>
          காதலித்திடுநெஞ்சமும்<br/>
பொல்லாதபொய்ம்மொழியு மல்லாதுநன்மைகள்<br/>
          பொருந்துகுணமேதுமறியேன்<br/>
    புருஷர்வடிவானதே யல்லாதுகனவிலும்<br/>
          புருஷார்த்தமேதுமில்லே<br/>
னெல்லாமறிந்தநீ யறியாததன்றெனக்<br/>
          கெவ்வண்ணமுய்வண்ணமோ<br/>
    விருளையிருளென்றவர்க் கொளிதாரகம்பெறு<br/>
          மெனக்குநின்னருடாரகம்<br/>
வல்லானெனும்பெய ருனக்குள்ளதேயிந்த<br/>
          வஞ்சகனையாளநினையாய்<br/>
    மந்த்ரகுருவேயோக த்ந்த்ரகுருவேமூலன்<br/>
           மரபில்வருமெளனகுருவே.                  (6)<br/>
<br/>
கானகமிலங்குபுலி பசுவொடுகுலாவுநின்<br/>
          கண்காணமதயானைநீ<br/>
    கைகாட்டவுங்கையா னெகிடிக்கெனப்பெரிய<br/>
          கட்டைமிகவேந்திவருமே<br/>
போனகமமைந்ததென வக்காமதேனுநின்<br/>
          பொன்னடியினின்றுசொலுமே<br/>
    புவிராஜர்கவிராஜர் தவராஜனென்றுனைப்<br/>
          போற்றிஜயபோற்றியென்பார்<br/>
ஞானகருணாகர முகங்கண்டபோதிலே <br/>
          நவநாதசித்தர்களுமுன<br/>
    னட்பினைவிரும்புவர் சுகர்வாமதேவர்முதன்<br/>
          ஞானிகளுமுனைமெச்சுவார்<br/>
வாகனமுமண்ணகமும் வந்தெதிர்வணங்கிடுமுன்<br/>
          மகிமையதுசொல்லவெளிதோ<br/>
    மந்த்ரகுருவேயோக த்ந்த்ரகுருவேமூலன்<br/>
           மரபில்வருமெளனகுருவே.                  (7)<br/>
<br/>
சருகுசலபக்ஷணிக ளொருகோடியல்லாற்<br/>
          சகோரபக்ஷிகள்போலவே<br/>
    தவளநிலவொழுகமிர்த தாரையுண்டழியாத<br/>
          தன்மையரனந்தகோடி<br/>
யிருவினைகளற்றிரவு பகலென்பதறியாத<br/>
          வேகாந்தமோனஞான<br/>
    வின்பநிஷ்டையர்கோடி மணிமந்த்ரசித்திநிலை<br/>
          யெய்தினர்கள்கோடிசூழக்<br/>
குருமணியிழைத்திட்ட சிங்காதனத்தின்மிசை<br/>
            கொலுவீற்றிருக்குநின்னைக்<br/>
    கும்பிட்டனந்தமுறை தெண்டநிட்டென்மனக்<br/>
            குறையெலாந்தீரும்வண்ண <br/>
மருமலரெடுத்துனிரு தாளையர்ச்சிக்கவெனை<br/>
            வாவென்றழைப்பதெந்நாண்<br/>
    மந்த்ரகுருவேயோக தந்த்ரகுருவேமூலன்<br/>
            மரபில்வருமெளனகுருவே.                   (8)<br/>
<br/>
ஆங்காரமானகுல வேடவெம்பேய்பாழ்த்த<br/>
            வாணவத்தினும்வதுலிதுகா  <br/>
    ணறிவினைமயக்கிடு நடுவறியவொட்டாதி<br/>
            யாதொன்றுதொடினுமதுவாய்த்<br/>
தாங்காதுமொழிபேசு மரிகரப்பிரமாதி<br/>
            தம்மொடுசமானமென்னுந்<br/>
    தடையற்றதேரிலஞ் சுருவாணிபோலவே<br/>
           தன்னிலசையாதுநிற்கு<br/>
மீங்காரெனக்குநிக ரென்னப்ரதாபித்<br/>
            திராவணாகாரமாகி<br/>
    யிதயவெளியெங்கணுந் தன்னரசுநாடுசெய்<br/>
            திருக்குமிதனொடெநேரமும்<br/>
வாங்காவிலாவடிமை போராடமுடியுமோ<br/>
           மெளனோபதேசகுருவே<br/>
    மந்த்ரகுருவேயோக தந்த்ரகுருவேமூலன்<br/>
             மரபில்வருமெளனகுருவே.                   (9)<br/>
<br/>
பற்றுவெகுவிதமாகி யொன்றைவிட்டொன்றனைப்<br/>
          பற்றியுழல்கிருமிபோலப்<br/>
    பாழ்ஞ்சிந்தைபெற்றநான் வெளியாகநின்னருள்<br/>
          பகர்ந்துமறியேன்றுவிதமோ<br/>
சிற்றறிவதன்றியு மெவரேனுமொருமொழி<br/>
          திடுக்கென்றுரைத்தபோது<br/>
    சிந்தைசெவியாகவே பறையறையவுதரவெந்<br/>
          தீநெஞ்சமளவளாவ<br/>
வுற்றுணரவுணர்வற்றுன் மற்றவெறியினர்போல<br/>
          வுளறுவேன்முத்தமார்க்க<br/>
    முணர்வதெப்படியின்ப துன்பஞ்சமானமா<br/>
          யுறுவதெப்படியாயினு<br/>
மற்றெனக்கையநீ சொன்னவொருவார்த்தையினை<br/>
          மலையிலக்கெனநம்பினேன்<br/>
    மந்த்ரகுருவேயோக தந்த்ரகுருவேமூலன்<br/>
           மரபில்வருமெளனகுருவே.                 (10)<br/>
-----------<br/>
<center>
<h3>6. கருணாகரக்கடவுள்</h3>
</center>

நிர்க்குணநிராமய நிரஞ்சனநிராலம்ப<br/>
          நிர்விஷயகைவல்யமா<br/>
    நிஷ்களவசங்கசஞ் சலரகிதநிர்வசன<br/>
          நிர்த்தோந்தநித்தமுக்த<br/>
தற்பரவிஸ்வாதீத வ்யோமபரிபூரண<br/>
          சதானந்தஞானபகவ <br/>
    சம்புசிவசங்கர சர்வேசவென்றுநான்<br/>
          சர்வகாலமுநினைவனோ<br/>
வற்புதவகோசர நிவர்த்திபெறுமன்பருக்<br/>
          கானந்தபூர்த்தியான<br/>
    வத்துவிதநிச்சய சொரூபசாக்ஷாத்கார<br/>
          வனுபூதியனுசூதமுங்<br/>
கற்பனையறக்காண முக்கணுடன்வடநிழற்<br/>
          கண்ணூடிருந்தகுருவே<br/>
    கருதரியசிற்சபையி லானந்தநிர்த்தமிடு<br/>
          கருணாகரக்கடவுளே.                                   (1)<br/>
<br/>
மண்ணாதியைந்தொடு புறத்திலுளகருவியும்<br/>
          வாக்காதிசுரோத்ராதியும்<br/>
    வளர்கின்றசப்தாதி மனமாதிகலையாதி<br/>
          மன்னுசுத்தாதியுடனே<br/>
தொண்ணூற்றொடாறுமற் றுள்ளனவுமௌனியாய்ச்<br/>
          சொன்னவொருசொற்கொண்டதே<br/>
    தூவெளியதாயகண் டானந்தசுகவாரி<br/>
          தோற்றுமதையென்சொல்லுவேன்<br/>
பண்ணாருமிசையினொடு பாடிப்படித்தருட்<br/>
          பான்மைநெறிநின்றுதவறாப்<br/>
    பக்குவவிசேஷராய் நெக்குநெக்குருகிப்<br/>
          பணிந்தெழுந்திருகைகூப்பிக்<br/>
கண்ணாறுகரைபுரள நின்றவன்பரையெலாங்<br/>
          கைவிடாக்காட்சியுறவே<br/>
    கருதரியசிற்சபையி லானந்தநிர்த்தமிடு <br/>
           கருணாகரக்கடவுளே.                         (2)<br/>
<br/>
எல்லாமுனடிமையே யெல்லாமுனுடைமையே<br/>
          யெல்லாமுனுடையசெயலே<br/>
    யெங்கணும்வியாபிநீ யென்றுசொலுமியல்பென்<br/>
          றிருக்காதிவேதமெல்லாஞ்<br/>
சொல்லான்முழக்கியது மிக்கவுபகாரமாச்<br/>
          சொல்லிறந்தவரும்விண்டு<br/>
    சொன்னவையுமிவைநல்ல குருவானபேருந்<br/>
          தொகுத்தநெறிதானுமிவையே<br/>
யல்லாமலில்லையென நன்றாவறிந்தே<br/>
          னறிந்தபடிநின்றுசுகநா<br/>
    னாகாதவண்ணமே யிவ்வண்ணமாயினே<br/>
          னதுவுநினதருளென்னவே<br/>
கல்லாத்வறிஞனுக் குள்ளேயுணர்த்தினை<br/>
          கதிக்குவகையேதுபுகலாய்<br/>
    கருதறியசிற்சபையி லானந்தநிர்த்தமிடு<br/>
           கருணாகரக்கடவுளே.                           (3)<br/>
<br/>
பட்டப்பகற்பொழுதை யிருளென்றமருளர்தம்<br/>
          பக்ஷமோவெனதுபக்ஷம<br/>
    பார்த்தவிடமெங்கணுங் கோத்தநிலைகுலையாது<br/>
          பரமவெளியாகவொருசொற்<br/>
றிட்டமுடன்மெளனியா யருள்செய்திருக்கவுஞ்<br/>
          சேராமலாராகநான்<br/>
    சிறுவீடுகட்டியதி னடுசோற்றையுண்டுண்டு<br/>
          தேக்குசிறியார்கள்போல<br/>
நட்டணையதாக்கற்ற கல்வியும்விவேகமு<br/>
          நன்னிலயமாகவுன்னி<br/>
    நானென்றுநீயென் றிரண்டில்லையென்னவே<br/>
          நடுவேமுளைத்தமனதைக்<br/>
கட்டவறியாமலே வாடினேனெப்போது<br/>
          கருணைக்குரித்தாவனோ<br/>
    கருதரியசிற்சபையி லானந்தநிர்த்தமிடு<br/>
           கருணாகரக்கடவுளே.                 (4)<br/>
<br/>
மெய்விடாநாவுள்ள மெய்யருளிருந்துநீ<br/>
          மெய்யானமெய்யையெல்லா<br/>
    மெய்யெனவுணர்த்தியது மெய்யிதற்கையமிலை<br/>
          மெய்யேதுமறியாவெறும்<br/>
பொய்விடாப்பொய்யினே னுள்ளத்திருந்துதான்<br/>
          பொய்யானபொய்யையெல்லாம்<br/>
    பொய்யெனாவண்ணமே புகலவைத்தானெனிற்<br/>
          புன்மையேனென்செய்குவென்<br/>
மைவிடாதெழுநீல கண்டகுருவேவிஷ்ணு<br/>
          வடிவானஞானகுருவே<br/>
    மலர்மேவிமறையோது நான்முகக்குருவே<br/>
          மதங்கடொறுநின்றகுருவே<br/>
கைவிடாதேயென்ற வன்பருக்கன்பாய்க்<br/>
          கருத்தூடுணர்த்துகுருவே<br/>
    கருதறியசிற்சபையி லானந்தநித்தமிடு<br/>
           கருணாகரக்கடவுளே.              (5)<br/>
<br/>
பண்ணேனுனக்கான பூசையொருவடிவிலே<br/>
          பாவித்திறைஞ்சவாங்கே<br/>
    பார்க்கின்றமலரூடு நீயேயிருத்தியப்<br/>
          பனிமலரெடுக்கமனமு<br/>
நண்ணேனலாமலிரு கைதான்குவிக்கவெனி<br/>
          னாணுமென்னுளநிற்றிநீ<br/>
    நான்கும்பிடும்போ தரைக்கும்பிடாதலா<br/>
          னான்பூசைசெய்யன்முறையோ<br/>
விண்ணேவிணாதியாம் பூதமேநாதமே<br/>
          வேதமேவேதாந்தமே<br/>
    மேதக்ககேள்வியே கேள்வியாம்பூமிக்குள்<br/>
          வித்தேயவித்தின்முளையே<br/>
கண்ணேகருத்தேயெ னெண்ணேயெழுத்தே<br/>
          சதிக்கானமோனவடிவே<br/>
    கருதறியசிற்சபையி லானந்தநிர்த்தமிடு<br/>
           கருணாகரக்கடவுளே.                            (6)<br/>
<br/>
சந்ததமும்வேதமொழி யாதொன்றுபற்றினது<br/>
          தான்வந்துமுற்றுமெனலாற்<br/>
    சகமீதிருந்தாலு மரணமுண்டென்பது<br/>
          சதாநிஷ்டர்நினைவதில்லை<br/>
சிந்தையறியார்க்கீது போதிப்பதல்லவே<br/>
          செப்பினும்வெகுதர்க்கமாந்<br/>
    திவ்யகுணமார்க்கண்டர் சுகராதிமுனிவோர்கள்<br/>
          சித்தாந்தநித்யரலவோ<br/>
விந்த்ராதிதேவதைகள் பிரமாதிகடவுள<br/>
          ரிருக்காதிவேதமுனிவ<br/>
    ரெண்ணரியகண்நாதர் நவநாதசித்தர்க<br/>
          ளிரவிமதியாதியோர்கள்<br/>
கந்தருவர்கின்னரர்கண் மற்றையர்களியாவருங்<br/>
          கைகுவித்திடுதெய்வமே<br/>
    கருதரியசிற்சபையி லானந்தநிர்த்தமிடு<br/>
          கருணாகரக்கடவுளே                         (7)<br/>
<br/>
துள்ளுமறியாமனது பலிகொடுத்தேன்கர்ம<br/>
          துஷ்டதேவதைகளில்லை<br/>
    துரியநிறைசாந்ததே வதையாமுனக்கே<br/>
          தொழும்பனன்பபிஷேகநீ<br/>
ருள்ளுறையிலென்னாவி நைவேத்தியம்ப்ராண<br/>
          னோங்குமதிதூபதீப<br/>
    மொருகாலமன்றிது சதாகாலபூசையா<br/>
           வொப்புவித்தேன்கருணைகூர்<br/>
தெள்ளிமறைவடியிட்ட வமுதப்பிழம்பே<br/>
          தெளிந்ததேனேசீனியே<br/>
    திவ்யரசமியாவுந் திரண்டொழுகுபாகே<br/>
          தெவிட்டாதவானந்தமே<br/>
கள்ளனறிவூடுமே மெள்ளமெளவெளீயாய்க்<br/>
          கலக்கவருநல்லவுறவே<br/>
    கருதரியசிற்சபையி லானந்தநிர்த்தமிடு<br/>
          கருணாகரக்கடவுளே.                               (8)<br/>
<br/>
உடல்குழையவென்பெலா நெக்குருகவிழிநீர்க<br/>
          ளூற்றெனவெதும்பியூற்ற<br/>
    வூசிகாந்தத்தினைக் கண்டணுகல்போலவே<br/>
          யோருறவுமுன்னியுன்னிப்<br/>
படபடெனநெஞ்சம் பதைத்துண்ணடுக்குறப்<br/>
          பாடியாடிக்குதித்துப்<br/>
    பனிமதிமுகத்திலே நிலவனையபுன்னகை<br/>
          பரப்பியார்த்தார்த்தெழுந்து<br/>
மடலவிழுமலரனைய கைவிரித்துக்கூப்பி<br/>
          வானேயவானிவின்ப<br/>
    மழையேமழைத்தாரை வெள்ளமேநீடூழி<br/>
          வாழியெனவாழ்த்தியேத்துங்<br/>
கடன்மடைதிறந்தனைய வன்பரன்புக்கெளியை<br/>
          கன்னெஞ்சனுக்கெளியையோ<br/>
    கருதரியசிற்சபையி லானந்தநிர்த்தமிடு<br/>
           கருனாகரக்கடவுளே.                              (9)<br/>
<br/>
இங்கற்றபடியங்கு மெனவறியுநல்லறிஞ<br/>
          ரெக்காலமும்முதவுவா<br/>
    ரின்சொறவறார்பொய்மை யாமிழுக்குரையா<br/>
          ரிரங்குவார்கொலைகளிபயிலார்<br/>
சங்கற்பசித்தரவ ருள்ளக்கருத்திலுறை<br/>
          சாக்ஷிநீயிகபரத்துஞ்<br/>
    சந்தானகற்பகத் தேவாயிருந்தே<br/>
          சமஸ்தவின்பமுமுதவுவாய்<br/>
சிங்கத்தையொத்தெனப் பாயவருவினையினைச்<br/>
          சேதிக்கவருசிம்புளே<br/>
    சிந்தாகுலத்திமிர மகலவருபானுவே<br/>
          தீனனேன்கரையேறவே<br/>
கங்கற்றபேராசை வெள்ளத்தின்வளரருட்<br/>
          ககனவட்டக்கப்பலே<br/>
    கருதரியசிற்சபையி லானந்தநிர்த்தமிடு<br/>
           கருணாகரக்கடவுளே.                    (10)<br/>
--------<br/>
<center>
<h3>7. சித்தர்கணம் </h3>
</center>
 
திக்கொடுதிகந்தமும் மனவேகமென்னவே<br/>
      சென்றோடியாடிவருவீர்<br/>
செம்பொன்மகமேருவொடு குணமேருவென்னவே<br/>
      திகழ்துருவனளவளாவி<br/>
யுக்ரமிகுசக்ரதர னென்னநிற்பீர்கையி<br/>
      லுழுந்தமிழுமாசமனமா<br/>
வோரேழுகடலையும் பருகவல்லீரிந்த்ர<br/>
      னுலகுமயிராவதமுமே<br/>
கைக்கெளியபந்தா வெடுத்துவிளையாடுவீர்<br/>
      ககனவட்டத்தையெல்லாங்<br/>
கடுகிடையிருத்தியே யஷ்டகுலவெற்பையுங்<br/>
      காட்டுவீர்மேலுமேலு<br/>
மிக்கசித்திகளெலாம் வல்லநீரடிமைமுன்<br/>
      விளங்கவருசித்தியிலையோ<br/>
வேதாந்தசித்தாந்த சமரசநன்னிலைபெற்ற<br/>
      வித்தகச்சித்தர்கணமே.                           (!)<br/>
<br/>
பாட்டளிதுதைந்துவளர் கற்பகநனீழலைப்<br/>
      பாரினிடைவரவழைப்பீர்<br/>
பத்மநிதிசங்கநிதி யிருபாரிசத்திலும்<br/>
      பணிசெயுந்தொழிலாளர்போற்<br/>
கேட்டதுகொடுத்துவர நிற்கவைப்பீர்பிச்சை<br/>
      கேட்டுப்பிழைப்போரையுங்<br/>
கிரீடபதியாக்குவீர் கற்பாந்தவெள்ளமொரு<br/>
      கேணியிடைகுறுகவைப்பீ<br/>
ரோட்டினையெடுத்தா யிரத்தெட்டுமாற்றாக<br/>
      வொளிவிடும்பொன்னாக்குவீ<br/>
ருரகனுமிளைப்பாற யோகதண்டத்திலே<br/>
      யுலகுசுமையாகவருளான்<br/>
மீட்டிடவும்வல்லநீ ரென்மனக்கல்லையனன்<br/>
      மெழுகாக்கிவைப்பதரிதோ<br/>
வேதாந்தசித்தாந்த சமரசநன்னிலைபெற்ற<br/>
      வித்தகச்சித்தர்கணமே.                           (2)<br/>
<br/>
பாரொடுநன்னீராதி யொன்றொடொன்றாகவே<br/>
      பற்றிலயமாகுபோது<br/>
பரவெளியின்மருவுவீர் கற்பாந்தவெள்ளம்<br/>
      பரந்திடினதற்குமீதே<br/>
நீரிலுறைவண்டாய்த் துவண்டுசிவயோகநிலை<br/>
      நிற்பீர்விகற்பமாகி<br/>
நெடியமுகிலேழும் பரந்துவருஷிக்கிலோ<br/>
      நிலவுமதிமண்டலமதே<br/>
யூரெனவிளங்குவீர் பிரமாதிமுடிவில்விடை<br/>
      யூர்தியருளாலுலவுவீ<br/>
ருலகங்கள்கீழ்மேல தாகப்பெருங்காற்<br/>
      றுலாவினற்றாரணையினான்<br/>
மேருவெனவசையாம னிற்கவல்லீருமது<br/>
      மேதக்கசித்தியெளிதோ<br/>
வேதாந்தசித்தாந்த சமரசநன்னிலைபெற்ற<br/>
      வித்தகச்சித்தர்கணமே.                                  (3)<br/>
<br/>
எண்ணரியபிறவிதனின் மானிடப்பிறவிதா<br/>
      னியாதினும்மரிதரிதுகா<br/>
ணிப்பிறவிதப்பினா லெப்பிறவிவாய்க்குமோ<br/>
      வேதுவருமோவறிகிலேன்<br/>
கண்ணகனிலத்துநா னுள்ளபொழுதேயருட்<br/>
      ககனவட்டத்தினின்று<br/>
காலூன்றிநின்றுபொழி யானந்தமுகிலொடு<br/>
      கலந்துமதியவசமுறவே<br/>
பண்ணுவதுநன்மையிந் நிலைபதியுமட்டுமே<br/>
      பதியாயிருந்ததேகப்<br/>
பவரிகுலையாமலே கௌரிகுண்டலியாயி<br/>
      பண்ணவிதனருளினாலே<br/>
விண்ணிலவுமதியமுத மொழியாதுபொழியவே<br/>
      வேண்டுவேனுமதடிமைநான்<br/>
வேதாந்தசித்தாந்த சமரசநன்னிலைபெற்ற<br/>
      வித்தகச்சித்தர்கணமே.                                   (4)<br/>
<br/>
பொய்திகழுமுலகநடை யென்சொல்கேனென் சொல்<br/>
      கேன் பொழுதுபோக்கேதென்னிலோ<br/>
பொய்யுடனிமித்தம் புசிப்புக்கலைந்திடல்<br/>
      புசித்தபின்கண்ணுறங்கல்<br/>
கைதவமலாமலிது செய்தவமதல்லவே<br/>
      கண்கெட்டபேர்க்கும்வெளியாய்க்<br/>
கண்டதிதுவிண்டிதைக் கண்டித்துநிற்றலெக்<br/>
      காலமோவதையறிகிலேன்<br/>
மைதிகழுமுகிலினங் குடைநிழற்றிடவட்ட<br/>
      வரையினொடுசெம்பொன்மேரு<br/>
மால்வரையின்முதுகூடும் யோகதண்டக்கோல்<br/>
      வரைந்துசயவிருதுகாட்டி<br/>
மெய்திகழுமஷ்டாங்க யோகபூமிக்குள்வளர்<br/>
      வேந்தரேகுணசாந்தரே<br/>
வேதாந்தசித்தாந்த சமரசநன்னிலைபெற்ற<br/>
      வித்தகச்சித்தர்கணமே.                                  (5)<br/>
<br/>
கெச துரகமுதலான சதுரங்கமனமாதி<br/>
      கேள்வி யினிசைந்துநிற்பக்<br/>
கெடிகொண்டதலமாறு மும்மண்டலத்திலுங்<br/>
      கிள்ளாக்குசெல்லமிக்க<br/>
தெசவிதமதாய்நின்ற நாதங்களோலிடச்<br/>
      சிங்காசனாதிபர்களாய்த்<br/>
திக்குத்திகந்தமும் பூரணமதிக்குடை<br/>
      திகழ்ந்திடவசந்தகால<br/>
மிசையமலர்மீதுறை மணம்போலவானந்த<br/>
      மிதயமேற்கொள்ளும்வண்ண<br/>
மென்றைக்குமழியாத சிவராசயோகமா<br/>
      யிந்த்ராதிதேவர்களெலாம்<br/>
விஜயஜயஜயவென்ன வாசிசொலவேகொலு<br/>
      விருக்குநும்பெருமையெளிதோ<br/>
வேதாந்தசித்தாந்த சமரசநன்னிலைபெற்ற<br/>
      வித்தகச்சித்தர்கணமே.                                 (6)<br/>
<br/>
ஆணிலேபெண்ணிலே யென்போலவொருபேதை<br/>
      யகிலத்தின்மிசையுள்ளதோ<br/>
வாடியகறங்குபோ லோடியுழல்சிந்தையை<br/>
      யடக்கியொருகணமேனும்யான்<br/>
காணிலேன்திருவருளை யல்லாதுமௌனியாய்க்<br/>
      கண்மூடியோடுமூச்சைக்<br/>
கட்டிக்கலாமதியை முட்டவேமூலவெங்<br/>
      கனலினையெழுப்பநினைவும்<br/>
பூணிலேனிற்றைநாட் கற்றதுங்கேட்டதும்<br/>
      போக்கிலேபோகவிட்டுப்<br/>
பொய்யுலகனாயினே னாயினுங்கடையான<br/>
      புன்மையேனின்னமின்னம்<br/>
வீணிலேயலையாமன் மலையிலக்காகநீர்<br/>
      வெளிப்படத்தோற்றல்வேண்டும்<br/>
வேதாந்தசித்தாந்த சமரசநன்னிலைபெற்ற<br/>
      வித்தக்ச்சித்தர்கணமே.                               (7)<br/>
<br/>
கன்னலமுதெனவுமுக் கனியெனவும்வாயூறு<br/>
      கண்டெனவுமடியெடுத்துக்<br/>
கடவுளர்கடந்ததல வழுதழுதுபேய்போற்<br/>
      கருத்திலெழுகின்றதெல்லா<br/>
மென்னதறியாமையறி வென்னுமிருபகுதியா<br/>
      லீட்டுதமிழென்றமிழினுக்<br/>
கின்னல்பகராதுலக மாராமைமேலிட்<br/>
      டிருத்தலாலித்தமிழையே<br/>
சொன்னவனியாவனவன் முத்திசித்திகளெலாந்<br/>
      தோய்ந்தநெறியேபடித்தீர்<br/>
சொல்லுமெனவவர்நீங்கள் சொன்னவவையிற்சிறிது<br/>
      தோய்ந்தகுணசாந்தனெனவே<br/>
மின்னல்பெறவேசொல்ல வச்சொல்கேட்டடிமைமன<br/>
      ம்விகசிப்பதெந்தநாளோ<br/>
வேதாந்தசித்தாந்த சமரசநன்னிலைபெற்ற<br/>
      வித்தகச்சித்தர்கணமே.                                 (8)<br/>
<br/>
பொற்பினொடுகைகாலில் வள்ளுகிர்படைத்தலாற்<br/>
      போந்திடையொடுக்கமுறலாம்<br/>
பொலிவானவெண்ணீறு பூசியேயருள்கொண்டு<br/>
      பூரித்தவெண்ணீர்மையா<br/>
லெற்படவிள்ங்குகக னத்திலிமையாவிழி<br/>
      யிசைந்துமேனோக்கமுறலா<br/>
லிரவுபகலிருளான கனதந்திபடநூறி<br/>
யிதயங்களித்திடுதலாற்<br/>
      பற்பலவிதங்கொண்ட புலிகலையினுரியது<br/>
படைத்துப்ப்ரதாபமுறலாற்<br/>
      பனிவெயில்கள்புகுதாம னெடியவான்றொடர்நெடிய<br/>
பருமரவனங்களாரும்<br/>
      வெற்பினிடையுறைதலாற் றவராசசிங்கமென<br/>
மிக்கோருமைப்புகழ்வர்காண்<br/>
      வேதாந்தசித்தாந்த சமரசநன்னிலைபெற்ற<br/>
வித்தகச்சித்தர்கணமே.                    (9)<br/>
<br/>
கல்லாதபேர்களே நல்லவர்கணல்லவர்கள்<br/>
      கற்றுமறிவிலாதவென்<br/>
கர்மத்தையென்சொல்கேன் மதியையென்சொல்லுகேன் <br/>
          கைவல்யஞானநீதி<br/>
நல்லோருரைக்கிலோ கர்மமுக்கியமென்று<br/>
      நாட்டுவேன்கர்மமொருவ<br/>
னாட்டினாலோபழைய ஞானமுக்கியமென்று<br/>
      நவிலுவேன்வடமொழியிலே<br/>
வல்லானொருத்தன்வர வுந்த்ராவிடத்திலே<br/>
      வந்ததாவிவகரிப்பேன்<br/>
வல்லதமிழறஞர்வரி னங்ஙனேவடமொழியின்<br/>
      வசனங்கள்சிறிதுபுகல்வேன்<br/>
வெல்லாமலெவரையு மருட்டிவிடவகைவந்த<br/>
      வித்தையென்முத்திதருமோ<br/>
வெதாந்தசித்தாந்த சமரசநன்னிலைபெற்ற<br/>
      வித்தகச்சித்தர்கணமே.                     (10)<br/>
---------------<br/>
<center>
<h3>8. ஆனந்தமானபரம்.</h3>
</center>

கொல்லாமையெத்தனை குணக்கேட்டைநீக்குமக்<br/>
      குணமொன்றுமொன்றிலேன்பாற்<br/>
கோரமெத்தனைபக்ஷ பாதமெத்தனைவன்<br/>
      குணங்களெத்தனை கொடியபாழ்ங்<br/>
கல்லாமையெத்தனை யகந்தையெத்தனைமனக்<br/>
      கள்ளமெத்தனையுள்ளசற்<br/>
காரியஞ்சொல்லிடினு மறியாமையெத்தனை<br/>
      கதிக்கென்றமைத்தவருளிற்<br/>
செல்லாமையெத்தனை விர்தாகொஷ்டியென்னிலோ<br/>
      செல்வதெத்தனைமுயற்சி<br/>
சிந்தையெத்தனைசலன மிந்த்ரஜாலம்போன்ற<br/>
      தேகத்தில்வாஞ்சைமுதலா<br/>
யல்லாமையெத்தனை யமைத்தனையுனக்கடிமை<br/>
      யானேனிவைக்குமாளோ<br/>
வண்டபகிரண்டமு மடங்கவொருநிறைவாகி<br/>
      யானந்தமானபரமே.            (1)<br/>


தெருளாகமருளாகி யுழலுமனமாய்மனஞ்<br/>
         சேர்ந்துவளர்சித்தாகியச்<br/>
சித்தெலாஞ்சூழ்ந்தசிவ சித்தாய்விசித்ரமாய்த்<br/>
        திரமாகிநானாவிதப்<br/>
பொருளாகியப்பொருளை யறிபொறியுமாகியைம்<br/>
          புலனுமாயைம்பூதமாய்ப்<br/>
புறமுமாயகமுமாய்த் தூரஞ்சமீபமாய்ப்<br/>
        போக்கொடுவரத்துமாகி<br/>
யிருளாகியொளியாகி நன்மைதீமையுமாகி<br/>
       யின்றாகிநாளையாகி<br/>
யென்றுமாயொன்றுமாய்ப் பலவுமாயாவுமா<br/>
         யிவையல்லவாயநின்னை<br/>
யருளாகிநின்றவர்க ளறிவதல்லாலொருவ<br/>
         ரறிவதற்கெளிதாகுமோ<br/>
யண்டபகிரண்டமு மடங்கவொருநிறைவாகி<br/>
        யானந்தமானபரமே.                                  (2)<br/>
<br/>
மாறுபடுதர்க்கந் தொடுக்கவறிவார்சாண்<br/>
        வயிற்றின்பொருட்டதாக<br/> 
மண்டலமும்விண்டலமு மொன்றாகிமனதுழல<br/>
        மாலாகிநிற்கவறிவார்<br/>
வேறுபடுவேடங்கள் கொள்ளவறிவாரொன்றை<br/>
        மெணமெணென்றகம்வேறதாம்<br/>
வித்தையறிவாரெமைப் போலவேசந்தைபோன்<br/>
        மெய்ந்நூல்விரிக்கவறிவார்<br/>
சீறுபுலிபோற்சீறி மூச்சைப்பிடித்துவிழி<br/>
         செக்கச்சிவக்கவறிவார்<br/>
திரமென்றுதந்தம் மதத்தையேதாமதச்<br/>
         செய்கைகொடுமுளறவறிவா<br/>
ராறுசமயங்கடொறும் வேறுவேறாகிவிளை<br/>
         யாடுமுனையாவரறிவா<br/>
ரண்டபகிரண்டமு மடங்கவொருநிறைவாகி<br/>
        யானந்தமானபரமே.                                    (3)<br/>
<br/>
காயிலையுதிர்ந்தகனி சருகுபுனன்மண்டிய<br/>
        கடும்பசிதனக்கடைத்துங்<br/>
கார்வரையின்முழையிற் கருங்கல்போலசையாது<br/>
          கண்மூடிநெடிதிருந்துந்<br/>
தீயினிடைவைகியுந் தோயமதின்மூழ்கியுந்<br/>
          தேகங்களென்பெலும்பாய்த்<br/>
தெரியநின்றுஞ்சென்னி மயிர்கள்கூடாக்குருவி<br/>
          தெற்றவெயிலூடிருந்தும்<br/>
வாயுவையடக்கியு மனதினையடக்கியு<br/>
          மௌனத்திலேயிருந்து<br/>
மதிமண்டலத்திலே கனல்செல்லவமுதுண்டு<br/>
          வனமூடிருந்துமறிஞ<br/>
ராயுமறைமுடிவான வருணாடினாரடிமை<br/>
          யகிலத்தைநாடன்முறையோ<br/>
வண்டபகிரண்டமு மடங்கவொருநிறைவாகி<br/>
          யானந்தமானபரமே.                                    (4)<br/>
<br/>
சுத்தமுமசுத்தமுந் துக்கசுகபேதமுந்<br/>
        தொந்தமுடனிர்த்தொந்தமும்<br/>
ஸ்தூலமொடுசூக்ஷ்மமு மாசையுநிராசையுஞ்<br/>
        சொல்லுமொருசொல்லின்முடிவும்<br/>
பெத்தமொடுமுத்தியும் பாவமொடபாவமும்<br/>
        பேதமொடபேதநிலையும்<br/>
பெருமையொடுசிறுமையு மருமையுடனெளிமையும்<br/>
        பெண்ணினுடனாணுமற்று<br/>
நித்தமுமனித்தமு மஞ்சனநிரஞ்சனமு<br/>
        நிஷ்களமுநிகழ்சகளமு<br/>
நீதியுமனீதியு மாதியொடனாதியு<br/>
        நிர்விஷயவிஷயவடிவு<br/>
மத்தனையுநீயலதெ ளத்தனையுமில்லையெனின்<br/>
        யாங்களுனையன்றியுண்டோ<br/>
வண்டபகிரண்டமு மடங்கவொருநிறைவாகி<br/>
        யானந்தமானபரமே.                                   (5)<br/>
<br/>
காராருமாணவக் காட்டைக்களைந்தறக்<br/>
        கண்டகங்காரமென்னுங்<br/>
கல்லைப்பிளந்துநெஞ் சகமானபூமிவெளி<br/>
        காணத்திருத்திமேன்மேற்<br/>
பாராதியறியாத மோனமாம்வித்தைப்<br/>
        பதித்தன்புநீராகவே<br/> 
பாய்ச்சியதுபயிராகு மட்டுமாமாயைவன்<br/>
        பறவையணுகாதவண்ண <br/>
நேராகநின்றுவிளை போகம்புசித்துண்ட<br/>
        நின்னன்பர்கூட்டமெய்த<br/>
நினைவின்படிக்குநீ முன்னின்றுகாப்பதே<br/>
        நின்னருட்பாரமென்று<br/>
மாராறுமறியாத சூதானவெளியில்வெளி<br/>
        யாகின்றதுரியமயமே<br/>
யண்டபகிரண்டமு மடங்கவொருநிறைவாகி<br/>
        யானந்தமானபரமே.                             (6)<br/>
<br/>
வானாதிபூதமா யகிலாண்டகோடியாய்<br/>
        மலையாகிவளைகடலுமாய்<br/>
மதியாகியிரவியாய் மற்றுளவெலாமாகி<br/>
        வான்கருணைவெள்ளமாகி<br/>
நானாகிநின்றவனு நீயாகிநின்றிடவு<br/>
        நானென்பதற்றிடாதே<br/>
நானானெனக்குளறி நானாவிகாரியாய்<br/>
        நானறிந்தறியாமையாய்ப்<br/>
போனாலதிட்டவலி வெல்லவெளிதோபகற்<br/>
        பொழுதுபுகுமுன்கண்மூடிப்<br/>
பொய்த்துயில்கொள்வான்றனை யெழுப்பவசமோவினிப்<br/>
         போதிப்பதெந்தநெறியை<br/>
யானாலுமென்கொடுமை யனியாயமனியாய<br/>
        மார்பாலெடுத்துமொழிவே<br/>
னண்டபகிரண்டமு மடங்கவொருநிறைவாகி<br/>
        யானந்தமானபரமே.                                (7)<br/>
<br/>

பொய்யினேன்புலையினேன் கொலையினேனின்னருள்<br/>
          புலப்படவறிந்துநிலையாப்<br/>
புன்மையேன்கல்லாத தன்மையேனன்மைபோற்<br/>
          பொருளலாப்பொருளைநாடும்<br/>
வெய்யனேன்வெகுளியேன் வெறியனேன்சிறியனேன்<br/>
          வினையினேனென்றென்னைநீ<br/>
விட்டுவிடநினைவையேற் றட்டழிவதல்லாது<br/>
          வேறுகதியேதுபுகலாய்<br/>
துய்யனேமெய்யனே யுயிரினுக்குயிரான<br/>
          துணைவனேயிணையொன்றிலாத்<br/>
துரியனேதுரியமுங் காணாவதீதனே<br/>
          சுருதிமுடிமீதிருந்த<br/>
வையனேயப்பனே யெனுமறிஞரறிவைவிட்<br/>
          டகலாதகருணைவடிவே<br/>
யண்டபகிரண்டமு மடங்கவொருநிறைவாகி<br/>
          யானந்தமானபரமே.                               (8)<br/>
<br/>
எத்தனைவிதங்கடான் கற்கினுங்கேட்கினுமென்<br/>
          னிதயமுமொடுங்கவில்லை<br/>
யானெனுமகந்தைதா னெள்ளளவுமாறவிலை<br/>
          யாதினும்மபிமானமென்<br/>
சித்தமிசைகுடிகொண்ட தீகையோடிரக்கமென்<br/>
          சென்மத்துநானறிகிலேன்<br/>
சீலமொடுதவவிரத மொருகனவிலாயினுந்<br/>
          தரிசனங்கண்டுமறியேன்<br/>
பொய்த்தமொழியல்லான் மருந்துக்குமெய்ம்மொழி<br/>
        புகன்றிடேன்பிறர்கேட்கவே<br/>
போதிப்பதல்லாது சும்மாவிருந்தருள்<br/> 
        பொருந்திடாப்பேதைநானே<br/>
யத்தனைகுணக்கேடர் கண்டதாக்கேட்டதா<br/>
        வவனிமிசையுண்டோசொலா<br/>
யண்டபகிரண்டமு மடங்கவொருநிறைவாகி<br/>
        யானந்தமானபரமே.                              (9)<br/>
<br/>
எக்காலமுந்தனக் கென்னவொருசெயலிலா<br/>
        வேழைநீயென்றிருந்திட்<br/>
டெனதாவியுடல்பொருளு மெளனியாம்வந்துகை<br/>
        யேற்றுநமதென்றவன்றே<br/>
பொய்க்காலதேசமும் பொய்ப்பொருளில்வாஞ்சையும்<br/>
        பொய்யுடலைமெய்யென்னலும்<br/>
பொய்யுறவுபற்றலும் பொய்யாகுநானென்னல்<br/>
        பொய்யினும்பொய்யாகைபான்<br/>
மைக்காலிருட்டனைய விருளில்லையிருவினைகள்<br/>
        வந்தேறவழியுமில்லை<br/>
மனமில்லையம்மனத் தினமில்லைவேறுமொரு<br/>
        வரவில்லைபோக்குமில்லை<br/>
யக்காலமிக்கால மென்பதிலையெல்லா<br/>
        மதீதமயமானதன்றோ<br/>
வண்டபகிரண்டமு மடங்கவொருநிறைவாகி<br/>
       யானந்தமானபரமே.                             (10)<br/>
--------<br/>
<center>
<h3>9. சுகவாரி</h3>
</center>

இன்னமுதுகனிபாகு கற்கண்டுசீனிதே<br/>
          னெனருசித்திடவலியவந்<br/>
தின்பங்கொடுத்தநினை யெந்நேரநின்னன்ப<br/>
          ரிடையறாதுருகிநாடி<br/>
யுன்னியகருத்தவிழ வுரைகுளறியுடலெங்கு<br/>
          மோய்ந்தயர்ந்தவசமாகி<br/>
யுணர்வரியபேரின்ப வனுபூதியுணர்விலே<br/>
          யுணர்வார்களுள்ளபடிகாண்<br/>
கன்னிகையொருத்திசிற் றின்பம்வேம்பென்னினுங்<br/>
          கைக்கொள்வள்பக்குவத்திற்<br/>
கணவனருள்பெறின்முனே சொன்னவாறென்னெனக்<br/>
          கருதிநகையாவளதுபோற்<br/>
சொன்னபடிகேட்குமிப் பேதைக்குநின்கருணை<br/>
          தோற்றிற்சுகாரம்பமாஞ்<br/>
சுத்தநிர்க்குணமான பரதெய்வமேபரஞ்<br/>
          சோதியேசுகவாரியே.                         (1)<br/>
<br/>
அன்பின்வழியறியாத வென்னைத்தொடர்ந்தென்னை<br/>
          யறியாதபக்குவத்தே<br/>
யாசைப்பெருக்கைப் பெருக்கிக்கொடுத்துநா<br/>
          னற்றேனலந்தேனென<br/>
வென்புலமயங்கவே பித்தேற்றிவிட்டா<br/>
          யிரங்கியொருவழியாயினு<br/>
மின்பவெளமாகவந் துள்ளங்களிக்கவே<br/> 
          யெனைநீகலந்ததுண்டோ<br/>
தன்பருவமலருக்கு மணமுண்டுவண்டுண்டு<br/>
        தண்முகைதனக்குமுண்டோ<br/>
தமியனேற்கிவ்வணந் திருவுளமிரங்காத<br/>
        தன்மையாற்றனியிருந்து<br/>
துன்பமுறினெங்ஙனே யழியாதநின்னன்பர்<br/>
        சுகம்வந்துவாய்க்குமுரையாய்<br/>
சுத்தநிர்க்குணமான பரதெய்வமேபரஞ்<br/>
        சோதியேசுகவாரியே.        (2)<br/>
<br/>
கல்லேனுமையவொரு காலத்திலுருகுமென்<br/>
       கன்னெஞ்சமுருகவிலையே<br/>
கருணைக்கிணங்காத வன்மையையுநான்முகன்<br/>
       கற்பிக்கவொருகடவுளோ<br/>
வல்லான்வகுத்ததே வாய்க்காலெனும்பெரு<br/>
       வழக்குக்கிழுக்குமுண்டோ<br/>
வானமாய்நின்றின்ப மழையாயிரங்கியெனை<br/>
       வாழ்விப்பதுன்பரங்காண்<br/>
பொல்லாதசேயெனிற் றாய்தள்ளனீதமோ<br/>
       புகலிடம்பிறிதுமுண்டோ<br/>
பொய்வார்த்தைசொல்லிலோ திருவருட்கயலுமாய்ப்<br/>
       புன்மையேனாவனந்தோ<br/>
சொல்லான்முழக்கிலோ சுகமில்லைமௌனியாய்ச்<br/>
       சும்மாவிருக்கவருளாய்<br/>
சுத்தநிர்க்குணமான பரதெய்வமேபரஞ்<br/>
       சோதியேசுகவாரியே.                              (3) <br/>
<br/>
என்பெலாநெக்குடைய ரோமஞ்சிலிர்ப்பவுட<br/>
         லிளகமனதழலின்மெழுகா<br/>
யிடையறாதுருகவரு மழைபோலிரங்கியே<br/>
         யிருவிழிகணீரிறைப்ப<br/>
வன்பினான்மூர்ச்சித்த வன்பருக்கங்ஙனே<br/>
         யமிர்தசஞ்சீவிபோல்வந்<br/>
தானந்தமழைபொழிவை யுள்ளன்பிலாதவெனை<br/>
         யார்க்காகவடிமைகொண்டாய்<br/>
புன்புலான்மயிர்தோ னரம்பென்புமொய்த்திடு<br/>
         புலைக்குடிலிலருவருப்புப்<br/>
பொய்யல்லவேயிதனை மெய்யென்றுநம்பியென்<br/>
         புந்திசெலுமோபாழிலே<br/>
துன்பமாயலையவோ வுலகநடையையவொரு<br/>
         சொற்பனத்திலும்வேண்டிலேன்<br/>
சுத்தநிர்க்குணமான பரதெய்வமேபரஞ்<br/>
         சோதியேசுகவாரியே.                            (4)<br/>
<br/>
வெந்நீர்பொறாதெனுடல் காலின்முட்டைக்ககவும்<br/>
         வெடுக்கென்றசைத்தெடுத்தால்<br/>
விழியிமைத்தங்ஙனே தண்ணருளைநாடுவேன்<br/>
         வேறொன்றையொருவர்சொல்லி<br/>
னந்நேரமையோவென் முகம்வாடிநிற்பதுவு<br/>
         மையநின்னருளறியுமே<br/>
யானாலுமெத்தப் பயந்தவனியானென்னை<br/>
         யாண்டநீகைவிடாதே<br/>
யிந்நேரமென்றிலை யுடற்சுமையதாகவு<br/>
         மெடுத்தாலிறக்கவென்றே<br/>
யெங்கெங்குமொருதீர்வை யாயமுண்டாயினு<br/>
         மிறைஞ்சுசுகராதியான<br/>
தொன்னீர்மையாளர்க்கு மானிடம்வகுத்தவரு<br/>
         டுணையென்றுநம்புகின்றேன்<br/>
சுத்தநிர்க்குணமான பரதெய்வமேபரஞ்   <br/>
         சோதியேசுகவாரியே.                 (5)<br/>
<br/>
பற்றுவனவற்றிடு நிராசையென்றொருபூமி<br/>
         பற்றிப்பிடிக்குமியோகப்<br/>
பாங்கிற்பிராணலய மென்னுமொருபூமியிவை<br/>
         பற்றின்மனமறுமென்னவே<br/>
கற்றையஞ்சடைமௌனி தானேகனிந்தகனி<br/>
         கனிவிக்கவந்தகனிபோற்<br/>
கண்டதிந்நெறியெனத் திருவுளக்கனிவினொடு<br/>
         கனிவாய்திறந்துமொன்றைப்<br/>
பெற்றவனுமல்லேன் பெறாதவனுமல்லேன்<br/>
         பெருக்கத்தவித்துளறியே<br/>
பெண்ணீர்மையென்னவிரு கண்ணீரிறைத்துநான்<br/>
         பேய்போலிருக்கவுலகஞ்<br/>
சுற்றிநகைசெய்யவே யுலையவிட்டாயெனிற்<br/>
         சொல்லவினிவாயுமுண்டோ<br/>
சுத்தநிர்க்குணமான பரதெய்வமேபரஞ்   <br/>
         சோதியேசுகவாரியே.                   (6) <br/>
<br/>
அரும்பொனேமணியே யெனன்பேயெனன்பான<br/>
         வறிவேயெனறிவிலூறு<br/>
மானந்தவெள்ளமே யென்றென்றுபாடினே<br/>
         னாடினேனாடிநாடி<br/>
விரும்பியேகூவினே னுலறினேனலறினேன்<br/>
         மெய்சிலிர்த்திருகைகூப்பி<br/>
விண்மாரியெனவெனிரு கண்மாரிபெய்யவே<br/>
         வேசற்றயர்ந்தேனியா<br/> 
னிரும்புநேர்நெஞ்சகக் கள்வனானாலுமுனை<br/>
         யிடைவிட்டுநின்றதுண்டோ<br/>
வென்றுநீயன்றுநா னுன்னடிமையல்லவோ<br/>
         யாதேனுமறியாவெறுந்<br/>
துரும்பனேனென்னினுங் கைவிடுதனீதியோ<br/>
         தொண்டரொடுகூட்டுகண்டாய்<br/>
சுத்தநிர்க்குணமான பரதெய்வமேபரஞ்<br/>
         சோதியேசுகவாரியே.		      (7)<br/>
<br/>
பாராதியண்டங்க ளத்தனையும்வைக்கின்ற<br/>
         பரவெளியினுண்மைகாட்டிப்<br/>
பற்றுமனவெளிகாட்டி மனவெளியினிற்றோய்ந்த<br/>
         பாவியேன்பரிசுகாட்டித்<br/>
தாராளமாய்நிற்க நிச்சிந்தைகாட்டிச்<br/>
         சதாகாலநிஷ்டையெனவே<br/>
சகசநிலைகாட்டினை சுகாதீதநிலையந்<br/>
         தனைக்காட்டநாள்செல்லுமோ<br/>
காராரவெண்ணரு மனந்தகோடிகணின்று<br/>
       காலூன்றிமழைபொழிதல்போற்<br/>
கால்வீசிமின்னிப் படர்ந்துபரவெளியெலாங்<br/>
       கம்மியானந்தவெள்ளஞ்<br/>
சோராதுபொழியவே கருணையின்முழங்கியே<br/>
       தொண்டரைக்கூவுமுகிலே<br/>
சுத்தநிர்க்குணமான பரதெய்வமேபரஞ்<br/>
       சோதியேசுகவாரியே.                              (8)<br/>
<br/> 
பேதித்தசமயமோ வொன்றுசொனபடியொன்று<br/>
       பேசாதுதுறவாகியே<br/>
பேசாதபெரியோர்க ணிருவிகற்பத்தினாற்<br/>
       பேசார்கள்பரமகுருவாய்ப்<br/>
போதிக்குமுக்கணிறை நேர்மையாய்க்கைக்கொண்டு<br/>
       போதிப்பதாச்சறிவிலே<br/>
போக்குவரவறவின்ப நீக்கமறவசனமாப்<br/>
       போதிப்பதெவரையனே<br/>
சாதித்தசாதனமு மியோகியர்கணமதென்று<br/>
       சங்கிப்பராதலாலே<br/>
தன்னிலேதானா யயர்ந்துவிடுவோமெனத்<br/>
       தனியிருந்திடினங்ஙனே<br/>
சோதிக்கமனமாயை தனையேவினாலடிமை<br/>
       சுகமாவதெப்படிசொலாய்<br/>
சுத்தநிர்க்குணமான பரதெய்வமேபரஞ்<br/>
       சோதியேசுகவாரியே.                              (9) <br/>
<br/>
அண்டமுடிதன்னிலோ பகிரண்டமதனிலோ<br/>
         வலரிமண்டலநடுவிலோ<br/>
வனனடுவிலோவமிர்த மதிநடுவிலோவன்ப<br/>
         ரகமுருகிமலர்கடூவித்<br/>
தெண்டமிடவருமூர்த்தி நிலையிலோதிக்குத்<br/>
         திகந்தத்திலோவெளியிலோ<br/>
திகழ்விந்துநாதநிலை தன்னிலோவேதாந்த<br/>
         சித்தாந்தநிலைதன்னிலோ<br/>
கண்டபலபொருளிலோ காணாதநிலையெனக்<br/>
         கண்டசூனியமதனிலோ<br/>
காலமொருமூன்றிலோ பிறவிநிலைதன்னிலோ<br/>
         கருவிகரணங்களோய்ந்த<br/>
தொண்டர்களிடத்திலோ நீவீற்றிருப்பது<br/>
         தொழும்பனேற்குளவுபுகலாய்<br/>
சுத்தநிர்க்குணமான பரதெய்வமேபரஞ்<br/>
         சோதியேசுகவாரியே.               (10)<br/>
<br/>
எந்தநாள்கருணைக் குரித்தாகுநாளெனவு<br/>
         மென்னிதயமெனைவாட்டுதே<br/>
யேதென்றுசொல்லுவேன் முன்னொடுபின்மலைவறவு<br/>
         மிற்றைவரையாது பெற்றேன்<br/>
பந்தமானதிலிட்ட மெழுகாகியுள்ளம்<br/>
         பதைத்துப்பதைத்துருகவோ<br/>
பரமசுகமாவது பொறுப்பரியதுயரமாய்ப்<br/>
         பலகாலுமூர்ச்சிப்பதோ<br/>
சிந்தையானதுமறிவை யென்னறிவிலறிவான<br/>
         தெய்வநீயன்றியுளதோ<br/>
தேகநிலையல்லவே யுடைகப்பல்கப்பலாய்த்<br/>
         திரையாழியூடுசெலுமோ<br/>
சொந்தமாயாண்டநீ யறியார்கள்போலவே<br/>
         துன்பத்திலாழ்த்தன்முறையோ<br/>
சுத்தநிர்க்குணமான பரதெய்வமேபரஞ்<br/>
         சோதியேசுகவாரியே.               (11)<br/>
<br/>
எந்நாளுமுடலிலே யுயிராமுனைப்போ<br/>
         லிருக்கவிலையோமனதெனு<br/>
மியானுமென்னட்பாம் பிராணனுமெமைச்சடம<br/>
         தென்றுனைச்சித்தென்றுமே<br/>
யந்நாளிலெவனோ பிரித்தானதைக்கேட்ட<br/>
         வன்றுமுதலின்றுவரையு<br/>
மநியாயமாயெமை யடைக்கிக்குறுக்கே<br/>
         யடர்ந்தரசுபண்ணியெங்கண்<br/>
முன்னாகநீயென்ன கோட்டைகொண்டாயென்று<br/>
         மூடமனமிகவுமேச<br/>
மூண்டெரியுமனலிட்ட மெழுகாயுளங்கருகன்<br/>
         முறைமையோபதினாயிரஞ்<br/>
சொன்னாலுநின்னரு ளிரங்கவிலையேயினிச்<br/>
         சுகம்வருவதெப்படிசொலாய்<br/>
சுத்தநிர்க்குணமான பரதெய்வமேபரஞ்<br/>
         சோதியேசுகவாரியே.               (12)<br/>
--------<br/>
<center>
<h3>10. எங்குநிறைகின்றபொருள்</h3>
</center>
அவனன்றியோரணுவு மசையாதெனும்பெரிய<br/>
         வாப்த்தர்மொழியொன்றுகண்டா<br/>
லறிவாவதேதுசில வறியாமையேதிவை<br/>
         யறிந்தார்களறியார்களார்<br/>
மௌனமொடிருந்ததா ரென்போலுடம்பெலாம்<br/>
         வாயாய்ப்பிதற்றுமவரார்<br/>
மனதெனவுமொருமாயை யெங்கேயிருந்துவரும்<br/>  
         வன்மையொடிரக்கமெங்கே<br/>
புவனம்படைப்பதென் கர்த்தவியமெவ்விடம்<br/>
         பூதபேதங்களெவிடம்<br/>
பொய்மெயிதமகிதமேல் வருநன்மைதீமையொடு<br/>
         பொறைபொறாமையுமெவ்விட<br/>
மெவர்சிறியரெவர்பெரிய ரெவருறவரெவர்பகைஞ <br/>
         ரியாதுமுனையன்றியுண்டோ<br/>
விகபரமிரண்டினிலு முயிரினுக்குயிராகி<br/>
         யெங்குநிறைகின்றபொருளே.                  (1)<br/>
<br/>
அன்னேயனேயெனுஞ் சிலசமயநின்னையே<br/>
         யையாவையாவென்னவே<br/>
யலறிடுஞ்சிலசமய மல்லாதுபேய்போல<br/>
         வலறியேயொன்றுமிலவாய்ப்<br/>
பின்னேதுமறியாம லொன்றைவிட்டொன்றைப்<br/>
         பிதற்றிடுஞ்சிலசமயமேற்<br/>
பேசரியவொளியென்றும் வெளியென்றுநாதாதி<br/>
         பிறவுமேநிலயமென்றுந்<br/>
தன்னேரிலாததோ ரணுவென்றுமூவிதத்<br/>
         தன்மையாங்காலமென்றுஞ்<br/>
சாற்றிடுஞ்சிலசமய மிவையாகிவேறதாய்ச்<br/>
         சதாஞானவானந்தமா<br/>
யென்னேயெனேகருணை விளையாட்டிருந்தவா<br/>
         றெம்மனோர்புகலவெளிதோ<br/>
விகபரமிரண்டினிலு முயிரினுக்குயிராகி<br/>
         யெங்குநிறைகின்றபொருளே.           (2)<br/>
<br/>
வேதமுடனாகம புராணமிதிகாசமுதல்<br/>
         வேறுமுளகலைகளெல்லா<br/>
மிக்காகவத்துவித துவிதமார்க்கத்தையே<br/>
         விரிவாவெடுத்துரைக்கு<br/>
மோதரியதுவிதமே யத்துவிதஞானத்தை<br/>
         யுண்டுபணுஞானமாகு<br/>
மூகமனுபவவசன மூன்றுக்குமொவ்வுமீ<br/>
         துபயவாதிகள்சம்மத<br/>
மாதலினெனக்கினிச் சரியையாதிகள்போது<br/>
         மியாதொன்றுபாவிக்கநா<br/>
னதுவாதலாலுன்னை நானென்றுபாவிக்கி<br/>
         னத்துவிதமார்க்கமுறலா<br/>
மேதுபாவித்திடினு மதுவாகிவந்தருள்செ<br/>
         யெந்தைநீகுறையுமுண்டோ<br/>
விகபரமிரண்டினிலு முயிரினுக்குயிராகி<br/>
         யெங்குநிறைகின்றபொருளே.        (3)<br/>
<br/>
சொல்லானதிற்சற்றும் வாராதபிள்ளையைத்<br/>
         தொட்டில்வைத்தாட்டியாட்டித்<br/>
துடையினைக்கிள்ளல்போற் சங்கற்பமொன்றிற்<br/>
         றொடுக்குந்தொடுத்தழிக்கும்<br/>
பொல்லாதவாதனை யெனுஞ்சப்தபூமியிடை<br/>
         போந்துதலைசுற்றியாடும்<br/>
புருஷனிலடங்காத பூவைபோற்றானே<br/>
         புறம்போந்துசஞ்சரிக்குங்<br/>
கல்லோடிரும்புக்கு மிகவன்மைகாட்டிடுங்<br/>
         காணாதுகேட்டவெல்லாங்<br/>
கண்டதாக்காட்டியே யணுவாச்சுரிக்கிடுங்<br/>
         கபடநாடகசாலமோ<br/>
யெல்லாமும்வலதிந்த மனமாயையேழையா<br/>
         மென்னாலடக்கவசமோ<br/>
விகபரமிரண்டினிலு முயிரினுக்குயிராகி<br/>
         யெங்குநிறைகின்றபொருளே.           (4)<br/>
<br/>
கண்ணாரநீர்மல்கி யுள்ளநெக்குருகாத<br/>
          கள்ளனேனானாலுமோ<br/>
கைகுவித்தாடியும் பாடியும்விடாமலே<br/>
          கண்பனித்தாரைகாட்டி<br/>
யண்ணாபரஞ்சோதி யப்பாவுனக்கடிமை<br/>
          யானெனவுமேலெழுந்த<br/>
வன்பாகிநாடக நடித்ததோகுறைவில்லை<br/>
          யகிலமுஞ்சிறிதறியுமேற்<br/>
றண்ணாருநின்னதரு ளறியாததல்லவே<br/>
          சற்றேனுமினிதிரங்கிச்<br/>
சாசுவதமுத்திநிலை யீதென்றுணர்த்தியே<br/>
          சகசநிலைதந்துவேறொன்<br/>
றெண்ணாமலுள்ளபடி சுகமாயிருக்கவே<br/>
          யேழையேற்கருள்செய்கண்டா<br/>
யிகபரமிரண்டினிலு முயிரினுக்குயிராகி<br/>
          யெங்குநிறைகின்றபொருளே.              (5)<br/>
<br/>
காகமானதுகோடி கூடுகின்றாலுமொரு<br/>
          கல்லின்முன்னெதிர்நிற்குமோ<br/>
கர்மமானதுகோடி முன்னேசெய்தாலுநின்<br/>
          கருணைப்ரவாகவருளைத்<br/>
தாகமாய்நாடினரை வாதிக்கவல்லதோ<br/>
          தமியனேற்கருட்டாகமோ<br/>
சற்றுமிலையென்பதுவும் வெளியாச்சுவினையெலாஞ்<br/>
          சங்கேதமாய்க்கூடியே<br/>
தேகமானதைமிகவும் வாட்டுதேதுன்பங்கள் <br/>
          சேராமலியோகமார்க்க<br/>
சித்தியோவரவில்லை சகசநிஷ்டைக்குமென்<br/>
          சிந்தைக்கும்வெகுதூரநா<br/>
னேகமாய்நின்னோ டிருக்குநாளெந்தநா<br/>
          ளிந்நாளின்முற்றுறாதோ<br/>
விகபரமிரண்டினிலு முயிரினுக்குயிராகி<br/>
          யெங்குநிறைகின்றபொருளே.              (6)<br/>
<br/>
ஒருமைமனதாகியே யல்லலறநின்னருளி<br/>
          லொருவனான்வந்திருக்கி<br/>
னுலகம்பொறாததோ மாயாவிசித்ரமென<br/>
          வோயுமோவிடமில்லையோ<br/>
வருளுடையநின்னன்பர் சங்கைசெய்திடுவரோ<br/>
          வலதுகிர்த்தியகர்த்தரா<br/>
யகிலம்படைத்தெம்மை யாள்கின்றபேர்சில<br/>
          ரடாதென்பரோவகன்ற<br/>
பெருமைபெறுபூரணங் குறையுமோபூதங்கள்<br/>
          பேய்க்கோலமாய்விதண்டை<br/>
பேசுமோவலதுதான் பரிபாககாலம்<br/>
          பிறக்கவிலையோதொல்லையா<br/>
மிருமைசெறிசடவினை யெதிர்த்துவாய்பேசுமோ<br/>
          வேதுளவுசிறிதுபுகலா<br/>
யிகபரமிரண்டினிலு முயிரினுக்குயிராகி<br/>
          யெங்குநிறைகின்றபொருளே.              (7)<br/>
<br/>
நில்லாதுதேகமெனு நினைவுண்டுதேகநிலை<br/>
          நின்றிடவுமௌனியாகி<br/>
நேரேயுபாயமொன் றருளினையையோவிதனை<br/>
          நின்றனுட்டிக்கவென்றாற்<br/>
கல்லாதமனமோ வொடுங்கியுபரதிபெறக்<br/>
          காணவிலையாகையாலே<br/>
கையேற்றுணும்புசிப் பொவ்வாதெநாளுமுன்<br/>
          காட்சியிலிருந்துகொண்டு<br/>
வல்லாளராயியம நியமாதிமேற்கொண்ட<br/>
          மாதவர்க்கேவல்செய்து<br/>
மனதின்படிக்கெலாஞ் சித்திபெறலாஞானம்<br/>
          வாய்க்குமொருமனுவெனக்கிங்<br/>
கில்லாமையொன்றினையு மில்லாமையாகவே<br/>
          யிப்போதிரங்குகண்டா<br/>
யிகபரமிரண்டினிலு முயிரினுக்குயிராகி <br/>
          யெங்குநிறைகின்றபொருளே.                   (8)<br/>
<br/>
மரவுரியுடுத்துமலை வனநெற்கொறித்துமுதிர்<br/>
          வனசருகுவாயில்வந்தால்<br/>
வன்பசிதவிர்த்துமனல் வெயிலாதிமழையால்<br/>
          வருந்தியும்மூலவனலைச்<br/>
சிரமளவெழுப்பியு நீரினிடைமூழ்கியுந்<br/>
          தேகநமதல்லவென்று<br/>
சிற்சுகவபேக்ஷையாய் நின்னன்பர்யோகஞ்<br/>
          செலுத்தினாரியாம்பாவியேம்<br/>
விரவுமறுசுவையினொடு வேண்டுவபுசித்தரையில்<br/>
          வேண்டுவவெலாமுடுத்தி<br/>
மேடைமாளிகையாதி வீட்டினிடைவைகியே<br/>
          வேறொருவருத்தமின்றி<br/>
யிரவுபகலேழையர்கள் சையோகமாயினோ<br/>
          மெப்படிபிழைப்பதுரையா<br/>
யிகபரமிரண்டினிலு முயிரினுக்குயிராகி <br/>
          யெங்குநிறைகின்றபொருளே.                   (9)<br/>
<br/>
முத்தனையமூரலும் பவளவாயின்சொலு<br/>
          முகத்திலகுபசுமஞ்சளு<br/>
மூர்ச்சிக்கவிரகசன் னதமேற்றவிருகும்ப<br/>
          முலையின்மணிமாலைநால<br/>
வைத்தெமைமயக்கியிரு கண்வலையைவீசியே<br/>
          மாயாவிலாசமோக<br/>
வாரிதியிலாழ்த்திடும் பாழானசிற்றிடை<br/>
          மடந்தையர்கள்சிற்றின்பமோ<br/>
புத்தமிர்தபோகம் புசித்துவிழியிமையாத<br/>
          பொன்னாட்டும்வந்ததென்றாற்<br/>
போராட்டமல்லவோ பேரின்பமுத்தியிப்<br/>
          பூமியிலிருந்துகாண<br/>
வெத்தனைவிகாதம்வரு மென்றுசுகர்சென்றநெறி<br/>
          யிவ்வுலகமறியாததோ<br/>
விகபரமிரண்டினிலு முயிரினுக்குயிராகி <br/>
          யெங்குநிறைகின்றபொருளே.               (10)<br/>
<br/>
உன்னிலையுமென்னிலையு மொருநிலையெனக்கிடந்<br/>
          துளறிடுமவத்தையாகி<br/>
யுறவுதான்காட்டாத வாணவமுமொளிகண்<br/>
          டொளிக்கின்றவிருளென்னவே<br/>
தன்னிலைமைகாட்டா தொருங்கவிருவினையினாற்<br/>
          றாவுசுகதுக்கவேலை<br/>
தட்டழியமுற்றுமில் லாமாயையதனாற்<br/>
          றடித்தகிலபேதமான<br/>
முன்னிலையொழிந்திட வகண்டிதாகாரமாய்<br/>
          மூதறிவுமேலுதிப்ப<br/>
முன்பினொடுகீழ்மே னடுப்பக்கமென்னாமன்<br/>
          முற்றுமானந்தநிறைவே<br/>
யென்னிலைமையாய்நிற்க வியல்புகூரருள்வடிவ<br/>
          மெந்நாளும்வாழிவாழி<br/>
யிகபரமிரண்டினிலு முயிரினுக்குயிராகி<br/>
          யெங்குநிறைகின்றபொருளே.           (10) <br/> 
--------<br/>
<center>
<h3>11. சச்சிதானந்தசிவம்</h3>
</center>

பாரரதிககனப் பரப்புமுண்டோவென்று<br/>
          படர்வெளியதாகியெழுநாப்<br/>
பரிதிமதிகாணாச் சுயஞ்சோதியாயண்ட<br/>
          பகிரண்டவுயிரெவைக்கு<br/>
நேராகவறிவா ய்கண்டமாயேகமாய்<br/>
          நித்தமாய்நிர்த்தொந்தமாய்<br/>
நிர்க்குணவிலாசமாய் வாக்குமனமணுகாத<br/>
          நிர்மலானந்தமயமாய்ப்<br/>
பேராதுநிற்றிநீ சும்மாவிருந்துதான்<br/>
          பேரின்பமெய்திடாமற்<br/>
பேய்மனதையண்டியே தாயிலாப்பிள்ளைபோற்<br/>
          பித்தாகவோமனதைநான்<br/>
சாராதபடியறிவி னிருவிகற்பாங்கமாஞ்<br/>
          சாசுவதநிஷ்டையருளாய்<br/>
 சர்வபரிபூரண வகண்டதத்துவமான<br/>
          சச்சிதானந்தசிவமே.                       (1)<br/>
<br/>
குடக்கொடுகுணக்காதி திக்கினையுழக்கூடு <br/>
          கொள்ளல்போலைந்துபூதங்<br/>
கூடுஞ்சுருங்கிலைச் சாலேகமொன்பது<br/>
          குலாவுநடைமனையைநாறும்<br/>
வடக்கயிறுவெண்ணரம் பாவென்புதசையினான்<br/>
          மதவேள்விழாநடத்த<br/>
வைக்கின்றகைத்தேரை வெண்ணீர்செநீர்கணிர்<br/>
          மலநீர்புணீரிறைக்கும்<br/>
விடக்குத்துருத்தியைக் கருமருந்துக்கூட்டை<br/>
          வெட்டவெட்டத்தளிர்க்கும்<br/>
வேட்கைமரமுறுகின்ற சுடுகாட்டைமுடிவிலே<br/>
          மெய்போலிருந்துபொய்யாஞ்<br/>
சடக்கைச்சடக்கெனச் சதமென்றுசின்மயந்<br/>
          தானாகிநிற்பதென்றோ<br/>
சர்வபரிபூரண வகண்டதத்துவமான<br/>
          சச்சிதானந்தசிவமே.                   (2)<br/>
<br/>
பாகத்தினாற்கவிதை பாடிப்படிக்கவோ<br/>
          பத்திநெறியில்லைவேத<br/>
பாராயணப்பனுவன் மூவர்செய்பனுவலது<br/>
          பகரவோவிசையுமில்லை<br/> 
யோகத்திலேசிறிது முயலவென்றாற்றேக<br/>
          மொவ்வாதிவூண்வெறுத்தா<br/>
லுயிர்வெறுத்திடலொக்கு மல்லாதுகிரியைக<br/>
          ளுபாயத்தினாற்செய்யவோ<br/>
மோகத்திலேசிறிது மொழியவிலைமெய்ஞ்ஞான<br/>
          மோனத்தினிற்கவென்றான்<br/>
முற்றாதுபரிபாக சத்திகளனேகநின்<br/>
          மூதறிவிலேயெழுந்த<br/>
தாகத்திலேவாய்க்கு மமிர்தப்ரவாகமே<br/>
          தன்னந்தனிப்பெருமையே<br/> 
சர்வபரிபூரண வகண்டதத்துவமான<br/>
          சச்சிதானந்தசிவமே.                     (3)<br/>
<br/>
இமையளவுபோதையொரு கற்பகாலம்பண்ணு<br/>
          மிவ்வுலகமெவ்வுலகமோ<br/>
வென்றெண்ணம்வருவிக்கு மாதர்சிற்றின்பமோ<br/>
          வென்னின்மகமேருவாக்கிச்<br/>
சுமையெடுமினென்றுதான் சும்மாடுமாயெமைச்<br/>
          சுமையாளுமாக்கிநாளுந்<br/>
துர்ப்புத்திபண்ணியுள நற்புத்தியாவையுஞ்<br/>
          சூறையிட்டிந்த்ரஜால<br/>
மமையவொருகூத்துஞ் சமைந்தாடுமனமாயை<br/>
          யம்மம்மவெல்லலெளிதோ<br/>
வருள்பெற்றபேர்க்கெலா மொளிபெற்றுநிற்குமீ<br/>
          தருளோவலாதுமருளோ<br/>
சமையநெறிகாணாத சாக்ஷிநீசூக்ஷ்மமாத்<br/>
          தமியனேற்குளவுபுகலாய்<br/>
சர்வபரிபூரண வகண்டதத்துவமான
          சச்சிதானந்தசிவமே.                        (4)<br/>
<br/>
இனியேதெமக்குனருள் வருமோவெனக்கருதி<br/>
          யேங்குதேநெஞ்சமையோ<br/>
வின்றைக்கிருந்தாரை நாளைக்கிருப்பாரென்<br/>
          றெண்ணவோதிடமில்லையே<br/>
யனியாயமாயிந்த வுடலைநானென்றுவரு<br/>
          மந்தகற்காளாகவோ<br/>
வாடித்திரிந்துநான் கற்றதுங்கேட்டது<br/>
          மவலமாய்ப்போதனன்றோ<br/>
கனியேனும்வறியசெங் காயேனுமுதிர்சருகு<br/>
          கந்தமூலங்களேனுங்<br/>
கனல்வாதைவந்தெய்தி னள்ளிப்புசித்துநான்<br/>
          கண்மூடிமௌனியாகித்<br/>
தனியேயிருப்பதற் கெண்ணினேனெண்ணமிது<br/>
          சாமிநீயறியாததோ<br/>
சர்வபரிபூரண வகண்டதத்துவமான<br/>
          சச்சிதானந்தசிவமே.                        (5)<br/>
<br/>
மத்தமதகரிமுகிற் குலமென்னநின்றிலகு<br/>
          வாயிலுடன்மதியகடுதோய்<br/>
மாடகூடச்சிகர மொய்த்தசந்திரகாந்த<br/>
          மணிமேடையுச்சிமீது<br/>
முத்தமிழ்முழக்கமுடன் முத்தநகையார்களொடு<br/>
          முத்துமுத்தாய்க்குலாவி<br/>
மோகத்திருந்துமென் யோகத்தினிலைநின்று<br/>
          மூச்சைப்பிடித்தடைத்துக்<br/>
கைத்தலநகப்படை விரித்தபுலிசிங்கமொடு<br/>
          கரடிநுழைநூழைகொண்ட<br/>
கானமலையுச்சியிற் குகையூடிருந்துமென்<br/>
          கரதலாமலகமென்னச்<br/>
சத்தமறமோனநிலை பெற்றவர்களுய்வர்காண்<br/>
          சனகாதிதுணிவிதன்றோ<br/>
சர்வபரிபூரண வகண்டதத்துவமான<br/>
          சச்சிதானந்தசிவமே.                         (6)<br/>
<br/>
கைத்தலம்விளங்குமொரு நெல்லியங்கனியெனக்<br/>
          கண்டவேதாகமத்தின்<br/>
காட்சிபுருஷார்த்தமதின் மாட்சிபெறுமுத்தியது<br/>
          கருதினனுமானமாதி<br/>
யுத்திபலவாநிரு விகற்பமேலில்லையா<br/>
          லொன்றோடிரண்டென்னவோ<br/>
வுரையுமிலைநீயுமிலை நானுமிலையென்பது<br/>
          முபாயநீயுண்டுநானுஞ்<br/>
சித்தமுளனானில்லை யெனும்வசனநீயறிவை<br/>
          தெரியார்கடெரியவசமோ<br/>
செப்புகேவலநீதி யொப்புவமையல்லவே<br/>
          சின்முத்திராங்கமரபிற்<br/>
சத்தமறவெனையாண்ட குருமௌனிகையினாற்<br/>
          றமியனேற்குதவுபொருளே<br/>
சர்வபரிபூரண வகண்டதத்துவமான<br/>
          சச்சிதானந்தசிவமே.                       (7)<br/>
<br/>
காயாதமரமீது கல்லேறுசெல்லுமோ<br/>
          கடவுணீயாங்களடியேங்<br/>
கர்மபந்தத்தினாற் சன்மபந்தம்பெறக்<br/>
          கற்பித்ததுன்னதருளே<br/>
வாயாரவுண்டபேர் வாழ்த்துவதுநொந்தபேர்<br/>
          வைவதுவுமெங்களுலக<br/>
வாய்பாடுநிற்கநின் வைதிகவொழுங்குநினை<br/>
          வாழ்த்தினாற்பெறுபேறுதா<br/>
னோயாதுபெறுவரென முறையிட்டதாற்பின்ன<br/>
          ருளறுவதுகருமமன்றா<br/>
முபயநெறியீதென்னி னுசிதநெறியெந்தநெறி<br/>
          யுலகிலேபிழைபொறுக்குந்<br/>
தாயானகருணையு முனக்குண்டெனக்கினிச்<br/>
          சஞ்சலங்கெடவருள்செய்வாய்<br/>
சர்வபரிபூரண வகண்டதத்துவமான<br/>
          சச்சிதானந்தசிவமே.                     (8)<br/>
<br/>
இன்னம்பிறப்பதற் கிடமென்னினிவ்வுடல<br/>
          மிறவாதிருப்பமூலத்<br/>
தெழுமங்கியமிர்தொழுகு மதிமண்டலத்திலுற<br/>
          வென்னம்மைகுண்டலினிபாற்<br/>
பின்னம்பிறக்காது சேயெனவளர்த்திடப்<br/>
          பேயேனைநல்கவேண்டும்<br/>
பிறவாதநெறியெனக் குண்டென்னீனிம்மையே<br/>
          பேசுகர்ப்பூரதீப<br/>
மின்னும்படிக்ககண் டாகாரவன்னைபால்<br/>
          வினையேனையொப்புவித்து<br/>
வீட்டுநெறிகூட்டிடுதன் மிகவுநன்றிவையன்றி<br/>
          விவகாரமுண்டென்னிலோ<br/> 
தன்னந்தனிச்சிறிய னாற்றிலேன்போற்றிவளர்<br/>
          சன்மார்க்கமுத்திமுதலே<br/>
சர்வபரிபூரண வகண்டதத்துவமான<br/>
          சச்சிதானந்தசிவமே.                             (9)<br/>
<br/>
வேதாவையிவ்வணம் விதித்ததேதென்னினுன்<br/>
          வினைப்பகுதியென்பனந்த<br/>
வினைபேசவறியாது நிற்கவிவைமனதால்<br/>
          விளைந்ததான்மனதைநாடிற்<br/>
போதமேநிற்குமப் போதத்தைநாடிலோ<br/>
          போதமுநினால்விளக்கம்<br/>
பொய்யன்றுதெய்வமறை யாவுமேநீயென்று<br/>
          போக்குவரவறநிகழ்த்து<br/>
மாதாரவாதேய முழுதுநீயாதலா<br/>
          லகிலமீதென்னையாட்டி<br/>
யாடல்கண்டவனுநீ யாடுகின்றவனுநீ<br/>
          யருளுநீமௌனஞான<br/>
தாதாவுநீபெற்ற தாய்தந்தைதாமுநீ<br/>
          தமருநீயாவுநீகாண்<br/>
சர்வபரிபூரண வகண்டதத்துவமான<br/>
          சச்சிதானந்தசிவமே.                              (10)<br/>
<br/>
கொந்தவிழ்மலர்ச்சோலை நன்னீழல்வைகினுங்<br/>
          குளிர்தீம்புனற்கையள்ளிக்<br/>
கொள்ளுகினுமந்நீ ரிடைத்திளைத்தாடினுங்<br/>
          குளிர்சந்தவாடைமடவார்<br/>
வந்துலவுகின்றதென முன்றிலிடையுலவவே<br/>
          வசதிபெறுபோதும்வெள்ளை<br/>
வட்டமதிபட்டப் பகற்போலநிலவுதர<br/>
          மகிழ்போதும்வேலையமுதம்<br/>
விந்தைபெறவறுசுவையில் வந்ததெனவமுதுண்ணும்<br/>
          வேளையிலுமாலைகந்தம்<br/>
வெள்ளிலையடைக்காய் விரும்பிவேண்டியவண்ணம்<br/>
          விளையாடிவிழிதுயிலினுஞ்<br/>
சந்ததமுநின்னருளை மறவாவரந்தந்து<br/>
          தமியேனைரக்ஷைபுரிவாய்<br/>
சர்வபரிபூரண வகண்டதத்துவமான<br/>
          சச்சிதானந்தசிவமே.                             (11)<br/>
------------<br/>
<center>
<h3>12. தேசோமயானந்தம்  </h3>
</center>

மருமலர்ச்சோலைசெறி நன்னீழன்மலையாதி<br/>
          மன்னுமுனிவர்க்கேவலாய்<br/>
மந்த்ரமாலிகைசொல்லு மியமநியமாதியா<br/>
          மார்க்கத்தினின்றுகொண்டு<br/>
கருமருவுகாயத்தை நிர்மலமதாகவே<br/>
          கமலாசனாதிசேர்த்துக்<br/>
காலைப்பிடித்தனலை யம்மைகுண்டலியடிக்<br/>
          கலைமதியினூடுதாக்கி<br/>
யுருகிவருமமிர்தத்தை யுண்டுண்டுறங்காம<br/>
          லுணர்வானவிழியைநாடி<br/>
யொன்றோடிரண்டெனாச் சமரசசொரூபசுக<br/>
          முற்றிடவென்மனதின்வண்ணந்<br/>
திருவருண்முடிக்கவித் தேகமொடுகாண்பனோ<br/>
          தேடரியசத்தாகியென்<br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                                (1)<br/>
<br/>
இப்பிறவியென்னுமொ ரிருட்கடலின்மூழ்கிநா<br/>
          னென்னுமொருமகரவாய்பட்<br/>
டிருவினையெனுந்திரையி னெற்றுண்டுபுற்புத<br/>
          மெனக்கொங்கைவரிசைகாட்டுந்<br/>
துப்பிதழ்மடந்தையர் மயற்சண்டமாருதச்<br/>
          சுழல்வந்துவந்தடிப்பச்<br/>
சோராதவாசையாங் கானாறுவானதி<br/>
          சுரந்ததெனமேலுமார்ப்பக்<br/>
கைப்பரிசுகாரர்போ லறிவானவங்கமுங்<br/>
          கைவிட்டுமதிமயங்கிக்<br/>
கள்ளவங்கக்காலர் வருவரென்றஞ்சியே<br/>
          கண்ணருவிகாட்டுமெளியேன்<br/>
செப்பரியமுத்தியாங் கரைசேரவுங்கருணை<br/>
          செய்வையோசத்தாகியென்<br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                                (2)<br/>
<br/>
தாய்தந்தைதமர்தார மகவென்னுமிவையெலாஞ்<br/>
          சந்தையிற்கூட்டமிதிலோ<br/>
சந்தேகமில்லைமணி மாடமாளிகைமேடை<br/>
          சதுரங்கசேனையுடனே<br/>
வந்ததோர்வாழ்வுமோ ரிந்த்ரசாலக்கோலம்<br/>
          வஞ்சனைபொறாமைலோபம்<br/>
வைத்தமனமாங்கிருமி சேர்ந்தமலபாண்டமோ<br/>
          வாஞ்சனையிலாதகனவே<br/>
யெந்தநாளுஞ்சரி யெனத்தேர்ந்துதேர்ந்துமே<br/>
          யிரவுபகலில்லாவிடத்<br/>
தேகமாய்நின்றநின் னருள்வெள்ளமீதிலே<br/>
          யானென்பதறவுமூழ்கிச்<br/>
சிந்தைதான்றெளியாது சுழலும்வகையென்கொலோ<br/>
          தேடரியசத்தாகியென் <br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                              (3)<br/>
<br/>
ஆடாமலோய்ந்திட்ட பம்பரம்போல்விசை<br/>
          யடங்கிமனம்வீழநேரே<br/>
யறியாமையாகின்ற விருளகலவிருளொளியு<br/>
          மல்லாதிருந்தவெளிபோற்<br/>
கோடாதெனைக்கண் டெனக்குணிறைசாந்தவெளி<br/>
          கூடியின்பாதீதமுங்<br/>
கூடினேனோசரியை கிரியையின்முயன்றுநெறி<br/>
          கூடினேனோவல்லனியா<br/>
னீடாகவேயாறு வீட்டினினிரம்பியே<br/>
          யிலகிவளர்பிராணனென்னு<br/>
மிருநிதியினைக்கட்டி யோகபரனாகாம<br/>
          லேழைக்குடும்பனாகித்<br/>
தேடாதழிக்கவொரு மதிவந்ததென்கொலோ<br/>
          தேடரியசத்தாகியென்<br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                              (4)<br/>
<br/>
பாடாதுபாடிப் படித்தளவில்சமயமும்<br/>
          பஞ்சுபடுசொல்லனிவனைப்<br/>
பார்மினோபார்மினோ வென்றுசபைகூடவும்<br/>
          பரமார்த்தமிதுவென்னவே<br/>
யாடாதுமாடிநெஞ் சுருகிநெக்காடவே<br/>
          யமலமேயேகமேயெம்<br/>
மாதியேசோதியே யெங்குநிறைகடவுளே<br/>
          யரசேயெனக்கூவிநான்<br/>
வாடாதுவாடுமென் முகவாட்டமுங்கண்டு<br/>
          வாடாவெனக்கருணைநீ<br/>
வைத்திடாவண்ணமே சங்கேதமாவிந்த<br/>
          வன்மையைவளர்ப்பித்ததார்<br/>
தேடாதுதேடுவோர் தேட்டற்றதேட்டமே<br/>
        தேடரியசத்தாகியென்<br/>
சித்தமிசைகுடிகொண்ட வறிவானதெய்வமே<br/>
        தேசோமயானந்தமே.                             (5)<br/>
<br/>
பிறியாததண்ணருட் சிவஞானியாய்வந்து<br/>
        பேசரியவாசியாலே<br/>
பேரின்பவுண்மையை யளித்தனையென்மனதறப்<br/>
        பேரம்பலக்கடவுளா<br/>
யறிவாயிருந்திடு நாதவொலிகாட்டியே<br/>
        யமிர்தப்ரவாகசித்தி<br/>
யருளினையலாதுதிரு வம்பலமுமாகியெனை<br/>
        யாண்டனைபினெய்திநெறியாய்க்<br/>
குறிதானளித்தனைநன் மரவுரிகொளந்தணக்<br/>
        கோலமாயசபாநலங்<br/>
கூறினபின்மௌனியாய்ச் சும்மாவிருக்கநெறி<br/>
        கூட்டினையெலாமிருக்கச்<br/>
சிறியேன்மயங்கிமிக வறிவின்மையாவனோ<br/>
        தேடரியசத்தாகியென்<br/>
சித்தமிசைகுடிகொண்ட வறிவானதெய்வமே<br/>
        தேசோமயானந்தமே.                            (6)<br/>
<br/>
ஆராரெனக்கென்ன போதித்துமென்னவென்<br/>
        னறிவினைமயக்கவசமோ<br/>
வண்டகோடியையெலாங் கருப்பவறைபோலவு<br/>
        மடுக்கடுக்காவமைத்துப் <br/>
பேராமனின்றபர வெளியிலேமனவெளி<br/>
          பிறங்குவதலாதொன்றினும்<br/>
பின்னமுறமருவாது நன்னயத்தாலினிப்<br/>
          பேரின்பமுத்திநிலையுந்<br/>
தாராதுதள்ளவும் போகாதுனாலது<br/>
          தள்ளினும்போகேனியான்<br/>
றடையேதுமில்லையாண் டவனடிமையென்னுமிரு<br/>
          தன்மையிலுமென்வழக்குத்<br/>
தீராதுவிடுவதிலை நடுவானகடவுளே<br/>
          தேடரியசத்தாகியென்<br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                               (7)<br/>
<br/>
கந்துகமதக்கரியை வசமாநடத்தலாங்<br/>
          கரடிவெம்புலிவாயையுங்<br/>
கட்டலாமொருசிங்க முதுகின்மேற்கொள்ளலாங்<br/>
          கட்செவியெடுத்தாட்டலாம்<br/>
வெந்தழலினிரதம்வைத் தைந்துலோகத்தையும்<br/>
          வேதித்துவிற்றுண்ணலாம்<br/>
வேறொருவர்காணாம லுலகத்துலாவலாம்<br/>
          விண்ணவரையேவல்கொளலாஞ்<br/>
சந்ததமுமிளமையொ டிருக்கலாமற்றொரு<br/>
          சரீரத்தினும்புகுதலாஞ்<br/>
சலமேனடக்கலாங் கனன்மேலிருக்கலாந்<br/>
          தன்னிகரில்சித்திபெறலாஞ்<br/>
சிந்தையையடக்கியே சும்மாவிருக்கின்ற<br/>
          திறமரிதுசத்தாகியென்<br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                                (8)<br/>
<br/>
எல்லாமறிந்தவரு மேதுமறியாதவரு<br/>
          மில்லையெனுமிவ்வுலகமீ<br/>
தேதுமறியாதவ னெனப்பெயர்தரித்துமிக<br/>
          வேழைக்குளேழையாகிக்<br/>
கல்லாதவறிவிற் கடைப்பட்டநானன்று<br/>
          கையினாலுண்மைஞானங்<br/>
கற்பித்தநின்னருளி னுக்கென்னகைம்மாறு<br/>
          காட்டுவேன்குற்றேவனா<br/>
னல்லார்ந்தமேனியொடு குண்டுகட்பிறையெயிற்<br/>
          றாபாசவடிவமான<br/>
வந்தகாநீயொரு பகட்டாற்பகட்டுவ<br/>
          தடாதடாகாசுநம்பாற்<br/>
செல்லாதடாவென்று பேசவாயதுதந்த<br/>
          செல்வமேசத்தாகியென்<br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                               (9)<br/>
<br/>
மின்போலு மிடையொடியு மொடியுமென மொழிதல்<br/>
          போன் மென்சிலம்பொலிகளார்ப்ப<br/>
வீங்கிப்புடைத்துவிழு சுமையன்னகொங்கைமட<br/>
          மின்னார்கள்பின்னேவலா<br/>
லென்போலலைந்தவர்கள் கற்றார்கள்கல்லார்க<br/>
          ளிருவர்களிலொருவருண்டோ<br/>
வென்செய்கேனம்மம்ம வென்பாவமென்கொடுமை<br/>
          யேதென்றெடுத்துமொழிவே<br/>
னன்பால்வியந்துருகி யடியற்றமரமென்ன<br/>
          வடியிலேவீழ்ந்துவீழ்ந்தெம்<br/>
மடிகளேயுமதடிமை யாங்களெனுநால்வருக்<br/>
          கறமாதிபொருளுரைப்பத்<br/>
தென்பாலின்முகமாகி வடவாலிருக்கின்ற<br/>
          செல்வமேசத்தாகியென்<br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                                  (10)<br/>
<br/>
புத்தமிர்தபோகமுங் கற்பகநனீழலிற்<br/>
          பொலிவுறவிருக்குமியல்பும்<br/>
பொன்னுலகிலயிரா வதத்தேறுவரிசையும்<br/>
          பூமண்டலாதிக்கமு<br/>
மத்தவெறியினர்வேண்டு மாலென்றுதள்ளவுமெ<br/>
          மாலுமொருசுட்டுமறவே<br/>
வைக்கின்றவைப்பாளன் மௌனதேசிகனென்ன<br/>
          வந்தநின்னருள்வாழிகாண்<br/>
சுத்தபரிபூரண வகண்டமேயேகமே<br/>
          சுருதிமுடிவானபொருளே<br/>
சொல்லரியவுயிரினிடை யங்கங்குநின்றருள்<br/>
          சுரந்துபொழிகருணைமுகிலே<br/>
சித்திநிலைமுத்திநிலை விளைகின்றபூமியே<br/>
          தேடரியசத்தாகியென்<br/>
சித்தமிசைகுடிகொண்ட வறிவானதெய்வமே<br/>
          தேசோமயானந்தமே.                                 (11)<br/>
------------<br/>
<center>
<h3>13. சிற்சுகோதயவிலாசம்    </h3>
</center>

காகமோடுகழு கலகைநாய்நரிகள்<br/>
          சுற்றுசோறிடுதுருத்தியைக்<br/>
காலிரண்டுநவ வாசல்பெற்றுவளர்<br/>
          காமவேணடனசாலையை<br/>
மோகவாசைமுறி யிட்டபெட்டியைமு<br/>
          மலமிகுந்தொழுகுகேணியை<br/>
மொய்த்துவெங்கிருமி தத்துகும்பியை<br/>
          முடங்கலார்கிடைசரக்கினை<br/>
மாகவிந்த்ரதனு மின்னையொத்திலக<br/>
          வேதமோதியகுலாலனார்<br/>
வனையவெய்யதடி காரனானயமன்<br/>
          வந்தடிக்குமொருமட்கலத்<br/>
தேகமானபொயை மெய்யெனக்கருதி<br/>
          யையவையமிசைவாடவோ<br/>
தெரிவதற்கரிய பிரமமேயமல<br/>
          சிற்சுகோதயவிலாசமே.                              (1)<br/>
<br/>
குறிகளோடுகுண மேதுமின்றியன <br/>
          லொழுகநின்றிடுமிரும்பனற்<br/>
கூடலின்றியது வாயிருந்தபடி<br/>
          கொடியவாணவவறைக்குள்ளே<br/>
யறிவதேதுமற வறிவிலாமைமய<br/>
          மாயிருக்குமெனையருளினா<br/>
லளவிலாததனு கரணமாதியை<br/>
          யளித்தபோதுனையறிந்துநான்<br/>
பிறிவிலாதவண நின்றிடாதபடி<br/>
          பலநிறங்கவருமுமலமாய்ப்<br/>
பெரியமாயையி லழுந்திநின்னது<br/>
          ப்ரசாதநல்லருண்மறந்திடுஞ்<br/>
சிறியனேனுமுனை வந்தணைந்துசுக<br/>
          மாயிருப்பதினியென்றுகாண்<br/>
டெரிவதற்கரிய பிரமமேயமல<br/>
          சிற்சுகோதயவிலாசமே.                                (2)<br/>
<br/>
ஐந்துபூதமொரு கானனீரென<br/>
         வடங்கவந்தபெருவானமே<br/>
யாதியந்தநடு வேதுமின்றியரு<br/>
          ளாய்நிறைந்திலகுசோதியே<br/>
தொந்தரூபமுட னரூபமாதிகுறி<br/>
          குணமிறந்துவளர்வஸ்துவே<br/>
துரியமேதுரிய வுயிரினுக்குணர்வு<br/>
          தோன்றநின்றருள்சுபாவமே<br/>
யெந்தநாளுநடு வாகிநின்றொளிரு<br/>
          மாதியேகருணைநீதியே<br/>
யெந்தையேயென விடைந்திடைந்துருகு<br/>
          மெளியனேன்கவலைதீரவுஞ்<br/>
சிந்தையானதை யறிந்துநீயுனருள்<br/>
          செய்யநானுமினியுய்வனோ<br/>
தெரிவதற்கரிய பிரமமேயமல<br/>
          சிற்சுகோதயவிலாசமே.                                 (3)<br/>
<br/>
ஐவரென்றபுல வேடர்கொட்டம<br/>
          தடங்கமர்க்கடவன்முட்டியா<br/>
யடவிநின்றுமலை யருகினின்றுசரு<br/>
          காதிதின்றுபனிவெயிலினான்<br/>
மெய்வருந்துதவ மில்லைநற்சரியை<br/>
          கிரியையோகமெனுமூன்றதாய்<br/>
மேவுகின்றசவு பானநன்னெறி<br/>
          விரும்பவில்லையுலகத்திலே<br/>
பொய்முடங்குதொழில் யாததற்குநல<br/>
          சாரதித்தொழினடத்திடும்<br/>
புத்தியூகமறி வற்றமூகமிவை<br/>
          பொருளெனக்கருதுமருளனியான்<br/>
றெய்வநல்லருள் படைத்தவன்பரொடு<br/>
         சேரவுங்கருணைகூர்வையோ<br/>
தெரிவதற்கரிய பிரமமேயமல<br/>
          சிற்சுகோதயவிலாசமே.                              (4)<br/>
<br/>
ஏகமானவுரு வானநீயருளி<br/>
         னாலனேகவுருவாகியே<br/>
யெந்தநாளகில கோடிசிர்ஷ்டிசெய<br/>
          விசையுநாள்வரையநாண்முத<br/>
லாகநாளது வரைக்குமுன்னடிமை<br/>
          கூடவேசனனமானதோ<br/>
வனந்தமுண்டுநல சனனமீதிதனு<br/>
          ளறியவேண்டுவனவறியலா<br/>
மோகமாதிதரு பாசமானதை<br/>
          யறிந்துவிட்டுனையுமெனையுமே<br/>
முழுதுணர்ந்துபர மானவின்பவௌ<br/>
          மூழ்கவேண்டுமிதுவின்றியே<br/>
தேகமேநழுவி நானுமோநழுவின்<br/>
          பின்னையுய்யும்வகையுள்ளதோ<br/>
தெரிவதற்கரிய பிரமமேயமல<br/>
          சிற்சுகோதயவிலாசமே.                                 (5)<br/>
<br/>
நியமலக்ஷணமு மியமலக்ஷணமு<br/>
          மாசனாதிவிதபேதமு<br/>
நெடிதுணர்ந்திதய பத்மபீடமிசை<br/>
          நின்றிலங்குமசபானலத்<br/>
தியலறிந்துவளர் மூலகுண்டலியை<br/>
          யினிதிறைஞ்சியவளருளினா<br/>
லெல்லையற்றுவளர் சோதிமூலவன<br/>
          லெங்கண்மோனமனுமுறையிலே<br/>
வயமிகுந்துவரு மமிர்தமண்டல<br/>
          மதிக்குளேமதியைவைத்துநான்<br/>
வாய்மடுத்தமிர்த வாரியைப்பருகி<br/>
          மன்னுமாரமிர்தவடிவமாய்ச்<br/>
செயமிகுந்துவரு சித்தயோகநிலை<br/>
          பெற்றுஞானநெறியடைவனோ<br/>
தெரிவதற்கரிய பிரமமேயமல<br/>
          சிற்சுகோதயவிலாசமே.                              (6)<br/>
<br/>
எறிதிரைக்கட னிகர்த்தசெல்வமிக<br/>
          வல்லலென்றொருவர்பின்செலா<br/>
தில்லையென்னுமுரை பேசிடாதுலகி<br/>
          லெவருமாமெனமதிக்கவே<br/>
நெறியின்வைகிவளர் செல்வமும்முதவி<br/>
          நோய்களற்றசுகவாழ்க்கையாய்<br/>
நியமமாதிநிலை நின்றுஞானநெறி<br/>
          நிஷ்டைகூடவுமெந்நாளுமே<br/>
யறிவினின்றுகுரு வாயுணர்த்தியது<br/>
          மன்றிமோனகுருவாகியே<br/>
யகிலமீதுவர வந்தசீரருளை<br/>
          யையவையவினியென்சொல்கேன்<br/>
சிறியனேழைநம தடிமையென்றுனது<br/>
          திருவுளத்தினிலிருந்ததோ<br/>
தெரிவதற்கரிய பிரமமேயமல<br/>
          சிற்சுகோதயவிலாசமே.                              (7)<br/>
<br/>
எவ்வுயிர்த்திரளு முலகிலென்னுயி<br/>
          ரெனக்குழைந்துருகிநன்மையா<br/>
யிதமுரைப்பவென தென்றயாவையு<br/>
          மெடுத்தெறிந்துமதயானைபோற்<br/>
கவ்வையற்றநடை பயிலவன்பரடி<br/>
          கண்டதேவருளின்வடிவமாக்<br/>
கண்டயாவையு மகண்டமென்னவிரு<br/>
          கைகுவித்துமலர்தூவியே<br/>
பவ்வவெண்டிரை கொடுத்ததண்டரளம்<br/>
          விழியுதிர்ப்பமொழிகுளறியே<br/>
பாடியாடியு ளுடைந்துடைந்தெழுது<br/>
          பாவையொத்தசைதலின்றியே<br/>
திவ்யவன்புருவ மாகியன்பரொடு<br/>
          மின்பவீட்டினிலிருப்பனோ<br/>
தெரிவதற்கரிய பிரமமேயமல<br/>
          சிற்சுகோதயவிலாசமே.                                (8)<br/>
<br/>
மத்தர்பேயரொடு பாலர்தன்மையது<br/>
          மருவியேதுரியவடிவமாய்<br/>
மன்னுதேசமொடு காலமாதியை<br/>
          மறந்துநின்னடியரடியிலே<br/>
பத்தியாய்நெடிது நம்புமென்னையொரு<br/>
          மையறந்தகிலமாயையைப்
பாருபாரென நடத்தவந்ததென<br/>
          பாரதத்தினுமிதுள்ளதோ<br/>
சுத்தநித்தவியல் பாகுமோவுனது<br/>
          விசுவமாயைநடுவாகவே<br/>
சொல்லவேணும்வகை நல்லகாதிகதை<br/>
          சொல்லுமாயையினுமில்லையென்<br/>
சித்தமிப்படி மயங்குமோவருளை<br/>
          நம்பினோர்கள்பெறுபேறிதோ<br/>
தெரிவதற்கரிய பிரமமேயமல<br/>
          சிற்சுகோதயவிலாசமே.                                (9)<br/>
<br/>
பன்முகச்சமய நெறிபடைத்தவரு<br/>
          மியாங்களேகடவுளென்றிடும்<br/>
பாதகத்தவரும் வாததர்க்கமிடு<br/>
          படிறருந்தலைவணங்கிடத்<br/>
தன்முகத்திலுயிர் வரவழைக்குமெம<br/>
          தருமனும்பகடுமேய்க்கியாய்த்<br/>
தனியிருப்பவட நீழலூடுவளர்<br/>
          சனகனாதிமுனிவோர்கடஞ்<br/>
சொன்மயக்கமது தீரவங்கைகொடு<br/>
          மோனஞானமதுணர்த்தியே<br/>
சுத்தநித்தவரு ளியல்பதாகவுள<br/>
          சோமசேகரகிர்பானுவாய்த்<br/>
தென்முகத்தின்முக மாயிருந்தகொலு<br/>
          வெம்முகத்தினும்வணங்குவேன்<br/>
றெரிவதற்கரிய பிரமமேயமல<br/>
          சிற்சுகோதயவிலாசமே.                                (10)<br/>
------<br/>
</ul>
<hr noshade=""/>
This page was last updated on 4 June 2008. <br/>
Feel free to send corrections to the webmaster. <br/>
</body>
</body></html>
