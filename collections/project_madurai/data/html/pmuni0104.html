<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai
-->
<!-- Copyright (c) 2001 All Rights Reserved -->
<!-- Author : K.
Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>pANTiyan paricu by Bharathidasan(in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h2>Literary Works of Bharathidaasan ( Kanakasubbaratnam, 1891-1964)<br/>
VII :  pANTiyan paricu (in Tamil Script, unicode format)<p>
புரட்சி கவிஞர் பாரதிதாசன் (கனகசுப்பரத்னம், 1891 - 1964) படைப்புகள்  <br/>
VII: பாண்டியன் பரிசு<br/>
</p></h2></center>
<hr noshade="" width="50%"/><br/>
<hr noshade=""/>
Etext Preparation: Ms. Veena Jayaraman, Dallas, Texas, USA; 
Mr. P.I. Arasu, Toronto, ON, Canada; Ms. Suhitha Arasu, Toronto, ON, Canada<br/>
Proof-reading: Mr. P.K. Ilango, Erode, Tamilnadu, India <br/>
Web version: K. Kalyanasundaram, Lausanne, Switzerland<br/>
Source Acknowledgement: Pandiyan Parisu by Bharathidasan, Published by <br/>
M/s Senthamil Nilaiyam, Ramachandrapuram, Trichy District, Tamilnadu (8th edition, 1967)  <br/>
<br/>
This webpage presents the Etext in Tamil script but in Unicode encoding.<br/>
 To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>Arial Unicode MS, TSCu_Inaimathi, Code2000, UniMylai,...) installed on your computer <br/>and the OS capable of rendering Tamil Scripts (Windows 2000 or Windows XP). <br/><br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil fontchosen as the default font for the UTF-8 char-set/encoding view. <br/>.
In case of difficulties send an email request to 
<a href="mailto:kalyan@geocities.com">kalyan@geocities.com</a> or 
<a href="mailto:kumar@vt.edu">kumar@vt.edu</a><br/>
<br/>

©  Project Madurai 1999 - 2003<br/>

Project Madurai is an open, voluntary, worldwide initiative devoted to preparation of <br/>
electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<dd> <b><a href="http://www.projectmadurai.org/">http://www.projectmadurai.org/ </a></b><br/>
You are welcome to freely distribute this file, provided this header page is kept intact.<br/>
<hr noshade=""/> <center>
<font color="blue">
<h2>"icai amutu" by  Bharathidaasan in TSCII format<br/>
புரட்சி கவிஞர் பாரதிதாசனின் "பாண்டியன் பரிசு"</h2></font></center>

<h3><font color="114567">
பாவேந்தர் முன்னுரை</font></h3>
<ul>
 உரை நடையால் எழுதுவதினும், கவிதையால், குறைந்த<br/>
 சொற்களால் ஒன்றைச் சொல்லி முடித்து விடலாம்.<br/>
<br/>
<dd>"பலசொல்லக் காமுறுவர் மன்ற மாசற்ற<br/>
<dd> சிலசொல்லல் தேற்றா தவர்"<br/>
<br/>
  என்றார் வள்ளுவர். <br/>
<br/>
 முதலில் உரை நடையால் இக்கதையை ஆக்கினேன்;<br/>
மிகப் பெருஞ்சுவடியாதல் கூடும்எனத் தோன்றவே, <br/>
 ஏறக்குறைய நானுாறு எண் சீர் விருத்தங்களால்<br/>
 எழுதி முடித்தேன்.<br/>
<br/>
 தொடக்கப் படிப்பினரும் புரிந்து கொண்டார்கள் <br/>
 இச்செய்யுளின் பொருளை எனின் - அதுதான் <br/>
 எனக்குமகிழ்ச்சி யூட்டுவது!<br/>
<br/>
 எளிய நடை ஒன்றாலேயே தமிழின் மேன்மையைத்<br/>
 தமிழின் பயனைத்  தமிழர்க்கு ஆக்கமுடியும் என்பது<br/>
 என் அசைக்க முடியாத நம்பிக்கை.<br/>
<br/>
 பாரதிதாசன்.<br/>
</dd></dd></ul>
<br/>
<h3>     இவர்கள் யார்?<br/></h3>
<ul>
<table border="0">
<tr>
<td>வேலன்            <td>        கதைத் தலைவன்</td></td></tr><tr>
<td>அன்னம்         <td>          கதைத் தலைவி</td></td></tr><tr>
<td>வீரப்பன் <td>                  வேலனின் தந்தை; திருடர் தலைவன்</td></td></tr><tr>
<td>ஆத்தாக் கிழவி     <td>    வீரப்பன் மனைவி</td></td></tr><tr>
<td>கதிரைவேல்  <td>            அன்னத்தின் தந்தை;     கதிர் நாட்டரசன்</td></td></tr><tr>
<td>கண்ணுக்கினியாள்    <td> கதிர் நாட்டரசி</td></td></tr><tr>
<td>வேழமன்னன்        <td>         வேழ நாட்டரசன்</td></td></tr><tr>
<td>நரிக்கண்ணன்           <td>    அன்னத்தின் தாய்மாமன்;          வேழநாட்டுப் படைத்தலைவன்</td></td></tr><tr>
<td>பொன்னப்பன்           <td>    நரிக்கண்ணன் மகன்</td></td></tr><tr>
<td>சீனி                 <td>          கணக்காயர்; வேலனின் ஆசிரியர்</td></td></tr><tr>
<td>நீலன்                  <td>       கதிர் நாட்டமைச்சன் மகன்</td></td></tr><tr>
<td>நீலி                 <td>          நீலனின் காதலி; அன்னத்தின் தோழி</td></td></tr><tr>
</tr></table></ul>
<hr width="80%"/>
<center> <h2>   பாண்டியன் பரிசு </h2></center>
<h3><font color="blue">        இயல் 1<br/></font></h3>
<dd> <font color="red">    கதிர்நாட்டை நோக்கி வேழநாட்டுப் படை.</font><br/>
<br/>
 சீர்மிகுத்த கதிர்நாட்டின் மேலே, அந்தத்<br/>
<dd>திறல்மிகுத்த வேழநாட் டுப்ப டைகள்,<br/>
 போர்தொடுக்கப் பாய்ந்தனவாம் கடலைப் போலே!<br/>
<dd>பொன்னொளியைப் பாய்ச்சுகின்ற தேர்ப்ப டைகள்,<br/>
 கார்மிகுத்தாற் போலேயா னைப்ப டைகள்,<br/>
<dd>கழுத்துமயிர் ஆடுகுதி ரைப்ப டைகள்,<br/>
 நேர்மிகுத்த வில், வேல், வாள் துாக்கி வந்த<br/>
<dd>நெடியகா லாட்படைகள் இவைகள் யாவும்,<br/>
<br/>
 மண்ணதிர விரைந்தனவாம்! முரசு, "வெற்றி<br/>
<dd>வாய்க" என முழங்கினவாம்! சங்கும் மற்றும்<br/>
 பண்ணதிரும் கருவிபலப் பலவும் கூடிப்<br/>
<dd>பாரதிரச் செய்தனவாம்! கொடியின் கூட்டம்<br/>
 விண்ணதிரப் பறந்தனவாம்! ஆயு தங்கள்<br/>
<dd>விழியதிர மின்னினவாம்! படைத்தலைவர்,<br/>
 கண்ணதிரும் கனல்சிந்திப் படைந டத்தக்<br/>
<dd> கழறுமொழி ஒவ்வொன்றும் அதிர்வேட் டேயாம்!<br/>
<br/>
 கதிர்நாட்டின் நெடுங்கோட்டை மதிலின் மீது<br/>
<dd>கைகாட்டி "வாபகையே" எனஅ ழைக்கும்<br/>
 புதுமைபோல் கொடிபறக்கக் கண்டார் அன்னோர்!<br/>
<dd>"போவீர்கள் விரைவாகப் பகைவர் கோட்டை<br/>
 அதோபாரீர்!" எனஉரைத்தார் படைத்த லைவர்;<br/>
<dd>ஆம் என்று குதித்தார்கள் மறவ ரெல்லாம்;<br/>
 அதிரும்நடை யாற்புழுதி விண்ணில் ஏற<br/>
<dd>ஆர்ப்பாட்டப் போர்ப்பாட்டுப் பாடிச் சென்றார்!<br/>
<br/>
<hr width="40%"/>
<h3><font color="blue">        இயல் 2<br/></font></h3>
<dd><font color="red">    கதிர்நாட்டின் வேவு பார்ப்போர் பகைப்படை வருவதைப் பார்த்தார்கள்!<br/></font>
<br/>
 அழகிய அக்கதிர்நாட்டுக் கோர்கா தத்தில்<br/>
<dd>அவ்வேழப் படைநெருங்கும் காட்சி தன்னை,<br/>
 விழிஇமைத்தல் இல்லாமல் வேவு பார்ப்போர்<br/>
<dd>விண்ணுயர்ந்த மதிலின்மேல் நின்று பார்த்தார்.<br/>
 மொழிஅதிர்த்தார், பறை அதிர்த்தார்; "வேழ நாட்டான்<br/>
<dd>முழுப்படையும் எழுப்பிவந்தான்" என்று தங்கள்<br/>
 பழியற்ற தாய்நாட்டார் அறியச் செய்தார்.<br/>
<dd>கதிர்நாட்டின் படைமறவர் கொதித்தெ ழுந்தார்.<br/>
<br/>
 அமைதிகுடி கொண்டிருந்த கதிர்நா டந்தோ<br/>
<dd>அலறிற்று! முதியோர்கள் கலங்கி னார்கள்!<br/>
 தமக்காக அன்றித் தம் கணவர், மக்கள்<br/>
<dd>தமைஎண்ணி மகளிரெலாம் நடுங்கி னார்கள்!<br/>
 "நமக்குரிய நாட்டினிலே பகைவர் கால்கள்<br/>
<dd>நாட்டுவதை நாம்ஒப்ப லாமோ?" என்று<br/>
 சிமிழ்க்காத விழியினராய் வாளைத் துாக்கிச்<br/>
<dd>சினத்தோடு வௌிப்போந்தார் இளைஞர் எல்லாம்.<br/>
<br/>
<hr width="40%"/>
<h3><font color="blue">        இயல் 3<br/></font></h3>
<dd><font color="red">            சதிராடு கூடத்தில் அரசன், அரசி.<br/></font>
<br/>
 கதிர்நாட்டின் கதிரைவேல் மன்னன் தானும்,<br/>
<dd>காதல்மனை யாம்கண்ணுக் கினியாள் தானும்<br/>
 சதிராடு கூடத்தில் தவிச மர்ந்து<br/>
<dd>தமிழ்ப்பூவால் இசைப்பாக்கள் புனைந்தி ருந்தார்.<br/>
 "அதிர்படைகள் கூட்டிவந்தான் வேழ நாட்டான்<br/>
<dd>அதோஒருகா தத்தில்" என்றான் படைத்த லைவன்!<br/>
 "எதிர்த்தானா வேழமன்னன்? நரிகண் ணன்தான்<br/>
<dd>எமைநோக்கிப் படைநடத்த ஒப்பி னானா?<br/>
<br/>
 என்கண்ணுக் கினியாளே, அன்பே! உன்றன்<br/>
<dd>எழில்அண்ணன் நரிக்கண்ணன், வேழ நாட்டின்<br/>
 வன்மையுறு படைத்தலைவ னாய்இ ருந்தும்<br/>
<dd>வேழர்படை வருவதை, ஏன் என்னிடத்தில்<br/>
 முன்னமே சொல்லவில்லை? வேழ நாட்டான்<br/>
<dd>முழுதும்நமை ஆதரிப்ப தாக அன்றோ<br/>
 சொன்னான்?இந் நாட்டினிலே நம்ப டைகள்<br/>
<dd>தோதில்லா திருக்கையிலே நமைஎ திர்த்தார்!<br/>
<br/>
 இந்நாட்டை உன்அண்ணன் பெறநி னைத்தான்!<br/>
<dd>என்படையின் தளர்நிலையை, அவனை யல்லால்<br/>
 பின்எவரும் அறியாரே! உடன்பி றந்தான்<br/>
<dd>பெரும்பகைவன் எனக்கு! நெடு வைய மீதில்<br/>
 என்ஆவி போன்றவள்நீ! என்ன செய்வேன்?<br/>
<dd>என்வெற்றி உன்துன்பம் அன்றோ பெண்ணே!<br/>
 மன்னவன்நான் எனைநம்பி வாழு கின்ற<br/>
<dd>மக்கட்கோ என்கடமை ஆற்ற வேண்டும்."<br/>
<br/>
 என்றுபல வாறுரைத்து நின்றான்! அங்கே<br/>
<dd>எதிரினிலே அரசனது கட்ட ளைக்கு<br/>
 நின்றிருந்தான் படைத்தலைவன்; அமைச்சன் நின்றான்!<br/>
<dd>நெடுவிழியிற் கனல்சிந்த அரசி சொல்வாள்:<br/>
 "முன்ஒருநாள் என்அண்ணன் இங்கு வந்தான்<br/>
<dd>ஏதேதோ மொழிந்திட்டான், என்னிடத்தில்.<br/>
 அன்னவற்றின் பொருள்இந்நாள் அறியலானேன்;<br/>
<dd>அழகியஎன் திருநாட்டை அவன்ப றிக்கத்<br/>
<br/>
 திட்டமிட்டான்! மணவாளா உன்றன் ஆணை!<br/>
<dd>திருநாட்டின் மீதாணை! இந்நாட் டின்கண்<br/>
 மட்டற்ற மகிழ்ச்சியுடன் வாழு கின்ற<br/>
<dd>மக்கள்மேல் எனக்குள்ள அன்பின் ஆணை!<br/>
 விட்டேனா அன்னவனை! அண்ணன் அல்லன்!<br/>
<dd>விரைவினிலே போர்க்களத்தை அடைவேன்; எந்த<br/>
 வட்டத்தில் அவனுண்டோ அங்கன் னோனை<br/>
<dd>மாய்த்திடுவேன் அல்லதுநான் அவனால் மாய்வேன்!<br/>
<br/>
 என்அண்ணன் இந்நாட்டில் நுழைவ தாயின்<br/>
<dd>என்உயிரில் நுழைந்ததன்பின் நுழைக! நானோ<br/>
 அன்னவனின் உயிர்குடித்த பின்ன ரேஇவ்<br/>
<dd>அரண்மனையில் அகத்துாய்மை நிரம்பப் பெற்றே<br/>
 என்கால்வைப் பேன்உறுதி" என்றாள். ஒடி<br/>
<dd>எதிரில்உறு படைவீடு சென்று மீண்டே<br/>
 என்அண்ணன் எங்குள்ளான் அங்கே செல்க<br/>
<dd>என்றாள்; தேர் ஏறினாள் எரியும் கண்ணாள்!<br/>
<br/>
 துணையாக ஒருபடையும் அவளின் தேரைத்<br/>
<dd>தொடர்ந்ததுதன் நிழல்போலே! கதிரை வேலன்<br/>
 தணல்சிந்தும் விழியாலே நாற்பு றத்தும்<br/>
<dd>தமிழ்மறவர் தமைஏவித் தெற்குக் கோட்டை<br/>
 மணிவாயில் தனையடைந்தான் சிங்கத் தைப்போல்!<br/>
<dd>மன்னவன்தான் பெற்றெடுத்த அன்னம் என்பாள்,<br/>
 அணிமலர்ச்சோ லைவிட்டே அரண்ம னைக்குள்<br/>
<dd>அடிவைத்தாள்; நொடிப்போதில் நிலமை கண்டாள்.<br/>
<br/>
<hr width="40%"/>
<h3><font color="blue">        இயல் 4<br/></font></h3>
<dd><font color="red">      கதிரைவேல் மன்னன் மகள் அன்னம் திகைத்தாள்.<br/></font>
<br/>
 கோட்டைவா யிற்புறத்தே வாள்அ திர்ப்பும்<br/>
<dd>குதிரைகளின் குளம்படியின் ஒலியும், யானைக்<br/>
 கூட்டத்தின் மோதுதலும், தேர்அ திர்ப்பும்,<br/>
<dd>கொலையுண்ணும் மறவர்விழும் ஒலியும், நன்கு<br/>
 கேட்டிருந்தாள் இளமங்கை வள்ளைக் காதில்.<br/>
<dd>கிளியுதடு கனல்சிந்தும், துடிக்கும்; அஞ்சும்!<br/>
 வாட்போரை விரும்பும்அவள் தமிழ நெஞ்சம்<br/>
<dd>வகையறியா அவள்இளமை மறுத்து நிற்கும்.<br/>
<br/>
 என்ஆத்தா என்செய்வேன் என்றாள் மங்கை!<br/>
<dd>எதிர்நின்ற அக்கிழவி இயம்பு கின்றாள்:<br/>
 "உன்மாமன் படைகூட்டி வந்தான் பெண்ணே<br/>
<dd>உன்பெற்றோர் வாள்துாக்கி ஓடி யுள்ளார்.<br/>
 இந்நிலையில் இறக்கைமுளைக் காத அன்னம்<br/>
<dd>ஏன்பறக்க நினைக்கின்றாய்? முடிவு காண்போம்!<br/>
 கன்னலின்சா றேஇங்கு வந்த மர்வாய்!<br/>
<dd>கைப்புறத்தில் வா" என்று சென்ற ணைத்தாள்.<br/>
<br/>
<hr width="40%"/>
<h3><font color="blue">        இயல் 5<br/></font></h3>
<dd><font color="red">       கடும்போர்.<br/></font>
<br/>
 வடக்கிருந்த வாயிலிலே கதிரை வேலன்<br/>
<dd>வந்தெதிர்த்த பெரும்படைமேற் படையை ஏவி<br/>
 அடுத்துநின்ற வேழமன்னன் வாள்வீச் சுக்கள்<br/>
<dd>அத்தனைக்கும் விடைகூறித் தன்வீச் சுக்கும்<br/>
 கொடுத்தவிடை பெற்றபடி இருந்தான்! சாவு<br/>
<dd>கொற்றவர்கள் இருவர்பால் மாறி மாறி<br/>
 நொடிக்குநொடி நெருங்கிற்று! வெற்றி மங்கை<br/>
<dd>நுாறுமுறை ஏமாந்தாள் ஆளைத் தேடி!<br/>
<br/>
 கனல்நிகர்த்த வேழவனின் பெரும்ப டைமேல்<br/>
<dd>கதிரைவேல் மன்னவனின் மறவர் சில்லோர்<br/>
 சினங்கொண்டு பாய்ந்தார்கள். வேழ நாட்டுத்<br/>
<dd>திறல்மறவர் நுாற்றுவர்க்குக் கதிர்நாட் டார்கள்<br/>
 தனியொருவன் விழுக்காடு தோள்கொ டுத்துத்<br/>
<dd>தனித்துநின்றார் கோட்டைக்குள் பகைபு காமல்!<br/>
 பனைமரங்கள் இடிவீழக் கிழிந்து வீழும்<br/>
<dd>பான்மைபோல் இருதிறத்தும் மறவர் வீழ்ந்தார்.<br/>
<br/>
 என்செய்வார் கதிர்நாட்டார்? வேழ வர்க்கோ<br/>
<dd>இரும்படைகள் அணைகடந்த வெள்ளத் தைப்போல்<br/>
 பின்னுதவி செய்தனமேல் வந்து வந்து!<br/>
<dd>கதிர்நாட்டார் பெருந்தோளும் கூர்மை வாளும்<br/>
 முன்னிலும்பன் மடங்குவிரைந் தனஎன் றாலும்<br/>
<dd>முனை நடுங்கப் போராடும் கதிரை வேலன்,<br/>
 இந்நிலைமை தனையுணர்ந்து வேழன் தன்னைத்<br/>
<dd>தனிப்படுத்த எண்ணினான்; இறங்கி னான்கீழ்.<br/>
<br/>
 ஏறிவந்தான் வேழத்தான். கோட்டைக் குள்ளே<br/>
<dd>இருவேந்தர் தனியிடத்தில் போர்புரிந்தார்!<br/>
 சீறினஅங் கிருவாள்கள்; மோத லாலே<br/>
<dd>செம்பொறிகள் எழுந்தனமேல்! வெற்றி தோல்வி<br/>
 கூறிடவும் வழியின்றி வலம்இ டம்போய்க்<br/>
<dd>குறிப்பொன்றும் தவறாமல் சுழன்று, வாளை<br/>
 மாறிப்பின் வாங்குங்கால் பலகை துாக்கி<br/>
<dd>வாட்போருக் கிலக்கியத்தை நல்கும் போதில்,<br/>
<br/>
<hr width="40%"/>
<h3><font color="blue">        இயல் 6<br/></font></h3>
<dd><font color="red">    கண்ணுக்கினியாள் அண்ணனைத் தேடினாள்.<br/></font>
<br/>
 "அண்ணன்எங்கே! அன்பில்லாக் கொடிய னெங்கே<br/>
<dd>ஆட்சியினை யேவிரும்பி உடன்பிறந்த<br/>
 பெண்ணாளை வஞ்சிக்க எண்ணி வந்து<br/>
<dd>பிழைசுமந்த நரிக்கண்ணன் வாள் சுமந்து<br/>
 கண்ணெதிரில் வாரானோ?" என்று கூறிக்<br/>
<dd>கடிவாளம் ஒருகையில், பகைவர் பெற்ற<br/>
 புண்ணினிலே குதித்தெழுந்த வாளோர் கையில்,<br/>
<dd>புதுமைசெய ஒருகுதிரை மீதி லேறி<br/>
<br/>
 பகைப்படையின் உட்புகுந்து தேடிக் கண்ணிற்<br/>
<dd>பட்டவரின் உடல்சாய்த்தே புறங்கள் எட்டும்,<br/>
 நகைப்பாலே நெருப்பாக்கிப் புருவம் ஏற்றி<br/>
<dd>நாற்புறத்து வாயிலையும் சுற்றி வந்தாள்!<br/>
 மிகப்பெரிய குதிரைமேல் கரிய ஆடை<br/>
<dd>மேற்போர்த்து முகமூடி அணிந்தே ஓர்ஆள்<br/>
 புகப்பார்த்தான் வடக்கிருந்த வாயில் நோக்கி!<br/>
<dd>"போ" என்றாள். பறந்தது தன் குதிரை அங்கே!<br/>
<br/>
<hr width="40%"/>
<h3><font color="blue">        இயல் 7<br/></font></h3>
<dd><font color="red">    வேழமன்னனோடு போர் புரிந்திருந்த கதிரைவேல்<br/>
   மன்னனைப் பின்னிருந்து கொன்றான் நரிக்கண்ணன்.<br/></font>
<br/>
 போர்செய்து கொண்டிருந்த கதிரை வேலன்<br/>
<dd>பொத்தெனவீழ்ந் தான்.அவனின் முதுகின் மீதில்<br/>
 ஓர்ஈட்டி பாய்ந்தது போய்! கருந்தி ரைக்குள்<br/>
<dd>உடல்மறைத்துக்கொண்டிருந்த நரிக்கண் ணன்,தன்<br/>
 பேர்மறைக்க எண்ணியே தான் அணிந்த<br/>
<dd>பெருந்திரையை, முகமூடித் துணியை அங்கு<br/>
 நேர்நின்ற தன்ஆளை அணியச் செய்து<br/>
<dd>நெடிதுபோய் அரண்மனையில் நின்றி ருந்தான்.<br/>
<br/>
 நின்றிருந்த நரிக்கண்ணன், உடன்பிறந்த<br/>
<dd>நேரிழையாள் வரும்வழியில் விழியை வைத்தான்;<br/>
 "அன்றிருந்த என்கருத்தில் பாதி தீர்த்தேன்;<br/>
<dd>அவள் ஒழிந்தால், முக்காலும் தீரும்; பின்னும்<br/>
 அன்னத்தைக் கொன்றொழித்தால் முழுதும் தீரும்;<br/>
<dd>அதன்பிறகன் றோஇந்த நாட்டின் ஆட்சி,<br/>
 என்றென்றும் என்கையில் நிலைத்து நிற்கும்?"<br/>
<dd>எனநினைத்தான் தினையேனும் மானம் இல்லான்.<br/>
<br/>
<hr width="40%"/>
<h3><font color="blue">        இயல் 8<br/></font></h3>
<dd><font color="red">      கண்ணுக்கினியாள் மன்னன் இறந்தது கண்டாள்.<br/></font>
<br/>
 கொலைவாளும் கையுமாய் அரசி வந்தாள்;<br/>
<dd>கொண்டவனைப் பிணமாகக் கண்டாள். ஆங்கே<br/>
 நிலைகலங்கி நின்றிட்டாள். "வீழ்ந்த தோநின்<br/>
<dd>நெடுமேனி! வீழ்ந்ததோ கதிர்நாடிந்நாள்!<br/>
 இலைநீதான் எனஅறிந்தால்அஞ்சி வாடும்<br/>
<dd>இந்நாட்டு மக்களை யார் தேற்று வார்கள்?<br/>
 கலைந்ததுவோ என்காதல் ஓவியந்தான்!"<br/>
<dd>எனக்கூறிக் கட்டழகன் உடலை அள்ளி<br/>
<br/>
 அணைத்திட்டாள்! மலர்க்கையால் கன்னம் உச்சி<br/>
<dd>அணிமார்பு தடவினாள்! ஈட்டி யாலே<br/>
 தணல்போலும் புண்பட்ட முதுகு கண்டாள்;<br/>
<dd>தலைகுனிந்தாள்; அப்பிணத்தை நிலத்திற் போட்டாள்!<br/>
 இணைபிரியா மானமதும் எம்மை விட்டே<br/>
<dd>ஏகிற்றோ ஐயகோ! முதுகு காட்டத்<br/>
 துணிந்ததுவோ தமிழாநின் தமிழ நெஞ்சம்!<br/>
<dd>துாயநின் மூதாதை, என்மூ தாதை<br/>
<br/>
 அனைவருள்ளும் எவரேனும் பகைவன் வாளை<br/>
<dd>அருமார்பில் முன்தோளில் ஏற்ற தன்றித்<br/>
 தினையளவும் திரும்பிப்பின் முதுகில் ஏற்ற<br/>
<dd>சேதியினை இவ்வையம் கேட்ட துண்டோ?<br/>
 எனக்கூவித் திரும்புங்கால், எதிரில் நின்ற<br/>
<dd>இளவேழ நாட்டரசன், இரக்க மிஞ்ச<br/>
 "மனைவிளக்கே! நின்துணைவன் கதிரை வேலன்<br/>
<dd>வாட்போரை என்னோடு நிகழ்த்துங் காலை<br/>
<br/>
 முகமறைத்த ஒருதீயன் எவனோ பின்னே<br/>
<dd>முடுகிவந்து நடுமுதுகில் எறிந்தான் ஈட்டி!<br/>
 திகைத்தேன் நான்! சாய்ந்தான்அம் மறவோர் மன்னன்!<br/>
<dd>திகழிமய மலைபோலும் அவன்கொண் டுள்ள<br/>
 புகழ்க்கென்ன?  உன்குடிக்கு வாய்த்த மானம்<br/>
<dd>போனதெனப் புலம்பவதும் என்ன? பெண்ணே<br/>
 அகத்துன்பம் நீங்கியிரு! செல்க உன்றன்<br/>
<dd> அரண்மனைக்கே" என்றுரைத்தான் சென்றாள் பெண்ணாள்.<br/>
<br/>
<hr width="40%"/>
<h3><font color="blue">        இயல் 9<br/></font></h3>
<dd><font color="red">    அரண்மனைக்குள் படை புகுந்தது. 
<dd> அன்னத்தை ஆத்தாக்கிழவி காத்தாள்.<br/></dd></font>
<br/>
 வேழவனின் படை வீரர் அரண்ம னைக்குள்<br/>
<dd>விரிநீர்போய் மடைதோறும் பாய்வ தைப்போல்<br/>
 சூழலுற்றார் பொன்னிருப்புச் சாலைக் குள்ளும்,<br/>
<dd>தொகுநெற்க ளஞ்சியத்தும் எவ்வி டத்தும்!<br/>
 ஏழடுக்கும் படைவீரர் கைப்பற் றுங்கால்<br/>
<dd>இருந்தஆத் தாக்கிழவி உளம்ப தைத்துக்<br/>
 கீழைவழி நிலவறையால் அன்னந் தன்னைக்<br/>
<dd>கிளியேந்தல் போலேந்தி வௌியிற் சென்றாள்.<br/>
<br/>
 நிலவறையால் வௌிப்புறத்தில் சென்ற ஆத்தா<br/>
<dd>நீங்கியபின் கதவுதனைச் சாத்த வில்லை.<br/>
 சிலர்கண்டார் காணாத கதவு தன்னை!<br/>
<dd>சிலர்புகுந்தார்; சிலர்உள்ளே செல்ல லானார்.<br/>
 சிலர்நெடிது சென்றுமே அரண்ம னைக்குள்<br/>
<dd>திறல்கொண்ட வேழநாட் டுப்ப டைகள்<br/>
 அலைவதைக்கண் டையோஎன் றுரைத்து மீண்டார்.<br/>
<dd>ஆயினும்சிற் சிலர்இருந்தார்! நரிக்கண் ணன்தான்<br/>
<br/>
 எப்புறத்தும் திரிகின்றான்; ஓர்அ றைக்குள்<br/>
<dd>எதிர்பார்த்த ஒருபேழை தன்னைக் கண்டான்.<br/>
 அப்படியே துாக்கினான்; அடுத்தி ருந்த<br/>
<dd>ஆள்ஒருவ னிடந்தந்தான்; "இதனை என்றன்<br/>
 குப்பனெனும் தேரோட்டி இடம்சேர்" என்று<br/>
<dd>கொடுத்தனுப்பித் தான்நினைத்த சூழ்ச்சி தன்னை<br/>
 அப்போதே தொடங்கினான், பொய்ப்பால் வாழ்வான்.<br/>
<dd>அரசிக்கு நல்லவனாய்த் தன்னைக் காட்ட<br/>
<br/>
 அரசர்தமைக் குடிகள்எலாம் காணு கின்ற<br/>
<dd>அழகியதோர் கூடத்தில் கீழ்க்கி டந்து<br/>
 சரசரெனப் புரண்டபடி "எனக்கேன் வாழ்வு?<br/>
<dd>சாக்காடே வாராயோ? உடன்பி றந்தாள்<br/>
 அரசியென வாழ்கின்றாள் எனஇ ருந்தேன்.<br/>
<dd>அத்தீயன் வேழத்தான் கதிர்நா டாளும்<br/>
 பெருமைகொள் என் மைத்துனனைக் கொலைபு ரிந்து<br/>
<dd>பிடுங்கினான் நாட்டையும்"என் றழுதி ருந்தான்.<br/>
<br/>
<hr width="40%"/>
<h3><font color="blue">        இயல் 10<br/></font></h3>
<dd><font color="red">   கண்ணுக்கினியாள் வந்தாள்.  நரிக்கண்ணன் வஞ்சம் பேசினான்.<br/></font>
<br/>
 வாள்தொங்க, வாள்பெற்ற வலக்கை தொங்க,<br/>
<dd>வல்லியிடை துவள,மேல் நல்ல தோள்கள்<br/>
 ஆட,எடுத் துான்றும்அடி இடறக் கண்ணில்<br/>
<dd>அழகிழந்து குழல்சரிந்து வீழ மங்கை<br/>
 "நாடிழந்தேன் நலமிழந்தேன் கண்ணில் வைத்து<br/>
<dd>நாளும்எனைக் காத்துவந்த துணைஇ ழந்து<br/>
 வாடுகின்றேன்" எனக்கதறி நெஞ்சம் சோர<br/>
<dd>வந்தாள்அண்ணன்புரளும் கூடந் தன்னில்.<br/>
<br/>
" மைத்துனனை நானிழந்தேன் தங்கை யே! என்<br/>
<dd>மன்னன்எனைத் தள்ளிவிட்டான் அதுபோ கட்டும்;<br/>
 செத்தானை இனிக்காண முடிவதுண்டோ?<br/>
<dd>திருநாட்டை நீஇழந்து, துணை இழந்து,<br/>
 கைத்துாண்டிற் சிறுமீனாய்க் கலங்கு கின்ற<br/>
<dd>காட்சியினை நான்காண நேர்ந்த தேயோ!<br/>
 வைத்திருந்தான் படைத்தலைவ னாக என்னை;<br/>
<dd>மைத்துனனை இகழ்ந்துரைத்தால் பொறுப்பே னோநான்?<br/>
<br/>
 கதிர்நாட்டைப் பிடிப்பதென வேழன் சொன்னான்<br/>
<dd>கடிந்துரைத்தேன்; மறுநொடியில் அமைச்ச னுக்குப்<br/>
 புதுத்தலைமை தந்தேபின் படையெ ழுப்பிப்<br/>
<dd>பொன்னான கதிர்நாட்டின் மேல்வி டுத்தான்.<br/>
 எதிர்பாராப் படைஎடுப்பை அறியீர் அன்றோ?<br/>
<dd>இதைக்கூற இங்குவந்தேன்; வருவ தற்குள்<br/>
 சிதைத்தானே கதிர்நாட்டின் உரிமை தன்னைத்<br/>
<dd>தீர்த்தானே மைத்துனனை, அன்பு வேந்தை!<br/>
<br/>
 உயிர்போன்றாய்!  உடன்பிறப்பே! என்றன் ஆவி<br/>
<dd>உடலைவிட்டுப் போவதுமெய்! வைய கத்தில்<br/>
 துயர்தாங்க அட்டியில்லை; எனைஇ கழ்ந்து<br/>
<dd>சொல்லுமோர் சொல்லையும்நான் பொறுப்ப துண்டோ!<br/>
 முயல்போன்றான் நரிக்கண்ணன் என்றா லுந்தன்,<br/>
<dd>முத்தான தங்கையவள் வாழ்க்கைப் பட்ட<br/>
 வயவேந்தன் கதிர்நாட்டான், நரிக்கண் ணற்கு<br/>
<dd>மைத்துனன்என் றுரைத்தபெரு மைபோ யிற்றே!"<br/>
<br/>
<hr width="40%"/>
<h3><font color="blue">        இயல் 11<br/></font></h3>
<dd><font color="red">    நரிக்கண்ணன் வஞ்சம் பேசுகையில், இவனிடம்  கரிய <br/>
  உடை பெற்ற ஆள் வந்தான். அவள் அவனை எதிர்க்கிறாள்.   அவன், மன்னனைக் கொன்றவன் இவனே என்று<br/>
          நரிக்கண்ணனைக் காட்டி விடுகிறான். அதற்குள் நரிக்கண்ணன் அரசியைக் கொன்றான்.<br/></font>
<br/>
 எனஉரைத்தான்; துடித்தழுதான். மேலும் பேச்சை<br/>
<dd>எடுக்கையிலே, கரியஉடை போர்த்த ஓர்ஆள்,<br/>
"இனிஎன்ன செய்வ" தென நரியைக் கேட்டே<br/>
<dd>எதிர்வந்தான். அவள்கண்டாள். வாளைத் துாக்கிப்<br/>
 "புனையுந்தார் மன்னனின்பின் புறத்தில் ஈட்டி<br/>
<dd>புகுத்தியவன் நீதானா" என்றாள். "இல்லை<br/>
 எனக்கிந்தக் கரியஉடை இவரே தந்தார்<br/>
<dd>ஈயுமுன்னே மன்னவர்மேல் ஈட்டிஎய்தார்."<br/>
<br/>
 என்றுரைத்தான்! அதேநொடியில் நரிக்கண்ணன்தான்<br/>
<dd>இடையினிலே மறைத்திருந்த வாளெ டுத்து<br/>
 நின்றிருந்த உடன்பிறப்பை, அரசி தன்னை<br/>
<dd>நிலத்தினிலே விழுமாறு வெட்டிச் சாய்த்தே<br/>
 "ஒன்றுக்கும் அஞ்சாத என்னை இந்நாள்<br/>
<dd>உயிர்நடுங்க வைத்தவளை ஒழித்தேன்" என்று<br/>
 நின்றுபெரு முச்சுவிட்டான்! எங்கே அந்த<br/>
<dd>நேரிழையாள் அன்னம்என உள்ளே சென்றான்.<br/>
<br/>
<hr width="40%"/>
<h3><font color="blue">        இயல் 12<br/></font></h3>
<dd><font color="red">    நரிக்கண்ணன் அன்னத்தைத் தேடி உள்ளே செல்ல,  அங்கிருந்த ஆள் 
<dd>நடந்ததைத் தன் வேழ நாட்டு மன்னனிடம் சென்று கூறினான். மன்னன் வியப்புறுகின்றான்.<br/></dd></font>
<br/>
 கரியஉடை போர்த்துவந்த காலாள் சென்று<br/>
<dd>கண்டவற்றை அரசனிடம் நன்று சொன்னான்! <br/>
 பெருவாளால், தன்கையால் உடன்பி றந்த<br/>
<dd>பெண்ணாளைக் கொன்றானா? என்று மன்னன்<br/>
 உருகினான். மக்களிடை மகனாய் வாழ<br/>
<dd>ஒண்ணாத கொடுவிலங்கை இந்நாள் மட்டும்<br/>
 தெரியாதேன் வைத்திருந்தேன் அரண்ம னைக்குள்!<br/>
<dd>தீருவதெந் நாள்இந்தப் பழிதான் என்றான்.<br/>
<br/>
 அரசனிது கூறுங்கால் அங்கி ருந்த<br/>
<dd>அழிவொன்றே தொழிலான மறவர் தாமும்<br/>
 இரக்கமுற லானார்கள்! நரைத்த தாடி<br/>
<dd>இளைத்தஉடல், களைத்தவிழிக் கிழவன்," வேந்தே<br/>
 கரிப்பின்றேல் இனிப்பருமை யாரே காண்பார்?<br/>
<dd>காயின்றேல் கனியருமை யாரே காண்பார்?<br/>
 நரிக்கண்ணர் இலைஎனில்நும் அருமை தன்னை<br/>
<dd>நானிலந்தான், அறிந்திடுமோ நவில்க." என்றான்.<br/>
<br/>
<hr width="40%"/>
<h3><font color="blue">        இயல் 13<br/></font></h3>
<dd><font color="red">    அன்னத்தைக் காணாது திரியும் நரிக்கண்ணன் 
 எதிரில் தேரோட்டியான குப்பன் வந்தான்.<br/></font>
<br/>
 அன்னத்தை அரண்மனையில் காண வில்லை!<br/>
<dd>ஆத்தாவைக் காணவில்லை! நரிக்கண் ணன்தான்<br/>
 என்னத்தைச் செய்வதென ஏங்கி நின்றான்;<br/>
<dd>எதிரினிலே தேரோட்டும் குப்பன் வந்தான்.<br/>
 "பொன்னான பேழையினைப் பெற்றா யோ?என்<br/>
<dd>புகழுக்கும் ஆட்சிக்கும் ஆணி வேரை<br/>
 உன்னிடத்தில் தந்துள்ளேன்; அதனைக் காப்பாய்<br/>
<dd>ஒருத்தரிடம் சொல்லாதே!" என்று ரைத்தான்.<br/>
<br/>
 "நானறியேன் பேழையினை!" எனறான் குப்பன்.<br/>
<dd>நடுங்கினான் நரிக்கண்ணன் "ஐயோ ஐயோ<br/>
 போனதோ? இங்கிருந்த ஆளி டத்தில்<br/>
<dd>போயிதனைக் குப்பனிடம் கொடுஎன் றேனே,<br/>
 ஊனமிலா நம்மறவர் போலே அன்றோ<br/>
<dd>உடையுடுத்து நின்றிருந்தான்; ஏய்த்தான் போலும்.<br/>
 ஏனிந்தப் பிழைசெய்தேன்? என்வாழ் வுக்கே<br/>
<dd>இடையூறு சூழ்ந்தேனே!" எனத்து டித்தே.<br/>
<br/>
 அன்னத்தின் ஆவியினை அகற்ற வேண்டும்;<br/>
<dd>ஆவிநிகர் பேழையினை அடைதல் வேண்டும்;<br/>
 என்னுமொரு கருத்தோடும் அரண்ம னைக்குள்<br/>
<dd>இட்டிருந்த ஓர்தவிசில் சென்றுட் கார்ந்தான்.<br/>
 மன்னவனை ஏமாற்றிக் கதிர்நாட் டாட்சி<br/>
<dd>வாங்குவதில் சிறிதேனும் தொல்லை யில்லை;<br/>
 அன்னத்தை ஆத்தாவைத் தேட வேண்டும்;<br/>
<dd>அரும்பேழை வேண்டும்எனப் பெருந்துன் புற்றான்.<br/>
<br/>
<hr width="40%"/>
<h3><font color="blue">        இயல் 14<br/></font></h3>
<dd><font color="red">       அவன் எதிர் வேழநாட்டு மன்னன் வருகிறான். <br/>
         அவனிடம் தொடங்குகிறான் பொய்மூட்டைகளை  நரிக்கண்ணன்.<br/></font>
<br/>
 ஆத்தாவை, அன்னத்தைப் பேழை தன்னை<br/>
<dd>அடையாளப் படிஎங்கும் படையா ளர்கள்<br/>
 போய்த்தேட வகைசெய்து கொண்டி ருந்த<br/>
<dd>பொல்லாத நரியானின் எதிரில், மன்னன்<br/>
 கோத்தான முத்துலவு மார்பி னோடு<br/>
<dd>குன்றுநடை கொண்டதுபோல் சென்று நின்றான்!<br/>
 சாய்த்தானே நரிக்கண்ணன் மன்ன வன்பால்<br/>
<dd>சரசரெனச் சொற்பெருக்கை, எழுந்து நின்றே.<br/>
<br/>
 "நாளும்எனைக் காப்பாற்றி ஆளாக் கிப்பின்<br/>
<dd>நாற்படைக்கும் தலைவனென ஏற்ப டுத்திக்<br/>
 கோளும்பொய் சூதுமிலான் எனஉணர்ந்து<br/>
<dd>கொண்டு,பெருந் தொண்டெல்லாம் எனக்கே தந்து<br/>
 நீளிஎனும் மன்னனைநான் போரில் வென்ற<br/>
<dd>நினைவாகப் பரிசீந்த கனியே! உன்றன்<br/>
 தோளைஇகழ்ந் தாளிவள்;என் வாளால் வெட்டித்<br/>
<dd>தொடுகழற்குக் காணிக்கை இட்டேன் காண்க.<br/>
<br/>
 'வஞ்சகத்தால் கதிரைவேல் மன்னன் தன்னை<br/>
<dd>மறவேந்தே நீகொன்றாய்' என்றுதீய<br/>
 நெஞ்சத்தால் நினைத்தாளே! 'நின்தோள், மானம்<br/>
<dd>நீத்ததோள்' என்றாளே! ஐயோ! அன்னாள்<br/>
 கொஞ்சத்தால் மாண்டாளே, நாள டைவில்<br/>
<dd>கொடுவாளால் சிறிதுசிறி தாய ருத்துக்<br/>
 கெஞ்சத்தான் வைத்தேனா! உன்பால் அன்பு<br/>
<dd>கெட்டேனே கெட்டேனே கெட்டேன் ஐயா.<br/>
<br/>
  'உடன்பிறந்தேன்' என்றுரைத்தாள். ஆமாம் என்றேன்<br/>
<dd>'உன்னரசை இந்நொடியில் சூழ்ச்சி யாலே<br/>
         மடியும்வகை செய்துவிடு; முடியும் உன்னால்!<br/>
<dd>மன்னவனைப் பழிவாங்கி விட்டே இந்தக்<br/>
 கடல்நிகர்த்த கதிர்நாட்டை ஆள்' என் றாள்என்<br/>
<dd>காதுபெற்ற துன்பத்தை என்ன சொல்வேன்!<br/>
 கொடியாளின் உடன்பிறந்த பழியுந் தாளேன்<br/>
<dd>கொடைமன்னா அருள்புரிக தருக வாளை.<br/>
<br/>
  நல்லாரின்பெருநிலையும் இந்த வையம்!<br/>
<dd>நான்தீயா ளொடுபிறந்த தாலே தீயன்!<br/>
 எல்லாரும் போலேநான் இன்னும் இங்கே<br/>
<dd>இருக்கின்றேன் சாகாமல்! ஒன்று மட்டும்<br/>
 சொல்லுவேன் நானண்டி வாழ்ந்தி ருந்த<br/>
<dd>துாயோய்நின் புகழுக்கும் அறத்தி னுக்கும்<br/>
 முல்லைமுனை அளவென்னால் பழிநேராமல்<br/>
<dd>முழுதுண்மை யாய்நடந்தேன் இதன்பொருட்டு<br/>
<br/>
 நான்செத்த பின்அடையும் வானாட் டின்கண்<br/>
<dd>நானுாறு சிற்றுார்கொள் ஒருபேரூரும்<br/>
 தேனுாறும் சோலைசூழ் அப்பே ருரில்<br/>
<dd>செப்பரிய அரண்மனையும் அரண்ம னைக்குள்<br/>
 பால்நேரில் காய்ச்சி, அதில் சீனி இட்டுப்<br/>
<dd>பத்துவகைச் சிற்றுணவும் ஒத்த பெண்ணும்<br/>
 ஊனின்பம் நுகர்கின்ற அறைஇ ருந்தால்<br/>
<dd>ஒருத்தருக்கும் இல்லைஅது எனக்கே" என்றான்.<br/>
<br/>
<hr width="40%"/>
<h3><font color="blue">        இயல் 15<br/></font></h3>
<dd><font color="red">      நரிக்கண்ணன் பேச்சை நம்பிவிட்ட வேழ மன்னன்  நரிக் கண்ணனுக்கு இரங்கினான். 
   <dd>இந்தநாடு உன்னுடையமுன்னோருடையது என்பதற்குப்  பட்டயம் உண்டா என்றான்.<br/></dd></font>
<br/>
 அரசனுரைத் திடுகின்றான் "அப்ப னேஉன்<br/>
<dd>அன்பினையும் பண்பிணையும் அறியார் யாவர்?<br/>
 ஒருகுலையில் ஒருகாயில் தீமை காணில்<br/>
<dd>உயர்காய்கள் அத்தனையும் வெறுப்ப துண்டோ?<br/>
 அரசியவள் தீயவள்தான்; உடன்பி றந்த<br/>
<dd>அறம்பிழையா மறவன்நீ! அழுதல் வேண்டாம்.<br/>
 நரிக்கண்ணா பழநாளில் இதுஉன் பாட்டன்<br/>
<dd>நாடென்றாய்! அதற்குள்ள சான்று முண்டோ?<br/>
<br/>
 அதுவிருந்தால் காட்டுகநீ! இந்த நாட்டின்<br/>
<dd>ஆட்சியினை உனக்களித்து விடுவேன்" என்றான்.<br/>
 "பதிவிருந்தால் ஏனுனைநான் நத்த வேண்டும்?<br/>
<dd>    பாட்டனுக்குப் பாட்டனாம் பறைக்கண் ணற்குக்<br/>
 குதிரைதிரை கொண்டநெடு முடியான் என்னும்<br/>
<dd>கொடுநாட்டு மன்னன்அளித் தான்இந் நாட்டைப்<br/>
 பதினா யிரம்பேரை வென்ற தாலே<br/>
<dd>பரிசாகத் தந்ததன்றி வேறொன் றில்லை!<br/>
<br/>
 அந்நாளில் மன்னவனால் கொடுக்கப் பெற்ற<br/>
<dd>அருஞ்செப்புப் பட்டயத்தைக் கதிரை வேலன்<br/>
 முன்னோனாம் முத்தப்பன் மறைத்த தோடு<br/>
<dd>மூன்றாநாள் துாங்கையிலே கொலையும் செய்தான்!<br/>
 தன்னிடத்தில் படையிருந்த தாலே அன்றோ<br/>
<dd>சழக்கனவன் குடிகளிடம் தப்பி வாழ்ந்தான்?<br/>
 என்னையுமிக் கதிர்நாட்டான் விட்ட தில்லை;<br/>
<dd>இங்கிரா தேஎன்றான் அங்கு வந்தேன்.<br/>
<br/>
 இந்நாட்டை நானாள வேண்டு மென்ற<br/>
<dd>எண்ணமே எனக்கில்லை; என்றன் தந்தை<br/>
 அந்நாளில் சாகுங்கால் எனைஅ ழைத்தே<br/>
<dd>அங்கையினைத் தன்மார்பில் அழுத்தி, 'அப்பா<br/>
 உன்னைநான் ஓருறுதி கேட்கின் றேன்நீ<br/>
<dd>ஒப்பிடுக, உன்னாளில் வேழ நாட்டின்<br/>
 மன்னவரின் அருள்பெற்றுக் கதிர்நாட் டுக்கு<br/>
<dd>மன்னவனாய் இரு! நமது மானங் காப்பாய்.'<br/>
<br/>
 எனக்கூறி உயிர்நீத்தான்; அதனா லன்றோ<br/>
<dd>எழில்வேழ நாட்டினில்நான் அடைந்தி ருக்கும்<br/>
 தனிப்பெருமை, தனிமகிழ்ச்சி இவற்றை யெல்லாம்<br/>
<dd>தவிர்ப்பதற்கும் துணிகின்றேன்; ஐய னேநீ<br/>
 எனைத்தமிழில் 'படைத்தலைவா' என்ற ழைக்கும்<br/>
<dd>இன்பத்துக் கீடாக இந்த வையம்<br/>
 தனைத்தரினும் ஒப்பேனே! ஒருசொல் சொல்க;<br/>
<dd>'தாளடைந்த நரிக்கண்ணன் ஆள்க' என்றே!<br/>
<br/>
 வணங்குகின்றேன் எனக்கூறி வணங்கி நிற்க<br/>
<dd>மன்னவனும் மனமிரங்கி "அஞ்சேல்! அஞ்சேல்!<br/>
 இணங்ககின்றேன். நீ ஆள்க" எனஉ ரைத்தான்<br/>
<dd>"இன்றைக்கே முடிசூட்டிக் கொள்க" என்றான்!<br/>
 பிணங்குவித்தும் மைத்துனனை உடன் பிறப்பைப்<br/>
<dd>பெருவஞ்ச கத்தாலே சாகச் செய்தும்<br/>
 அணியுமொரு மணிமுடிக்கே நரிக்கண் ணன்தான்<br/>
<dd>அன்பில்லாத் தன்னுளத்தால் மகிழ்ந்து நின்றான்.<br/>
<br/>
<hr width="40%"/>
<h3><font color="blue">        இயல் 16<br/></font></h3>
<dd><font color="red">     வீரப்பன் என்னும் திருடர் தலைவன் தோழர்களிடம்   தன் வரலாறு கூறுகிறான்.<br/></font>
<br/>
 கதிர்நாடு சார்ந்திருக்கும் தென்ம லைமேல்<br/>
<dd>கருநொச்சிக் காட்டினிலோர் பாறை மீதில்<br/>
 மிதியடிக்கால் மீதிலோர் காலைப் போட்டு<br/>
<dd>வீரப்பன் எனும்திருடர் தலைவன் குந்தி<br/>
 எதிர்நிற்கும் தோழர்கள்பால் இதனைச் சொன்னான்:<br/>
<dd>எல்லோரும் கேட்டிருந்தார் கைகள் கட்டி!<br/>
 "முதுமையினை அடைந்துவிட்டேன். வாழ்நாள் எல்லாம்<br/>
<dd>முட்டின்றிக் கழித்துவந்தேன். ஆனால் கேளீர்<br/>
<br/>
 ஒருபிள்ளை கொடிவேங்கை போல்வான்; கண்போல்<br/>
<dd>ஒருமனைவி! இருவரையும் பிரிந்தேன். ஆண்டும்<br/>
 இருபதுஆ யினஎன்றன் தீயொ ழுக்கம்<br/>
<dd>என்மனைவி யாம்ஆத்தா வெறுத்தாள்! நீயோ<br/>
 திருடுவதைவிடவேண்டும்!அன்றி என்னைத்<br/>
<dd> தீண்டுவதை விடவேண்டும்!என்றாள்; என்பால்<br/>
 வரவேண்டாம் இவ்விடத்தில் என்றாள்; என்றன்<br/>
<dd>மகனைநான் நல்வழியில் வளர்ப்பேன் என்றாள்.<br/>
<br/>
 ஒருவனிடம் ஏற்பட்ட தீயொ ழுக்கம்<br/>
<dd>உடன்வளர்ந்தே, பின்னதுதான் நீக்க ஒண்ணாப்<br/>
 பெருநோயாய் மாறுவது மெய்யே; நானும்<br/>
<dd>பெண்டாட்டி பிள்ளைகளை விட்ட தன்றி<br/>
 ஒருநாளும் தீத்தொழிலை விடுவ தென்றே<br/>
<dd>உள்ளத்தால் நினைத்ததுவும் இல்லை! ஐயோ<br/>
 அருமையுறு பெண்டுபிள்ளை நினைவே யாக<br/>
<dd>அகன்றநாள் ஒவ்வொன்றும் துன்ப நாளே.<br/>
<br/>
 நானும்என் மனையாளும் வாழ்ந்தி ருந்த<br/>
<dd>நல்லுாரை அவள்அகன்றாள்; புல்லுார் ஏகித்<br/>
 தானங்குக் கைப்பாடு பட்டாள்; சின்னத்<br/>
<dd>தனிக்குடிசை ஒன்றினையும் கட்டிக் கொண்டாள்;<br/>
 தேனடையும் ஈயும்போல் மகனும் தானும்<br/>
<dd>வறுமையிலும் செம்மையினைக் காண்பா ராகிச்<br/>
 சீனி எனும் கணக்காயர் இடத்தில் அன்பின்<br/>
<dd>சிறுவனையும் படிக்கவிட்டாள். சிலநாள் செல்ல<br/>
<br/>
 கணக்காயர் முயற்சியினால் அரண்ம னைக்குள்<br/>
<dd>கால்வைத்தாள்; பணிச்சியாய் இருந்தாள்; பின்னர்த்<br/>
 துணையானாள் கதிர்நாட்டின் அரசி யார்க்கே!<br/>
<dd>துாயதன் மகன்இன்னும் கணக்கா யர்பால்<br/>
 இணக்கமுறக் கலைபலவும் பயில்கின்றான். நான்<br/>
<dd>இவையனைத்தும் அறிந்துள்ளேன்; எனினும் அங்கே<br/>
 அணுகினேன் இல்லை. எனை அவள்கண் டாலும்<br/>
<dd>அகம்வெறுத்துத் தலைகுனிந்து மறைந்து போவாள்.<br/>
<br/>
 'அப்பையன் வேலனுக்கு நான்தான் தந்தை<br/>
<dd>ஆத்தாதான் என்மனைவி' என்ற உண்மை<br/>
 இப்பெரிய நாட்டினிலே இந்த  நாளில்<br/>
<dd>யானறிவேன்; அவளறிவாள்; அறியார் மற்றோர்!<br/>
 செப்பினேன் இன்றுதான் உம்மி டத்தில்!<br/>
<dd>செப்பாதீர் யாரிடத்தும்! இன்று நானோ<br/>
 எப்பாடும் படவில்லை; காலாள் போலே<br/>
<dd>எதிர்நின்றேன் நரிக்கண்ணன் பேழை தந்தான்.<br/>
<br/>
 இடுகாட்டில் நரிக்கூட்டம் உலாவல் போலே<br/>
<dd>எவ்விடத்தும் அரண்மனையில் வேழ நாட்டின்<br/>
 படைவீரர் உலாவினார்! எலிகள் ஓடிப்<br/>
<dd>பண்டங்கள் உருட்டுதல்போல் பொருளை யெல்லாம்<br/>
 தடதடென உருட்டினார். அவர வர்கள்<br/>
<dd>சலிப்பின்றிக் கவர்ந்தார்கள் கலைப்பொ ருள்கள்!<br/>
 இடையிடையே நரிக்கண்ணன் செல்வான், மீள்வான்;<br/>
<dd>எதையோதான் மிகக்கருத்தாய்த் தேட லானான்.<br/>
<br/>
<hr width="40%"/>
<h3><font color="blue">        இயல் 17<br/></font></h3>
<dd><font color="red">         வீரப்பன் அன்று நரிக்கண்ணன் தந்த பாண்டியன் பரிசு<br/>
  என்னும் பேழையைத் திருடர்களிடம் காட்டினான்.<br/></font>
<br/>
 ஓர்அறையில் பேழையினை அரிதிற் கண்டான்<br/>
<dd>உண்டான மகிழ்ச்சிக்கோர் அளவே இல்லை.<br/>
 யாருக்கும் தெரியாமல், அதைத்தே ரோட்டி<br/>
<dd>இடம்சேர்க்க எண்ணினான். அங்கு நான்தான்<br/>
 நேரினிலே நின்றிருந்தேன். தன்ஆள் என்றே<br/>
<dd>நினைத்திட்டான்! 'தேரோட்டி இடம்சேர்' என்றான்;<br/>
 பாராட்டினேன் அவனை! எடுத்து வந்தேன்<br/>
<dd>பாருங்கள்!" எனப்பேழை தனைக்காட் டிட்டான்.<br/>
<br/>
 சிரித்திட்ட திருடர்களில் ஒருவன் சொல்வான்:<br/>
<dd>"திருடர்களைக் குறைவாகச் சொல்வார் மக்கள்;<br/>
 இருக்கின்ற பேழையினைத் தேடித் துாக்கி<br/>
<dd>'எடுத்துப்போ' என்றானே அவனை யாரும்<br/>
 ஒருபேச்சும் பேசார்கள்; சும்மா நின்ற<br/>
<dd>உம்மைஅவன் திருடனென்று சொன்னா னன்றோ?<br/>
 பொருளாளி திருடர்களை விளைவிக் கின்றான்<br/>
<dd>பொதுவுடைமை யோன்திருட்டைக் களைவிக் கின்றான்"<br/>
<br/>
 என்றுரைத்தான். மற்றொருவன் இயம்பு கின்றான்<br/>
<dd>"என்னெண்ணம் அதுவல்ல; வேண்டு மென்றே<br/>
 பொன்னையோ காசினையோ நாமெ டுத்துப்<br/>
<dd>போம்படிசெய் கின்றார்கள். அதன்பின் நம்மை<br/>
 வன்சிறையில் அடைப்பார்கள். திருட ரென்று<br/>
<dd>மக்களிடம் சொல்வார்கள். இவைஏன் என்றால்<br/>
 மன்னர்,பழம் புலவர், வணி கர்கட் கெல்லாம்<br/>
<dd>வரும்பெயரை நமக்காக்கும் முயற்சி" என்றான்.<br/>
<br/>
 வீரப்பன் கூறுகின்றான் "என்தோ ழர்காள்!<br/>
<dd>வேலனுக்கு நானளித்த தொன்று மில்லை.!<br/>
 ஆர்அப்பன் என்பதையும் அறியான் வேலன்!<br/>
<dd>ஆத்தாவும் அதைக்கூற விரும்ப வில்லை;<br/>
 நேரிற்போய் இருவரையும் காணு தற்கும்<br/>
<dd>நெஞ்சமோ ஆவலடை கின்ற துண்டு.<br/>
 சீரில்லை என்னுடம்பின் நிலையில்; என்ன<br/>
<dd>செய்வதென எண்ணுகின்றேன். பேழை தன்னை<br/>
<br/>
 நான்திறந்து பார்த்ததிலே விலையு யர்ந்த<br/>
<dd>நகைஆடை, அழகியவாள் முடிஇ வைகள்,<br/>
 வான்திறந்த உடுக்கள்போல் கதிர்போல் கண்டேன்!<br/>
<dd>மன்னர்தரும் பட்டையமும் ஒன்று கண்டேன்!<br/>
 ஈன்றானின் சொத்தாக அதனை என்றன்<br/>
<dd>எழில்மகனுக் குச்சேர்க்க இங்கு யார்க்கும்<br/>
 தோன்றாத இடத்தினிலே புதைப்பேன். பின்பு<br/>
<dd>சொல்லுவேன் இருக்குமிடம்" என்று சொன்னான்.<br/>
<br/>
 "ஆண்டவரே, நும்மனைவி எங்க ளன்னை<br/>
<dd>அடியேங்கள் உடன்பிறந்த வேலன் ஆன<br/>
 ஈண்டுள்ள இருவரையும் அறியோம் யாமும்!<br/>
<dd>இன்பமுறும் மனைவியார் உமைவி லக்கிப்<br/>
 பூண்டுள்ள உறுதியோ பெரிது! தாங்கள்<br/>
<dd>போகாமல் இருந்ததுவும் புதுமை ஆகும்!<br/>
 ஊன்தளர்ந்தீர், உடல்தளர்ந்தீர், இனியும் செல்ல<br/>
<dd>ஒப்பீரோ" என்றுரைத்தார் நட்புக் கொண்டோர்.<br/>
<br/>
 "நீங்களெலாம் இங்கிருப்பீர், பேழை தன்னை<br/>
<dd>நிலையாக ஓரிடத்தில் மறைத்து வைத்துத்<br/>
 தாங்காத ஆவலினைத் தணிப்ப தற்குத்<br/>
<dd>தனியாகப் புல்லுார்போய் வருவேன்" என்று<br/>
 வாங்கியதோர் வில்லைப்போல் வளைந்த மேனி<br/>
<dd>வானுயர்ந்த குன்றுபோல் நிமிர்ந்து நின்றான்.<br/>
 ஓங்கியதோள் மீதினிலே பேழை தன்னை<br/>
<dd>உம்மென்று துாக்கினான்; உடன்ந டந்தான்!<br/>
<br/>
<hr width="40%"/>
<h3><font color="blue">        இயல் 18<br/></font></h3>
<dd><font color="red">    வேலன் முதலியவர்க்குச் சீனி என்னும் கணக்காயர்  நாட்டின் உண்மை செப்பினார்.<br/></font>
<br/>
 சீனியெனும் கணக்காயர் வீற்றி ருந்தார்<br/>
<dd>சேணுயர்ந்த ஆலடியில்! எதிரில் சிங்கம்<br/>
 போனிமிர்ந்த பார்வையினான் வேலன், மற்றும்<br/>
<dd>புலியிளைஞர் அமர்ந்திருந்தார்! கணக்கா யர்தாம்<br/>
 தேனிகர்த்த தமிழாலே புதிய செய்தி<br/>
<dd>செப்பினார்: "இளைஞர்களே! அன்புள் ளாரே!<br/>
 ஏனிந்த நாட்டின்மேல் வேழ நாட்டான்<br/>
<dd>எழுப்பினான் தன்படையை? அதுவு மின்றி<br/>
<br/>
 பெருமைமிகு கதிரைவேல் மன்னன் மீது<br/>
<dd>பின்னிருந்தே எவன்ஈட்டி தன்னை எய்தான்?<br/>
 அரசியினைக் கொன்றவன்யார்? அரசர் பெற்ற<br/>
<dd>அன்னத்தைக் கொலைசெய்ய நினைப்போன் யாவன்?<br/>
 திருநிறைந்த கதிர்நாட்டின் அரச னென்று<br/>
<dd>திகழுமுடி தனைச்சூட இந்த நேரம்<br/>
 அரண்மனையின் நடுவினிலே வேழ நாட்டின்<br/>
<dd>அரசனெதிர் நின்றிருப்போன் எவன்கண் டீரோ?<br/>
<br/>
 கதிர்நாட்டின் மேலந்த வேழ நாட்டான்<br/>
<dd>கடும்பகைகொள் ளச்செய்தோன் நரிக்கண் ணன்தான்!<br/>
 முதுகினிலே பின்னின்று ஈட்டி எய்தோன்,<br/>
<dd>மொய்குழலைக் கொலைசெய்தோன், அன்னந் தன்னை<br/>
 எதிர்ப்பட்டால் கொலைசெய்ய இருப்போன் அன்னோன்<br/>
<dd>இப்போது மணிமுடியும் பெறப்போ கின்றான்.<br/>
 மதியுடையாய் வேலனே, உன்அன் னைக்கும்<br/>
<dd>மாக்கொடுமை நரிக்கண்ணன் ஆக்கக் கூடும்.<br/>
<br/>
<hr width="40%"/>
<h3><font color="blue">        இயல் 19<br/></font></h3>
<dd><font color="red">  வேலா உன்அன்னை ஆத்தாக்கிழவியைக் காப்பாற்ற <br/>
         நீ உடனே போ என்றார் கணக்காயர்.<br/></font>
<br/>
 உன்அன்னை ஆத்தாவைக் காப்பதற்கோ<br/>
<dd>உடனேபோ! இந்தாவாள்! குதிரை தந்தேன்!<br/>
 என்கலைகள் உன்னுயிரைக் காக்க! நாட்டின்<br/>
<dd>இகழ்ச்சியினைப் போக்குக! நீ புகழ்ச்சி கொள்க!<br/>
 பின்உனக்கு வேண்டுமெனில் இங்கி ருக்கும்<br/>
<dd>பிறதோழர் துணைபுரிவார்; விடைபெற் றுக்கொள்"<br/>
 என்றுரைத்தார். வாள்எடுத்துக் குதிரை ஏறி<br/>
<dd>எதிர்வணங்கிப் புல்லுாரே அதிரச் சென்றான்.<br/>
<br/>
 ஐயாவே வேலனுக்குத் துணையாய்ச் செல்ல<br/>
<dd>ஐந்தாறு குதிரைகளை எமக்கிப் போதே<br/>
 கையாலே இவைஎன்று காட்டி விட்டால்<br/>
<dd>கண்ணாலே பார்த்திடுவோம்; அவன ழைத்தால்<br/>
 நெய்யாலே முண்டெழுந்த நெருப்பைப் போலே<br/>
<dd>நெஞ்சாலே கொள்கின்ற விசையி னோடு<br/>
 வையாலே ஆனதொரு பகைமேற் செல்வோம்<br/>
<dd>வாளாலே தங்கள்புகழ் வளர்ப்போம்" என்றே<br/>
<br/>
 இருகைகூப் பிச்சொன்னான் ஒருசேய். அங்கே<br/>
<dd>இருக்கைவிட் டெழுந்தொருசேய் அறிக்கை செய்வான்:<br/>
 "வருகைக்குக் காத்திருப்பான் ஐயா; வேலன்<br/>
<dd>வாழ்க்கைக்கும் உதவாது தாழ்க்கை செய்தால்!<br/>
 பருகைக்கு நஞ்சளித்த பழிக்கை ஏற்பேன்;<br/>
        பதைக்கையிலே தடுப்பீரோ? இதைக்கை விட்டால்<br/>
 அருள்கைக்கு நாளெதுதான்? என்மேல் வேலன்<br/>
<dd>அன்புகைக்கும்; அவன்பகைக்கும் கைவ லுக்கும்.<br/>
<br/>
 போமாறு தலையசைப்பீர்!" என்று சொன்னான்.<br/>
<dd>புதுமாறு தலைவேண்டும் ஒருவன் நின்றே,<br/>
 "ஆமாறு நாமுணர்ந்தோம். வேலன் அங்கே<br/>
<dd>அழுமாறு தலையிடா திருந்து விட்டால்<br/>
 ஏமாறு தலையடைந்த இந்த நாட்டின்<br/>
<dd>எழில்மாறும்! நிலைமாறும்! ஆட்சி மாறும்!<br/>
 நாம்ஆறு தலையடைய நரியின் நோக்கம்<br/>
<dd>நகுமாறு தலையிடுவோம், நவில்க!" என்றான்.<br/>
<br/>
 "பொறுத்திருப்பார் வாழ்ந்திருப்பார்! இந்த நாட்டில்<br/>
<dd>புகுந்திருப்பார், இங்கிருப்பார் தம்மை யெல்லாம்<br/>
 நிறுத்திருப்பார்; இலேசென்று நினைத்தி ருப்போர்<br/>
<dd>நிகழ்வதைக்கண் திருப்பாது பார்த்தி ருப்பார்!<br/>
 குறித்திருப்பார் ஆத்தாவைத் தீயோள் என்று<br/>
<dd>குளிர்ந்திருப்பார் அவளிறந்தால்! செம்மல் வேலன்<br/>
 மறந்திருப்பார் வைகாணா திருப்பார்; காண்பார்<br/>
<dd>மறைந்திருப்பார், கையிருப்பார் அறிவார்!" என்றான்.<br/>
<br/>
<hr width="40%"/>
<h3><font color="blue">        இயல் 20<br/></font></h3>
<dd><font color="red">     புல்லுார்ச் சிறுகுடிசையில் ஆத்தாவும் அன்னமும்.<br/></font>
<br/>
 புல்லுாரிற் சிறுகுடிசை தனில்இ ரண்டு<br/>
<dd>புண்பட்ட நெஞ்சங்கள் ஒன்றை யொன்று<br/>
 நல்லுரையில் தேற்றியிருந் தன.அ வற்றில்<br/>
<dd>நரைபட்ட ஆத்தாளின் நெஞ்ச மொன்று!<br/>
 வல்லுாறு குறிவைத்த புறாப்போல் வாழும்<br/>
<dd>மலர்க்கொடியாள் அன்னத்தின் உள்ள மொன்று!<br/>
 சொல்லிஅழு தாள்ஆத்தா; ஆற்றாள் கண்ணீர்<br/>
<dd>சொரிந்தழுகின் றாளின்னும் பெண்ணை நோக்கி.<br/>
<br/>
 "அன்னத்தின் கண்ணி னிக்கும் மகனைத் தேடி<br/>
<dd>ஆவணியில் மணமுடித்துத் தைப்பி றப்பில்<br/>
 மன்னியசிங் கஞ்சுமந்த தவிசில் ஏற்றிக்<br/>
<dd>கதிர்நாட்டின் மணிமுடியை அவளுக் காக்கி<br/>
 என்கண்ணால் பார்த்துள்ளம் மகிழ்வே னென்ற<br/>
<dd>எழில்மன்னன் மொழிஎண்ணிஅழுவே னாநான்?<br/>
 அன்னவனின் திருத்தோளும் அகன்ற மார்பும்<br/>
<dd>அழிவுற்ற தைஎண்ணி அழுவே னாநான்?<br/>
<br/>
 அருமைமகள் தனக்கேற்ற அன்ப னோடும்<br/>
<dd>ஆணிப்பொன் கட்டில்எனும் சேற்றி னுள்ளே<br/>
 எருமைஎனக் கிடந்தின்பம் நுகரு கின்ற<br/>
<dd>எழில்நாளை நான்காணப் பெறேனோ என்ற<br/>
 பெருமாட்டி மொழிஎண்ணி அழுவே னாநான்?<br/>
<dd>பிள்ளைக்கு நஞ்சூட்டும் தாய்போல் அந்த<br/>
 நரிக்கண்ணன் வஞ்சித்துக் கொன்ற போது<br/>
<dd>நாளற்றுப் போனதெண்ணி அழுவே னாநான்?<br/>
<br/>
 எதிரெதிரே இருதழற்பந் துகள் சுழன்றே<br/>
<dd> இருப்பதுபோல் கதிர்நாட்டான் வேழ நாட்டான்<br/>
 அதிர்கின்ற மெய்ப்பாடும் சுழற்றும் வாளும்<br/>
<dd>கட்புலனுக் கப்பாலாய் விசைகொள் ளுங்கால்<br/>
 முதியஓர் காலாள்போல் தாடி மீசை<br/>
<dd>முடித்துநான் அங்கிருந்தேன்; நரிக்கண் ணன்தான்<br/>
 பதுங்குகறுப் புடைபூண்டு வேந்தை மாய்த்தான்<br/>
<dd>பதைத்தேனே அதைஎண்ணி அழுவே னாநான்?<br/>
<br/>
 நானிருந்தேன் காலாட்கள் பலரி ருந்தார்<br/>
<dd>நடுவினிலே வேழநாட் டரசன் நின்றான்.<br/>
 மேனிமிர்ந்த கரியஉடைக் காலாள் வந்து<br/>
<dd>மெல்லிதனை நரிக்கண்ணன் வெட்டிச் சாய்த்த<br/>
 ஊன்நடுங்கும் செய்தியினைச் சொன்னான். மன்னன்<br/>
<dd>உளம்நடுங்க மற்றவர்கள் உடல்ந டுங்க<br/>
 நானிருந்து மன்னவனைத் தேற்றுங் கால்என்<br/>
<dd>நல்லுயிர் ஒடுங்கியதற் கழுவே னாநான்?<br/>
<br/>
 பழநாள்பாண் டியன்உன்றன் மூதா தைக்குப்<br/>
<dd>பரிசளித்தான் இந்நாட்டை! அதைக்கு றிக்கும்<br/>
 முழுநீளப் பட்டயமும் உடைபூண் வாளும்<br/>
<dd>மூடியஅப் பேழையும்போ யிற்றே அந்தோ!<br/>
 இழந்ததனால் பேழையினை, அழகு மிக்க<br/>
<dd>இந்நாடு நின்உரிமை என்ற உண்மை<br/>
 ஒழிந்திடுமே! அதைஎண்ணி அழுவே னோநான்?"<br/>
<dd>இவ்வண்ணம் உரைத்தழுது கொண்டி ருந்தாள்.<br/>
<br/>
<hr width="40%"/>
<h3><font color="blue">        இயல் 21<br/></font></h3>
<dd><font color="red">       கிழவி, இவ்வாறு நடந்தவை கூறி நையும்போது,  வீரப்பன் அக்குடிசை நோக்கி
<dd>வந்தவன்  இவைகளை  ஒளிந்து கேட்டிருந்தான்; உண்மை உணர்ந்தான்.<br/></dd></font>
<br/>
 வௌியினிலே பேழையொடு நின்றி ருந்த<br/>
<dd>வீரப்பன் இவற்றையெல்லாம் கேட்டி ருந்தான்.<br/>
 களிகொண்டான்! தன்முதுகில் உள்ள பேழை<br/>
<dd>கதிர்நாடு கவின்அன்னம் உடைமை என்று<br/>
 வௌிப்படுத்தத் தக்கதோர் பேழை என்று<br/>
<dd>விளங்கிற்று. தன்மனைவி ஆத்தா, அங்குக்<br/>
 கிளிமொழியாள் அன்னத்தைக் காப்ப தற்கும்<br/>
<dd>கேடுதனை நீக்கற்கும் முயலு கின்ற<br/>
<br/>
 நிலையாவும் விளங்கிற்று! வீரப் பன்தான்<br/>
<dd>நீள்பேழை தனைஆத்தா விடம்இப் போதே<br/>
 குலையாமல் தந்திடவும் நினைத்தான். நாட்டின்<br/>
<dd>கொந்தளிப்பில் பேழையினை அவள்காப் பாற்றும்<br/>
 வலிஏது? பொறுத்திருப்பேன் எனமு டித்து<br/>
<dd>மற்றும்அவர் பேசுவதைக் கேட்டி ருந்தான்.<br/>
 தலைமீது கைவைத்துத் "தாயே! அப்பா!<br/>
<dd>தனிவிட்டுச் சென்றீரோ இனிவாழ் வேனோ?<br/>
<br/>
<hr width="40%"/>
<h3><font color="blue">        இயல் 22<br/></font></h3>
<dd><font color="red">    அன்னத்தின் துன்பம்.<br/></font>
<br/>
 ஐயகோ என்ஆத்தா! வைய கத்தில்<br/>
<dd>அன்னைமடிந் தாளென்று சொன்ன சொல்லைத்<br/>
 தையலென துளம்பொறுத்த துண்டு;பின்பு<br/>
<dd>தந்தையிறந் ததுபொறுத்த துண்டு; மேலும்<br/>
 துய்யகதிர் நாட்டுரிமை பேழை யோடு<br/>
<dd> தொலைந்ததையும் பொறுத்ததுண்டு; பொறாத தீமை<br/>
 செய்துவந்தான் என்மாமன் எனறால் இந்தச்<br/>
<dd> சிறியஉளம் பெருந்துயரைப் பொறுப்ப துண்டோ?<br/>
<br/>
 உடன்பிறந்தா ளைவெட்டி, அன்னோள் ஆவி<br/>
<dd>ஒப்பானி ன் உடல்சாய்த்தே இப்பால் என்னைத்<br/>
 தொடர்ந்தழிக்க எண்ணினவன் மாமன் என்றால்,<br/>
<dd>சுரந்தபால் இருந்தருந்திப் பரந்து லாவும்<br/>
 நெடும்பன்றிக் குட்டிகள்போல் மக்கள் யாரும்<br/>
<dd>நிறையன்பால் உடன்பிறந்தார் என்று ணர்த்தக்<br/>
 கிடந்துதவம் புரிகின்ற உலகில் இந்நாள்<br/>
<dd>கேடிழைக்கும் உறவெனும்சொல் கேட்ப தேயோ?<br/>
<br/>
 ஒப்புரைக்க முடியாத அன்னை என்னை<br/>
<dd>ஒருக்கணித்து மார்பணைத்து மேனி யெல்லாம்<br/>
 கைப்புறத்தில் ஆம்படிக்குத் தழுவி என்றன்<br/>
<dd>கண்மறைக்கும் சுரிகுழலை மேலொ துக்கி<br/>
 மைப்புருவ விழிமீது விழிய மைத்து<br/>
<dd>மலர்வாயால் குளிர்தமிழால் கண்ணே என்று<br/>
 செப்பிமுத்த மிட்டாளே!  அன்புள் ளாளின்<br/>
<dd>செந்தாமரை முகத்தை மறப்பே னோநான்?<br/>
<br/>
 இம்மாநி லம்புகழும் தந்தை, முந்தை<br/>
<dd>ஈட்டிவைத்த மாணிக்கம் கூட்டி அள்ளிக்<br/>
 கைம்மாரி யாய்ப்பொழிந்து கணக்கா யர்பால்<br/>
<dd>கலையருள வேண்டித்தன் தலைவ ணங்கி<br/>
 அம்மாஎ னக்கூவிக் கைம்மே  லேந்தி<br/>
<dd>அருகமர்ந்து பருகஎன்று பாலும் தந்தே<br/>
 'அ'ம்முதல் எழுத்தளித்தான்; அறிவோ அன்னோன்<br/>
<dd>அன்பான திருமுகத்தை எண்ணி வாடும்.<br/>
<br/>
 ஊராளும் தலைவனின்குற் றேவல் செய்வோன்<br/>
<dd>ஓட்டுவிக்கும் சிற்றாளின் கீழ்க்கி டக்கும்<br/>
 ஓர்ஆளின்மகள் தன்னை உவந்து பெற்றோர்<br/>
<dd> உயிர்துறந்தால் உளந்துடிப்பாள் என்றால், இந்தப்<br/>
 பாராளப் பெற்றாரை என்பெற் றோரைப்<br/>
<dd> பறிகொடுத்த என்னுயிரோ உடலில் நிற்கும்?<br/>
 யாருமில்லை யான்பெற்ற பேறு பெற்றோர்;<br/>
<dd> இற்றைக்கோ என்போலக் கெட்டா ரில்லை."<br/>
<br/>
<hr width="40%"/>
<h3><font color="blue">        இயல் 23<br/></font></h3>
<dd><font color="red">   பதிவிருந்து கேட்டிருந்த வீரப்பன் போய் விட்டான்.<br/>
 நரிக்கண்ணனுக்கு முடி சூட்டுவதை முரசறைகிறான்    ஒருவன்!<br/></font>
<br/>
 எனத்துடித்தாள். வீரப்பன் எடுத்தான் ஓட்டம்!<br/>
<dd>இங்கிருந்தால் அன்னத்தைத் தேடு வோரின்<br/>
 சினத்தீயில் வெந்திடுதல் அன்றி, பேழை<br/>
<dd>சிறியநரிக் கண்ணனிடம் சேரு மென்று<br/>
 நினைத்தானாய், யாருமிலா இடம்பு குந்தான்.<br/>
<dd>நீங்கியபின் முரசறைவோன்," நரிக்கண் ணர்தாம்<br/>
 இனிக்கதிர்நாட் டுக்கரசாய் முடிபூண் கின்றார்<br/>
<dd>இந்நாள்" என் றான்.இதனை இருவர் கேட்டார்.<br/>
<br/>
 அடிவைத்தான் கதிர்நாட்டில்! நெஞ்சில் வைத்தான்<br/>
<dd>அழிவைத்தான்! விழிவைத்தான் உரிமை வேரில்!<br/>
 குடிவைத்தான் ஒடிவைத்தான் நாட்டில்! எங்கும்<br/>
<dd>கொலை வைத்தான்! குறைவைத்தான் எண்ணா னாகி<br/>
 வெடிவைத்தான் அறம்வளர்த்த இவ்வீட் டுக்கும்!<br/>
<dd>மின்னொளியே, தன்தலையில் உன்ன தான<br/>
 'முடி'வைத்தான்; முழக்குகின்றான்; அன்னோன் வாழ்வின்<br/>
<dd>முடிவைத்தான் முழக்குகின்றான் முரச றைந்தே!<br/>
<br/>
 இந்நேரம் நரிக்கண்ணன் நன்னீ ராடி,<br/>
<dd>எழிலுடையும் இழைபலவும் பூண்டு, வேழ<br/>
 மன்னவனை எதிர்பார்த்துப் பொன்னில் மின்னும்<br/>
<dd>மணிமுடியை அணிவதற்குக் காத்தி ருப்பான்!<br/>
 இந்நேரம், தான் இருக்கும் இடத்தி னின்றே<br/>
<dd>எழிலரண்ம னைநோக்கித் தேரி லேறிப்<br/>
 பின்எவரும் சூழ்ந்துவர வருவான் வேழன்!<br/>
<dd>பேரவையில், மகிழ்ச்சிகொள எவர்இ ருப்பார்?<br/>
<br/>
<hr width="40%"/>
<h3><font color="blue">        இயல் 24<br/></font></h3>
<dd><font color="red">   முரசறைதல் கேட்ட ஆத்தா  அவனைத் துாற்றுங்கால்,  எதிரிகள் குடிசையைச் 
<br/>சூழ்ந்தார்கள்; அதேநேரத்தில்  வேலனும் பகைவரை எதிர்த்தான்.<br/></font>
<br/>
 என்றுரைத்தே ஆத்தாதன் எரிவை இல்லாம்<br/>
<dd>எடுத்துரைக்கும் நேரத்தில், குடிசை நோக்கி<br/>
 'அன்னம்அதில் தான்இருப்பாள், ஆத்தா என்னும்<br/>
<dd>அக்கிழவி யுடனிருப்பாள்' என்று கூவி<br/>
 முன்வந்தார் சிலபகைவர் குடிசை நோக்கி!<br/>
<dd>முழங்கிற்றுக் குதிரைகளின் அடிஓ சைதான்.<br/>
 பின்னொருவன் வருகின்றான் அவன்பேர் வேலன்!<br/>
<dd>பெருவாளும் குதிரையும்பாய்ந் தனப கைமேல்!<br/>
<br/>
 பலகுதிரை மறவரின்மேல் வேலன் எட்டிப்<br/>
<dd>பாய்ந்தனன்பல் ஆடுகட்குள் வேங்கை போலே!<br/>
 கலங்கினர்வே ழவர் பத்துப் பேர்மாண் டார்கள்!<br/>
<dd>கத்திசுழல் ஓசைமற வர்மு ழக்கம்,<br/>
 குலைநடுங்க வைத்தன! ஆத்தா, தன் வேலன்<br/>
<dd>குரல்கேட்டாள்; வேழவர்கள் அங்கு வந்த<br/>
 நிலையுணர்ந்தாள். அன்னத்தை நோக்கி அங்கு<br/>
<dd>நிகழ்கின்ற போர்நோக்கம் நிகழ்த்திப் பின்னர்,<br/>
<br/>
<hr width="40%"/>
<h3><font color="blue">        இயல் 25<br/></font></h3>
<dd><font color="red"> வேலனும் பகைவரும் போர் நடத்துகையில், அன்னம்,<br/>
      ஆத்தா உருமாறி வௌிச் சென்றார்கள்.<br/></font>
<br/>
 அன்னத்தை ஆடவனாய் உருமாற் றிட்டாள்;<br/>
<dd>அன்றுபோல் தன்னுருவம் மாற்றிக் கொண்டாள்!<br/>
 கன்னமறைக் குந்தாடி யுடைய தாத்தா,<br/>
<dd>கண்ணொத்த பையனொடு செல்வ தைப்போல்<br/>
 தன்மகனின் கணக்காயர் சீனி வாழும்<br/>
<dd>தனிவீட்டை நோக்கியே விரைந்து சென்றாள்!<br/>
 "உன்மகனின் நிலைஎன்ன" என்றாள் அன்னம்;<br/>
<dd>"ஊர்மீட்கச் சாகட்டும்" என்றாள் ஆத்தா!<br/>
<br/>
 "கண்ணெடுத்தும் பார்த்தோமா கைவா ளோடு<br/>
<dd>கடும்போரில் தனியாகக் கிடந்த சேயை?<br/>
 பெண்ணெடுத்து வளர்த்திட்டாள்; அதனா லேதன்<br/>
<dd>பிள்ளைஉயிர் போவதையும் பெற்ற தாய்தான்<br/>
 எண்ணவில்லை என்றுலகம் உனைப் பழிக்கும்;<br/>
<dd>என்னால்தான் இப்பழியென் றெனைப்ப ழிக்கும்!<br/>
 மண்ணெடுத்துச் சுட்டிடுசெங் கல்லோ, அன்றி<br/>
<dd>மலைக்கல்லோ உன்னெஞ்சம்" என்றாள் அன்னம்.<br/>
<br/>
<hr width="40%"/>
<h3><font color="blue">        இயல் 26<br/></font></h3>
<dd><font color="red">     ஆத்தாவும் அன்னமும் சீனிக்கணக்காயர் வீடு நோக்கிப்  போனார்கள். 
<br/>எதிரில் வேலனின் துணைவர் குதிரைமேல் ஏறிக் குடிசை நோக்கிப் போவதைக் கண்டார்கள்.<br/></font>
<br/>
"வேலவனைக் காப்பதற்கு நம்மா லாமா?<br/>
<dd>வீண்கவலை கொள்ளுவதில் ஆவதென்ன?<br/>
 ஞாலத்தில் என்பிள்ளை யின்தி றத்தை<br/>
<dd>நானறியக் கணக்காயர் சொன்ன துண்டு!<br/>
 சோலைஅதோ! அதையடுத்த சிற்றுார் காண்பாய்!<br/>
<dd>தொடர்ந்துவா விரைவாக!" என்றாள் ஆத்தா.<br/>
 நாலைந்து குதிரைகளில் வாள் பிடித்த<br/>
<dd>நல்லிளைஞர் எதிர்வருதல் இருவர் கண்டார்.<br/>
<br/>
 "எங்கிருந்து வருகின்றீர்?" என்றான் ஓர்சேய்.<br/>
<dd>"எழில்வேலன் அவ்விடத்தில் வேழ வர்பால்<br/>
 வெங்குருதிப் போர்செய்து கொண்டி ருக்கும்<br/>
<dd>விழற்குடிசைப் புறமாக வந்தோம்" என்று<br/>
 தங்குதடை இல்லாமல் ஆத்தா சொன்னாள்.<br/>
<dd>தாவினார் இளைஞரெல்லாம் குதிரை ஏவி!<br/>
 மங்கையிரு கைகொட்டி மகிழ்ந்தாள் "உன்றன்<br/>
<dd>மகன்முகமும் பார்த்தறியேன் ஆத்தா" என்றாள்.<br/>
<br/>
<hr width="40%"/>
<h3><font color="blue">        இயல் 27<br/></font></h3>
<dd><font color="red">   ஆலடியில் கணக்காயர் எதிரில் சென்று மாற்றுடை  களைகிறார்கள். 
<br/>பின் அனைவரும் மாற்றுருவத்தோடு அரண்மனை நோக்கி நடந்தார்கள்.<br/></font>
<br/>
 ஆலடியில் அமர்ந்திருந்த கணக்கா யர்பால்<br/>
<dd>ஆத்தாவும் மங்கையும்போய்ப் போர்த்தி ருந்த<br/>
 மேலுடையும் தாம்விலக்கி நின்று செய்தி<br/>
<dd>விளக்கிடவே, கணக்காயர் கிளத்த லானர்:<br/>
 "வேலவனோ உமைக்காக்க அங்கு வந்தான்<br/>
<dd>வேழவரை எதிர்த்துப்போ ரிடவு மானான்;<br/>
 நாலைந்து பேர்இளைஞர் துணைக்கும் சென்றார்;<br/>
<dd>நரிக்கண்ணன் தெரிந்துகொள்வான் இனிஎன் நோக்கம்.<br/>
<br/>
 என்னையவன் சிறைப்படுத்த எண்ணு முன்னம்<br/>
<dd>யாமெல்லாம் மாற்றுருவத் தோடு சென்று<br/>
 மன்னவனாம் வேழவனைத் தனியே கண்டு<br/>
<dd>மங்கைநிலை கூறுவது நல்ல" தென்றார்.<br/>
 நன்றென்றார் இருவருமே! உருவம் மாற்றி<br/>
<dd>நடந்தார்கள் மூவருமாய் அரண் மனைக்குத்<br/>
 தென்புறத்தே வேழவனார் தங்கி யுள்ள<br/>
<dd>திருமன்று தனைநோக்கி மிகவி ரைந்தே!<br/>
<br/>
<hr width="40%"/>
<h3><font color="blue">        இயல் 28<br/></font></h3>
<dd><font color="red">    வேழமன்னன் திருமன்றில் அமைந்து நரிக்குக் கதிர்  நாட்டைப் பட்டம் கட்டினேன் 
<br/>என்று மகிழ்ந்தான். அதை  ஒரு முதியோன் மறுத்தான்.<br/></font>
<br/>
 ஒளிவிளக்குப் பத்தாயி ரத்தின் நாப்பண்<br/>
<dd>உயிர்விளக்காய் வீற்றிருந்தான் வேழ மன்னன்!<br/>
 தௌிவிளக்கும் அறிவுடைய அமைச்சன் தானும்,<br/>
<dd>சிறியபடைத் தலைவர்களும் சூழ்ந்தி ருந்தார்.<br/>
 களிமிகுக்க வேழத்தான் உரைக்க லுற்றான்<br/>
<dd>கண்ணெதிரில் இருக்கின்ற தன்னாட் டார்பால்:<br/>
 "குளிர்புனல்சேர் கதிர்நாட்டை நரிக்கண் ணற்குக்<br/>
<dd>கொடுத்துவிட்டேன்; அவன்குறையை முடித்து விட்டேன்.<br/>
<br/>
 என்னருமைப் படைத்தலைவன் மகிழும் வண்ணம்<br/>
<dd>யான்புரியத் தக்கதுபு ரிந்து விட்டேன்;<br/>
 தன்னருமை உழைப்பாலே என்னி டத்தில்<br/>
<dd>தான்பெறத்த குந்ததைத்தான் பெற்று விட்டான்;<br/>
 பொன்முடியை அவன்தலையிற் சூட்டும் போது<br/>
<dd>பொதுமக்கள் இந்நாட்டார் முகத்தி லெல்லாம்<br/>
 துன்பத்தை நான்கண்டேன் ஏனோ?" என்றான்<br/>
<dd>"சொல்வேன்"என் றொருமுதியோன் வணங்கிச் சொல்வான்.<br/>
<br/>
 "நரிக்கண்ணன் கதிர்நாட்டை அடைவ தற்கு<br/>
<dd>நல்லதொரு சூழ்ச்சியினைத் தேட லானான்;<br/>
 எரிவுதனைக் கதிரைவேல் மன்னன் மேலே<br/>
<dd>ஏற்றினான் தங்கட்கு; நம்பி னீர்கள்!<br/>
 ஒருநாளும் தங்களைஅக் கதிரை வேலன்<br/>
<dd>உள்ளத்தால் பேச்சாலே இகழ்ந்த தில்லை;<br/>
 பெரும்படையும் கொண்டுவந்தீர்! நடந்த போரில்<br/>
<dd>மறவர்நெறி பிழைத்ததுவும் அறமோ ஐயா?<br/>
<br/>
 இருவேந்தர் வாட்போரை நிகழ்த்தும் போதே<br/>
<dd>ஈட்டியினைப் பின் வந்து கதிர்நாட் டான்மேல்<br/>
 நரிக்கண்ணன்செலுத்தினான்; நானும் கண்டேன்<br/>
<dd>நகைத்ததுவான்! நாணிற்று நல்ல றந்தான்!<br/>
 இருக்கட்டும்; பெருவேந்தே, அரசி யாரை<br/>
<dd>எதிர்பாரா வகையாக வஞ்சத் தாலே<br/>
 பெருங்கொலைசெய் தான்அந்தோ! இப்பெண் ணாளைப்<br/>
<dd>பிறரறியா வகையில்நான் காத்தேன் அன்றே.<br/>
<br/>
 இவ்விளைய பூங்கொடியின் வேர றுக்க<br/>
<dd>என்னவெலாம் செய்கின்றான்? என்னைக் கொல்ல<br/>
 ஒவ்வாத முறையெல்லாம் சூழு கின்றான்;<br/>
<dd>உங்களிடம் நீதிகேட் கின்றேன்" என்று<br/>
 செவ்விதழாள் அன்னத்தை முகிலின் மீண்ட<br/>
<dd>திங்களென மாற்றுருவம் களைந்து காட்டி<br/>
 அவ்வகையே தானும்தன் உண்மை காட்டி<br/>
<dd>"ஆத்தாஎன்பேர்; அரசின் பணிப்பெண்" என்றாள்.<br/>
<br/>
<hr width="40%"/>
<h3><font color="blue">        இயல் 29<br/></font></h3>
<dd><font color="red">     ஆத்தா, அன்னம் என அறிந்த வேழ மன்னன்<br/>
  வியப்புற்றதோடு, பழி என் மேலல்ல என்றான்.<br/></font>
<br/>
 வியப்புற்றான்; முகநிறையக் கண்தி றந்து<br/>
<dd>மெல்லியினை, ஆத்தாவைப் பார்த்தான்; மிக்க<br/>
 துயருற்றான். "ஒருநாட்டைப் பிடித்த பின்னர்<br/>
<dd>தொடர்புடையார் தமைக்கொல்ல ஒப்பு வேனோ?<br/>
 செயப்பட்ட போர்நடுவில் பகையை நானோ<br/>
<dd>பின்னிருந்து கொலைபுரியச் செய்வேன்?" என்று<br/>
 வியர்த்திட்டான் உடலெல்லாம்! "அந்தத் தீயன்<br/>
<dd>விளைத்திட்டான்; நானல்லேன்" என்ற சொன்னான்.<br/>
<br/>
 "அப்போதே நானினைத்தேன்; கேள்வி யுற்றேன்.<br/>
<dd>அவற்றையெல்லாம் நரிக்கண்ணன் மறுத்துக் கூறித்<br/>
 தப்பேதும் இல்லான்போல் ஆடல் செய்தான்.<br/>
<dd>கதிர்நாட்டின் தனியரசாய் நரிக்கண் ணற்கும்<br/>
 இப்போது தான்முடியைச் சூட்டி வந்தேன்;<br/>
<dd>என்செய்வேன் பழிசுமந்தேன்! பழிசு மந்தேன்!<br/>
 எப்போதும் உமக்கேஓர் தீமை யின்றி<br/>
<dd>யான்காப்பேன் அஞ்சாதீர்" என்றான் மன்னன்.<br/>
<br/>
<hr width="40%"/>
<h3><font color="blue">        இயல் 30<br/></font></h3>
<dd><font color="red">    அன்னம் முதலியவரைக் காக்கும் வழியை அரசன் ஆராய்ந்தான்.<br/></font>
<br/>
 பின்னும்அவன் அமைச்சனையே நோக்கி, "இந்தப்<br/>
<dd>பெண்ணரசி இனிஉய்யும் வண்ணம் யாது?<br/>
 சின்னநடை நரிக்கண்ணன் இடம்வி டுத்தால்<br/>
<dd>தீங்கிழைப்பான்; நல்லஉளப் பாங்கொன் றில்லான்;<br/>
 அன்னையினைக் கொலைசெய்தான்; தந்தை தன்னை<br/>
<dd>அழித்திட்டான்; அன்னத்தை ஒழிப்ப தற்கும்<br/>
 முன்னின்று காத்தாளை ஆத்தா என்னும்<br/>
<dd>முதியாளைத் தீர்த்திடவும் குதியா நின்றான்.<br/>
<br/>
 கூறுகநின் கருத்"தென்றான். அமைச்சன் சொல்வான்:<br/>
<dd>"கொடியோனைக் கதிர்நாட்டை ஆள விட்டீர்!<br/>
 சீறுகின்ற பாம்புக்குத் தவளை யூரில்<br/>
<dd>திருமுடியோ சூட்டுவது? பின்பு காண்பீர்!<br/>
 வீறுடைய கதிரைவேல் மன்னன் ஈன்ற<br/>
<dd>வெண்நிலவு முகத்தாளின் எண்ணங் கேட்டு<br/>
 வேறுநாட் டிளவரசை மணக்கச் செய்து<br/>
<dd> மேலுமொரு தீங்கின்றிக் காக்க வேண்டும்.<dd><br/>
<br/>
<hr width="40%"/>
<h3><font color="blue">        இயல் 31<br/></font></h3>
<dd><font color="red">    "அன்னம் முதலியவரைக் காப்பாற்ற வேழ நாட்டிலிருந்து<br/>
 ஒருவரை அனுப்பிக் கதிர்நாட்டை ஆண்டு வரச்செய்க"  என்றான் அமைச்சன்.<br/></font>
<br/>
 கதிர்நாட்டை நரிக்கண்ணன் ஆளும் ஆட்சி<br/>
<dd>கடுகளவும் தீங்கின்றி இருப்ப தற்குப்<br/>
 பொதுநாட்டம் உடையஓர் அறிஞன் தன்னைப்<br/>
<dd>போயிங்கு நீர்அனுப்ப வேண்டும்" என்றான்.<br/>
 "எதுநாட்டம்? அன்னமே சொல்வாய்" என்றான்.<br/>
<dd>ஏந்தல்மொழி கேட்டமலர்க் கூந்தல் சொல்வாள்:<br/>
 "சதுர்நாட்டிப் பகைமுடிமேல் தாளை நாட்டும்<br/>
<dd>தமிழ் நாட்டுப் பெருவேந்தே! அவையில் உள்ளீர்!<br/>
<br/>
 பழநாளிற் பாண்டியனின் படைந டத்திப்<br/>
<dd>பகைகொண்ட சோழனையும் வெற்றி கொண்ட<br/>
 அழல்வேலான் என்னருமை மூதா தைக்கே<br/>
<dd>அளித்தான்ஓர் பேழையினைப் பரிசாய்; அந்த<br/>
 எழிலான பேழையிலே ஞாலம் மெச்சும்<br/>
<dd>இழைஆடை, வாள்பலவும் இருக்கும்; மேலும்<br/>
 அழகான கதிர்நாட்டின் வரலா றெல்லாம்<br/>
<dd>அப்பேழை சொல்லிவிடும். ஆத லாலே,<br/>
<br/>
<hr width="40%"/>
<h3><font color="blue">        இயல் 32<br/></font></h3>
<dd><font color="red">  அன்னம் கூறுவாள் : என்பேழை அரண்மனையில் <br/>
இருக்கும்; அதைக் காட்டச் செய்வீர் மன்னரே!<br/></font>
<br/>
 வேழமா நாடுடைய வேந்தே! என்றன்<br/>
<dd>மேனாளின் நற்புகழை விளக்கும் அந்தப்<br/>
 பேழைமா றாமல்அதைக் காட்டும் வண்ணம்<br/>
<dd>பெரியதோர் கட்டளையும் இடுதல் வேண்டும்!<br/>
 ஏழையரின் குறைதீர்த்தல் கடமை யன்றோ?"<br/>
<dd>என்றுரைத்தாள். "நன்றுரைத்தாய் பெண்ணே! அந்தப்<br/>
 பேழைமாற் றம்சிறிதும் இன்றி இங்கே<br/>
<dd>பெரும்படையால் வரும்படிசெய் கின்றே னென்று<br/>
<br/>
 ஆளியெனும் படைத்தலைவா செல்க என்றான்<br/>
<dd>ஆயிரவர் உடன்செல்க என்றான்! இந்த<br/>
 நாளில் இதே நேரத்தில் அரண்ம னைக்கு<br/>
<dd>நாற்புறமும் காப்பமைத்தும் உட்பு குந்தும்<br/>
 ஆளிருவர் மூவர்விழுக் காடு நீடும்<br/>
<dd>அறைதோறும் தேடிடுக எங்கும் பார்ப்பீர்;<br/>
 கேளிர்இதை; அப்பேழை அடையா ளத்தைக்<br/>
<dd>கிளிமொழியாள் சொல்லிடுவாள்" என்றான் மன்னன்.<br/>
<br/>
<hr width="40%"/>
<h3><font color="blue">        இயல் 33<br/></font></h3>
<dd><font color="red">   பேழையின் அடையாளம் கூறினாள் அன்னம்.<br/></font>
<br/>
 இளவஞ்சி அன்னம்உரைத் திடுவாள்: "ஐயா<br/>
<dd>என்பேழை மன்னவரின் வாளின் நீளம்!<br/>
 உள்அகலம் மூன்றுசாண்! உயரம் நாற்சாண்!<br/>
<dd>ஒளிதிகழும் கிளிச்சிறைப்பொன் தகடு தன்னால்<br/>
 வௌிப்புறமும், பொதிகைமலைச் சந்த னத்தின்<br/>
<dd>வெண்பலகை உட்புறமும் காணும்; மேலே<br/>
 உளிஅழுந்தும் எழுத்தாலே உள்ளி ருக்கும்<br/>
<dd>உயர்பொருள்கள் அத்தனைக்கும் பெயர்கள் காணும்.<br/>
<br/>
 வாள், நகைகள், ஆடைவகை முழுநீ ளத்தில்<br/>
<dd>வைத்திடுபொற் பட்டயம்பே ழைக்கு ளுண்டு!<br/>
 காணுகநீர்" என்றுரைத்துத் தான ணிந்த<br/>
<dd>கழுத்தணியைக் கழற்றிஅதில் அமைத்தி ருந்த<br/>
 ஆணிப்பொற் பேழையதன் அடையா ளத்தை<br/>
<dd>அரசருக்கும் படையாட்சி தனக்கும் காட்டிச்<br/>
 சேணுயர்ந்த அரண்மனைக்குள் ஆடற் கட்டின்<br/>
<dd>தென்அறையில் அப்பேழை இருக்கும்" என்றாள்.<br/>
<br/>
<hr width="40%"/>
<h3><font color="blue">        இயல் 34<br/></font></h3>
<dd><font color="red">    அன்னம் முதலியவர்களுடன் படையை அணுப்பி<br/>
 அரண்மனையில் பேழையைத் தேடச் செய்தான்              மன்னன்.<br/></font>
<br/>
 ஓடுக,பாண் டியன்பரிசை நோக்கி நீவீர்!<br/>
<dd>உமைத்தடுத்தால் நமதாணை அவர்க்குச் சொல்க!<br/>
 தேடுக வென் றான்மன்னன்! சென்றிட் டார்கள்!<br/>
<dd>திருநாட்டை வென்றேன்நான் எனினும் அந்த<br/>
 நாடுதனை உடையவர்க்கே நான ளித்து<br/>
<dd>நாளடைவில் அவரிடத்தில் கப்பம் கொள்ளல்<br/>
 பீடுடைய அறமாகும்! இந்த நாட்டின்<br/>
<dd>பேருரிமை ஆராய்வேன் என்றான் மன்னன்.<br/>
<br/>
 அந்நேரம் எண்ணத்தில் ஆழ்ந்தி ருந்த<br/>
<dd>அமைச்சன்இது கூறுகின்றான் மன்ன வன்பால்:<br/>
 "மன்னவரே ஆளியினைப் போகச் சொன்னீர்<br/>
<dd>மற்றந்தப் படைத்தலைவன் நரிக்கண் ணற்குச்<br/>
 சின்னவனே ஆதலினால் பேழை தேடும்<br/>
<dd>திறத்தினிலே குறைச்சல்வந்து சேரக் கூடும்;<br/>
 இந்நிலையில் பொறுப்புள்ள ஆள னுப்பி<br/>
<dd>எழிற்பேழை தனைத்தேடச் செய்க" என்றான்.<br/>
<br/>
 ஆத்தாவும் உரைத்திடுவாள்: " ஆம்ஆம் நானே<br/>
<dd>அவ்விடத்தில் போகின்றேன் துணைய ளிப்பீர்!<br/>
 தீத்தாவும் கண்ணாலே நரிக்கண் ணன்தான்<br/>
<dd>சிறியபடைத் தலைவனையே அஞ்ச வைத்துக்<br/>
 காத்தாளும் அரண்மனையில் பேழை தன்னைக்<br/>
<dd>கைப்பற்றிக் கொள்வானே" என்று கூறத்<br/>
 "தாத்தாவைப் போலுருவை மாற்றிக் கொள்க,<br/>
<dd>தக்கப்படை யொடுசெல்க" என்றான் மன்னன்.<br/>
<br/>
<hr width="40%"/>
<h3><font color="blue">        இயல் 35<br/></font></h3>
<dd><font color="red">    அன்னம் முதலியவர் அரண்மனையடைந்தார்கள். <br/>
ஆளி அரண்மனையில் தேடியதில் பேழை இல்லை     என்றான்.<br/></font>
<br/>
 முன்போல ஆணுருவம் பூண்டாள் ஆத்தா,<br/>
<dd>முழுநீள வாள்ஒன்றும் இடையில் சேர்த்தாள்!<br/>
 பின்தொடர்ந்தார் கணக்காயர்; வாளும் ஏந்திப்<br/>
<dd>பிற காலாட் படைதொடர அரண்ம னைக்கு<br/>
 முன்வாயில் தனையடைந்தார்; மேலும் உள்ளே<br/>
<dd>மொய்த்தபடை மேல்சென்று மொய்த்து நிற்கச்<br/>
 சின்னதொரு படைத்தலைவன் ஆளி என்பான்<br/>
<dd>"தேடியதில் பேழையினைக் காணோம்" எனறான்.<br/>
<br/>
<br/>
 திடுக்கிட்டார் கணக்காயர்! நரிக்கண் ணையா<br/>
<dd>தெருக்கதவின் அருகினிலும் போக வேண்டாம்;<br/>
 படைமறவர் யாவருமே வௌிச்செல் லாதீர்!<br/>
<dd>பகரும்இது வேழவரின் ஆணை யாகும்;<br/>
 அடுக்களையோ ஆடரங்கோ எவ்வி டத்தும்<br/>
<dd>அணுவணுவாய்ப் பேழையினைத் தேட வேண்டும்;<br/>
 நடுவிலுள்ள உமையும் ஆராய வேண்டும்<br/>
<dd>நகராதீர் என்றுரைத்தார்; நன்றென்றார்கள்.<br/>
<br/>
<hr width="40%"/>
<h3><font color="blue">        இயல் 36<br/></font></h3>
<dd><font color="red">     கணக்காயர் முதலியவர்கள் தேடினார்கள். அங்கிருந்த மற்றவர்கள் அவ்விடம் விட்டு 
<br/> வௌியிற்செல்லாமல் இருக்க வேண்டும்.ஆனால் ஒருவன் மட்டும் வௌியில் ஓடுகிறான். <br/>
                     ஆத்தா பின்தொடர்கின்றாள்.<br/></font>
<br/>
 கணக்காயர் எவ்விடத்தும் துணைவ ரோடு<br/>
<dd>கடிதாகத் தேடுகையில், ஆட்கள் தம்முள்<br/>
 இணைப்பாக நின்றிருக்கும் ஒருவன் கண்ணை<br/>
<dd>இமைக்காமல் நாற்றிசையும் செலுத்து வோனாய்<br/>
 அணித்தான தெருவாயில் நோக்கி மெல்ல<br/>
<dd>அகலுவதைக் கருத்தாக ஆத்தா பார்த்தே,<br/>
 "கணுக்காலை வெட்டுவேன். செல்லேல்" என்றாள்;<br/>
<dd>கடிதுபறந் தான்; பறந்தாள் வாளை ஓச்சி.<br/>
<br/>
<hr width="40%"/>
<h3><font color="blue">        இயல் 37<br/></font></h3>
<dd><font color="red">    ஓடியவன் கணுக்காலை ஆத்தா வெட்ட, அதே போதில்<br/>
 அவன் அவளின் இடது கையை வெட்ட, இருவரும்     ஓரிடத்தில் வீழ்ந்தார்கள்.<br/></font>
<br/>
 அரசநெடுந் தெருநீங்கிப் பல்க லைகள்<br/>
<dd>ஆய்கூடம், நோய்நீக்கும் மருத்து வத்தின்<br/>
 பெருநிலையம் நீங்கிப்பின், குறுக்கே ஓடிப்<br/>
<dd>பிறைக்கோட்டு யானைபல நிறத்தும் கூடத்<br/>
 தருகினிலோர் இருள்கிடக்கும் பொதுமன் றத்தில்<br/>
<dd>அவன்புகுந்தான். கணுக்காலை வெட்டி னாள்;தன்<br/>
 அரிதான இடக்கையை இழந்தாள் ஆத்தா<br/>
<dd>இருமுதியார் அருகருகு துடித்து விழ்ந்தார்.<br/>
<br/>
 செந்நீரில் புரளுகின்ற இரண்டு டம்பும்<br/>
<dd>தெண்ணீரின் கரைமீனாய்த் துடிக்கும்! ஆவி<br/>
 இந்நிலையில் ஆயிற்றா என்னும் வாய்கள்!<br/>
<dd>இரண்டுள்ளம் சுரப்பற்ற பசுக்காம் பைப்போல்<br/>
 எந்நினைவும் இல்லாமல் துன்ப மேயாம்!<br/>
<dd>'இம்' மென்னும் இருகுரல்கள் வைய வாழ்க்கை<br/>
 சின்னேரம் சின்னேரம் என்ப தெண்ணத்<br/>
<dd>திடுக்கிடும் அவ் விருமுதுமைப் பருவம் ஆங்கே.<br/>
<br/>
 தனக்குந்தன் கணவனுக்கும் இடையில் வாய்த்த<dd><br/>
<dd>தடை,பிரிவு, கசப்பனைத்தும் பல்லாண் டாகப்<br/>
 புனத்திலுறும் புதல்போலே வளர்ந்த தாலே<br/>
<dd>புறத்தொடர்பே இல்லாத முதிய ஆத்தா<br/>
 அனற்கொள்ளி பட்டபிள்ளை கதறும் போதில்<br/>
<dd>'அம்மா'என் பதுபோலே துணைவன் தன்னை<br/>
 நினைத்தவளாய்த் தாழ்குரலில் "அத்தான்" என்றாள்;<br/>
<dd>நிறைவியப்பால் வீரப்பன் "ஆத்தா" என்றான்.<br/>
<br/>
<hr width="40%"/>
<h3><font color="blue">        இயல் 38 <br/></font></h3>
<dd><font color="red">         வீரப்பன் தன் மனைவியான ஆத்தாவைப்  புரண்டணைத்தான். அவளும் அவ்வாறே!<br/></font>
<br/>
 ஆண்என்று வாள்சுமந்தும் எனைத்தொ டர்ந்தும்<br/>
<dd>ஆள்என்றும் மரமென்றும் தெரியாப் போதில்<br/>
 காண்என்று கணுக்காலைத் தீர்த்தாய் என்உள்<br/>
<dd>கனிஎன்றும் கரும்பென்றும் கிடந்த நீதான்;<br/>
 வீண்என்று கருதுகிலேன்! என்செய் கைக்கு<br/>
<dd>விளைவென்று கருதுகின்றேன்! கொடிய சாவைப்<br/>
 பூண்என்று புகன்றாலும் மகிழ்வேன் என்று<br/>
<dd>புரண்டணைத்துப் பொன்னே என் றழுதான் கூவி!<br/>
<br/>
 படையாளிற் பகைஆள்போல் இருந்தாய் அத்தான்!<br/>
<dd>பாண்டியனார் பரிசென்னும் நீண்ட பேழைக்<br/>
 குடையாளின் பணியாள்நான்! நரிக்கண் ணற்கே<br/>
<dd>உளவாளாய் நீயங்கே ஓடி னாய் என்<br/>
 றடையாளம் தெரியாமல் இழைத்த குற்றம் <br/>
<dd> அறிவாளா பொறுத்திடுக! என்று நெஞ்சம்<br/>
 உடைவாளாய் இருகையால் அணைத்த மெய்யை<br/>
<dd> ஒருகையால் அணைத்தன்பில் உயர்வா ளானாள்.<br/>
<br/>
 பிள்ளையெங்கே எனக்கேட்டான் வீரப் பன்தான்!<br/>
<dd>பெருங்குடிசை தனிலெனையும் வேந்தன் பெற்ற<br/>
 கிள்ளையையும் சிறைசெய்ய நரிக்கண் தீயன்<br/>
<dd>கிளப்பிவிட்ட கொடுமறவர் உயிரை அங்கே<br/>
 கொள்ளையிட்டுக் கொண்டிருந்தான்; அன்னம் என்னும்<br/>
<dd>கோவையிட்ட செவ்விதழாள் உள்ளத் துள்ளே<br/>
 முள்ளையிட்டாற் போல்அச்ச மேமே லிட்டு<br/>
<dd>முறையிட்டாள்; இட்டுவந்தேன் என்றாள் ஆத்தா.<br/>
<br/>
 மண்காண முகில்கிழித்து நிலவு வந்து<br/>
<dd>மற்றவர்கள் நமைக்காண வைத்தல் காண்பாய்!<br/>
 புண்காண இடருற்றுக் கிடக்கின் றோமே!<br/>
<dd>புறஞ்சென்று நலங்காண வகையு மில்லை!<br/>
 பண்காணும் மொழிஅன்னம் தனையும், பெற்ற<br/>
<dd>படிகண்ட பிள்ளையையும் இந்நாள் என்றன்<br/>
 கண்காணு மோஎன்றான்! துன்பத் துக்கோர்<br/>
<dd>கரைகாணா மற்கிடந்தார் இருவர் அங்கே.<br/>
<br/>
<hr width="40%"/>
<h3><font color="blue">        இயல்  39<br/></font></h3>
<dd><font color="red">        நரிக்கண்ணனை வேழ மன்னன் சீறினான்.<br/></font>
<br/>
 திகழ்வேழ மன்னனுடன் அமைச்சன், அன்னம்,<br/>
<dd>செயலுடையார் திருமன்றில் அமர்ந்திருந்தார்!<br/>
 அகம்வேறு பட்டநரிக் கண்ணன் அங்கே<br/>
<dd>அழைத்தபடி வந்துநின்றான்; வணக்கம் செய்தான்!<br/>
 "இகழ்ச்சிமுடி பூண்டவனே என்செய் தாய்நீ?<br/>
<dd>இந்நாட்டு மன்னவனைப் பின்னி ருந்து<br/>
 நகைபுரியக் கொலைசெய்தாய்; அடடே நாட்டின்<br/>
<dd>நங்கையினைத் தங்கையென்றும் பாராய்; கொன்றாய்.<br/>
<br/>
 நாடிழந்தாள்; நற்றந்தை, தாயி ழந்தாள்.<br/>
<dd>நலமிழந்தாள், கலமிழந்தாள்; கொடி பறந்த<br/>
 வீடிழந்தாள்; புகழ்இழந்தாள்; மணமி ழந்த<br/>
<dd>விரிமலரைப் போலிருந்தாள்; அரச அன்னப்<br/>
 பேடிழந்த அனைத்துக்கும் நீஆ ளாகிப்<br/>
<dd>பெற்றவற்றில் மீதியுள்ள உயிர்இ ழக்கத்<br/>
 தேடுகின்றாய்; ஆத்தாவைத் தீர்த்திட் டாயோ?<br/>
<dd>திருடிவிட்டாய் பாண்டியனார் பரிசை ஏடா!<br/>
<br/>
 பின்னறிவாய் என்தோளின் வாளின் சீற்றம்!<br/>
<dd>பிழைசெய்த தேன்?" என்று மன்னன் கேட்டான்.<br/>
 "முன்னறியும் அறிஞர்க்கு முதல்வரான<br/>
<dd>மூதறிஞ ரேமுழுதும் அறிவீர் என்னை!<br/>
 என்னறிவால் வானொடுவிண் ணறிய நாயேன்<br/>
<dd>எக்கொலையும் செய்தறியேன்; பொருத்த ருள்க.<br/>
 கன்னலிடைக் கணுக்கண்டு பொறாரோ? தங்கள்<br/>
<dd>கைவாளால் வீழ்ந்திடுமுன், காலில் வீழ்ந்தேன்!<br/>
<br/>
<hr width="40%"/>
<h3><font color="blue">        இயல் 40<br/></font></h3>
<dd><font color="red">     தான் கொலை செய்யவில்லை, என் மகனை மணந்து<br/>
 கொண்டு இந்நாட்டை இவளே ஆளட்டும் என்றான்    நரிக்கண்ணன்.<br/></font>
<br/>
 அன்னத்தைக் கொலைபுரிதல் இல்லை; அந்தோ<br/>
<dd>ஆத்தாவைக் கொலைபுரிதல் இல்லை; அந்தப்<br/>
 பொன்னொத்த பேழையினைக் கண்ட தில்லை<br/>
<dd>பொய்யுரைப்ப தாய்இல்லை. இதையும் கேட்பீர்;<br/>
 கன்னத்தைத் தன்நகமே கீறிடாது<br/>
<dd>கதிர்நாட்டை ஆண்டான்என் மைத்து னன்தான்<br/>
 தன்அத்தை மகனைஇவள் மணந்து கொண்டு<br/>
<dd>தானாள்க இந்நாட்டைப் பின்நாள் என்றான்.<br/>
<br/>
 நரிஇவ்வா றுரைத்தஉடன், அரசன், ஆம்ஆம்<br/>
<dd>நன்முடிவு! நன்முடிவே! அன்ன மேஉன்<br/>
 கருத்தென்ன? அதுதானே! என்று கேட்டான்.<br/>
<dd>கனிமொழியாள் கூறுகின்றாள்: "குயிலி னங்கள்<br/>
 திருச்சின்னம் ஊத,நறுந் தென்றல் வீசச்<br/>
<dd>செவ்வடியால் அன்னம்உலா வரும்நா டாள்வீர்!<br/>
 ஒருத்தன்எனை மணப்பதெனில் அன்னோன், என்றன்<br/>
<dd>உயர்பேழை தனைத்தேடித் தருதல் வேண்டும்.<br/>
<br/>
<hr width="40%"/>
<h3><font color="blue">        இயல் 41<br/></font></h3>
<dd><font color="red">   அன்னம் "என்பேழையைத் தேடித் தருவோனையே   நான் மணப்பேன்" என்றாள்.<br/></font>
<br/>
 முன்பாண்டு வையத்தில் முறைந டாத்தி<br/>
<dd>முத்தாண்டான் எனும்பெயரை நிலைநி றுத்தும் <br/>
 தென்பாண்டி நாட்டான்பால் என்மூ தாதை<br/>
<dd>சிறைச்சோழ னைவென்று பெற்ற தான<br/>
 என்பாண்டி யன்பரிசை எனக்க ளிப்போன்<br/>
<dd>எவனெனினும் அவனுக்கே உரியோள் ஆவேன்.<br/>
 அன்பாண்டா ரே, இதுஎன் உறுதி யாகும்;<br/>
<dd>அருள்புரிய வேண்டு" மென்றாள் தெருள்உள் ளத்தாள்.<br/>
<br/>
 "காற்றுக்கும் ஆடாமல், கனல்த னக்கும்<br/>
<dd>கரியாமல் நன்முறையில் முப்ப ழத்தின்<br/>
 சாற்றுக்கு நிகரான மொழியா ளே! நீ<br/>
<dd>சாற்றுமொழி ஒவ்வொன்றும் நோக்கும் போது<br/>
 நுாற்றுக்கொன் றேஅன்றோ மானே! உன்றன்<br/>
<dd>நுண்ணறிவால் நீயுரைத்த வாறு நானும்<br/>
 ஏற்றுக்கொண் டேனது போல் ஆகட் டும், தீர்ப்<br/>
<dd>பிது"வென்றான் மதிபெற்ற வேழ மன்னன்.<br/>
<br/>
<hr width="40%"/>
<h3><font color="blue">        இயல் 42<br/></font></h3>
<dd><font color="red">   அன்னத்தின் எண்ணத்தை அரசன் ஒப்பினான். <br/>
இம்முடிவை முரசறைவிக்கக் கேட்டுக் கொண்டாள்              அன்ணம்.<br/></font>
<br/>
"இம்முடிவை நாட்டார்க்கு முரச றைந்தே<br/>
<dd>இயம்புவிக்க வேண்டுகின்றேன்" என்றாள் அன்னம்!<br/>
செம்முடியை அசைத்திட்டான் மன்னன்; ஆங்கே<br/>
<dd>செயல்முடிப்போம் என்றார்கள் அங்கி ருந்தோர்!<br/>
"அம்முடிவால் தீமைபல நேர்தல் கூடும்.<br/>
<dd>அன்னமே, மருமகளே இதனைக் கேட்பாய்!<br/>
தம்முடிமேல் பேழையினைத் தூக்கி வந்த<br/>
<dd>தண்டூன்று கிழவரைநீ  மணப்ப துண்டோ!"<br/>
<br/>
எனக்கேட்டான் நரிக்கண்ணன். அன்னம் சொன்னாள்:<br/>
<dd>"ஈவார்ஓர் கிழவரெனில் எனைம ணக்க<br/>
நினைப்பாரோ? நினைப்பரெனில் கிழவ ரல்லர்<br/>
<dd>நெஞ்சத்தில் இளையாரே வயதில் மூத்தார்!"<br/>
எனஉரைக்கப் பின்னும்நரிக் கண்ணன்: "நோயால்<br/>
<dd>இடருற்றோன் என்றாலோ?" என்று கேட்டான்.<br/>
"தனியரசு போக்காத நோயை நானே<br/>
<dd>தவிர்க்கின்ற  பேறுபெற்றால் மகிழ்வேன்" என்றாள்.<br/>
<br/>
"பகையாளி யாயிருந்தால் தீமை" என்றான்.<br/>
<dd>"பகையாளி உறவாளி  ஆதல்  உண்டு;<br/>
மிகஉறவும் பகையாளி ஆதல் உண்டு<br/>
<dd>வியப்பில்லை இது" என்றாள். "குழந்தை யாயின்<br/>
நகையாரோ" என்றுரைத்தான். "அவ்வ ரும்பு<br/>
<dd>நன்மணத்தைச்  செய்யுமெனல்நகைப்பே!" என்றாள்.<br/>
"இகழ்சாதி ஒப்புவதோ!" என்று கேட்டான்.<br/>
<dd>"இவ்வுலகில் எல்லாரும் நிகரே" என்றாள்!<br/>
<br/>
"கூழையே னுங்கொண்டு காட்டு மேட்டுக்<br/>
<dd>கொல்லையே னும்சுற்றித் திரியு மந்த<br/>
ஏழையே னும்கண்ணுக் கினியான் இன்றேல்<br/>
<dd>இம்மியே னும்வாழ்வை இனியான் வேண்டேன்!<br/>
கோழையே னும்பெண்டிர்  இவ்வா றோதும்<br/>
<dd>கொள்கைஏ னில்லைகாண் இன்பம் இன்றேல்,<br/>
பேழைஏன்? சீர்த்திஏன்? பெற்றி ருக்கும்<br/>
<dd>பெண்மைஏன்? இளமைஏன்" என்றான் மாமன்.<br/>
<br/>
"ஒத்தஅன்பால் ஒருத்திபெறும் காத லின்பம்<br/>
<dd>ஒன்றுதான் இங்குள்ள தென்று ரைத்தாய்;<br/>
செத்தவன்பால் ஒருத்திபெறும் இன்பம் உண்டு<br/>
<dd>சேதிஇது புதிதாகும்; கேட்க வேண்டும்;<br/>
மெத்தவன்பால் வஞ்சத்தால் மான மின்றி<br/>
<dd>மிக்கபெரு மக்களெல்லாம் ஏங்க ஏங்கச்<br/>
சொத்தவன்பால்  பெற்றவனை மாற்றி அங்தத்<br/>
<dd>தூயான்பால் அன்புபெறச் செய்தல் இன்பம்!<br/>
<br/>
இன்பம்வரும் வழிகள்பல உண்டு மண்ணில்!<br/>
<dd>எதிர்த்துநேர் வெற்றிபெற முடியா தென்றே<br/>
அன்பமைய உறவாடித் தன்கை வாளால்<br/>
<dd>அழித்துப்பின் முழுநாடும் அடைந்தான் என்றால்,<br/>
பின்பவன்பால் பொன்னாட்டை மீட்கப் போக்கும்<br/>
<dd>பெருநாட்கள் ஒவ்வொன்றும் திருநாளாகும்<br/>
வன்பகையால் துடிக்கையிலும் தொண்டு செய்வோன்<br/>
<dd>வரவேற்கும் இன்பத்துக் களவே இல்லை!"<br/>
<br/>
<dd><br/>
என்றுபல கூறியபின் எழில்வேந் தன்பால்,<br/>
<dd>"என்பாண்டி யன்பரிசைத் தேடு விக்க<br/>
இன்றுமுதல் நீவிர்நடு நின்று நோக்கி<br/>
<dd>இடரின்றிக் காப்பதுநும் கடனே" என்றாள்.<br/>
"நன்றுமட மயிலேநீ செல்க" என்றான்.<br/>
<dd>"நரிக்கண்ணா, இருக்கின்றேன் நானும் இங்கே;<br/>
ஒன்றுபிழை என்றாலும் ஒப்பேன்! அன்னம்<br/>
<dd>ஒருத்திஉயிர் உன்குடியின் உயிருக் கொப்பாம்!<br/>
<br/>
அன்னத்தின் அன்புடையார்; நரிக்கண் ணற்கே<br/>
<dd>ஆனவர்கள் என்னுமோர் பாகு பாடு<br/>
தன்னைநம் படைமறவர், உளவு காண்போர்<br/>
<dd>சற்றேனும் கருதாமல் நடத்தல் வேண்டும்;<br/>
சின்னநரிக் கண்ணனவன் வஞ்சம், சூழ்ச்சி,<br/>
<dd>செயநினைப்பான்; செய்திடுமுன் என்பால் சொல்க!<br/>
மன்னுகவே சரிநீதி" என்று மன்னன்<br/>
<dd>வழுத்தினான்; எல்லாரும் வணங்கிச் சென்றார்.<br/>
<br/>
<hr width="40%"/>
<h3><font color="blue">        இயல் 43<br/></font></h3>
<dd><font color="red">    முரசறையப்பட்டது.<br/></font>
<br/>
கதிர்நாட்டின் வீதியெலாம் யானை மீது<br/>
<dd>கடிமுரசு முழக்கினான்: "அன்னம் என்னும்<br/>
கதிரைவேல் மன்னன்மகள் இழந்து போன<br/>
<dd>கவின்பாண்டி யன்பரிசைத் தேடித் தந்தால்<br/>
அதுபோதே அவனையோ, அவன் குறிக்கும்<br/>
<dd>ஆளனையோ அவள்மணப்பாள்! தேடு வோர்க்கும்<br/>
எதிர்ப்பில்லை; எவராலும் இடரும் இல்லை.<br/>
<dd>இது வேழ மன்னவனார் ஆணை" என்றான்.<br/>
<br/>
<hr width="40%"/>
<h3><font color="blue">        இயல் 44<br/></font></h3>
<dd><font color="red">       ஊர்ப் பேச்சுக்கள்.<br/></font>
<br/>
முழக்கத்தை கேட்டவர்கள் பல உரைப்பார்:<br/>
<dd>"முறையறியா நரிக்கண்ணன் மகனாய் வந்த<br/>
கொழுக்கட்டை அன்னத்தை மணந்து கொள்வான்;<br/>
<dd>கொடுத்திடுவான்  எடுத்திருக்கும் பேழை தன்னை!<br/>
வழக்கத்தை விடுவானோ? வஞ்சம் சூழ்ச்சி<br/>
<dd>வற்றாத கடலன்றோ? உற்றார் தம்மை<br/>
இழக்கத்தான் செய்தானே! இருக்கும் பெண்ணை<br/>
<dd>இழுக்கத்தான் இச்சூழ்ச்சி செய்தான்" என்பார்.<br/>
<br/>
கள்ளர்பலர் இருக்கின்றார் தென்ம லைக்குள்<br/>
<dd>கைப்பற்றிப் போயிருப்பார்;  அங்குச் சென்றால்<br/>
உள்ளபொருள் அகப்படுமே என்பார்; ஆனால்<br/>
<dd>உட்செல்ல யார்துணிவார் என்று ரைப்பார்;<br/>
பிள்ளைகள்போய்  அரண்மனையில் விளையா டுங்கால்<br/>
<dd>பெட்டியினை எடுத்திருப்பார்; அவர்கள் அப்பன்<br/>
கொள்ளையடித் துக்கொள்வான் அன்ன மென்னும்<br/>
<dd>'கோக்காத முத்தை' என்று சிலபேர் சொல்வார்.<br/>
<br/>
அவ்வமைச்சன் பொல்லாத திருட னன்றோ?<br/>
<dd>ஆளில்லா நேரத்தில் அடித்துக் கொன்று<br/>
செவ்வையாய் இந்நாளில் அன்னத் திற்குத்<br/>
<dd>தித்திப்புக் காட்டிஅந்த மாம்ப ழத்தைக்<br/>
கவ்விடுவான்  அள்ளூறக் கசக்க 'எட்டிக்<br/>
<dd>காயா'என் பார்சிலபேர்! அந்தப் பேழை<br/>
இவ்வால மரத்தடியில் என்பார் சில்லோர்;<br/>
<dd>இத்தோப்பில் இக்கிணற்றில் என்பார் பல்லோர்.<br/>
<br/>
<hr width="40%"/>
<h3><font color="blue">        இயல் 45<br/></font></h3>
<dd><font color="red">    நீலி என்னும் தோழியிடம் அன்னம் வருத்தமுரைத்தாள்.<br/></font>
<br/>
நிலவெரிக்கும் இரவினிலே அரச அன்னம்<br/>
<dd>நீலிஎனும் தோழியிடம் நிகழ்த்து கின்றாள்:<br/>
"குலையெரிந்து போனதடி! ஆத்தா வின்கை<br/>
<dd>குறைப்பட்டுப் போனது; அவள்ம ணாளர்<br/>
நிலைகலங்கக் கணுக்காலை இழந்து போனார்!<br/>
<dd>நெற்றியிலே வாளின்நுனி பட்ட தாலே,<br/>
மலைநிகர்த்த தோளுடையான் வேல னுக்கு<br/>
<dd>வாடிற்றாம் மலர்முகமும்! என்னால்! என்னால்!!<br/>
<br/>
வீரப்பக் கிழவரைநான் கண்டேன்; அன்னார்<br/>
<dd>விளக்கமுறச் சொல்லவில்லை எனினும், "பெண்ணே!<br/>
ஆரப்பன் நாட்டுக்கு நரிபி றந்தான்?<br/>
<dd>அதுவெல்லாம் இல்லைஇனி நீயே ஆள்வாய்!<br/>
நேரப்போ வதையெல்லாம் அறிவார் யாவர்?<br/>
<dd>நிலையறியா நரிக்கண்ணன் கூத்த டித்தான்!<br/>
தீரட்டும் என்நோயும்; ஆத்தா நோயும்!<br/>
<dd>சேரப்பல் லாண்டுநீ வாழி" என்றார்.<br/>
<br/>
<hr width="40%"/>
<h3><font color="blue">        இயல் 46 <br/></font></h3>
<dd><font color="red">   நீலியும் அன்னமும் பேசியிருக்கையில் நரியின் மகன்<br/>
            பொன்னப்பன் வந்தான்.<br/></font>
<br/>
"பெரியார்வாய்ச் சொற்பலிக்கும்" என்றாள் அன்னம்;<br/>
<dd>"பிழையார்செய் தாலுமவர் பிழையார் அம்மா!<br/>
உரியார்க்கே தாயகமும் உரிய தாகும்<br/>
<dd>ஒன்றுக்கும் அஞ்சற்க" என்றாள் நீலி!<br/>
நரியாரின் மகன்வந்தான் அங்கப் போது<br/>
<dd>"நான் உன்றன் அத்தான்" என் றான்சி ரித்தான்!<br/>
"தெரியாதா? நான்நேற்றுக் காலை வீட்டுத்<br/>
<dd>தென்புறத்தில் நின்றிருந்தாய் பார்த்தேன்" என்றான்!<br/>
<br/>
"என்அப்பன் உன்மாமன் ஆத லாலே<br/>
<dd>எனக்குநீ மைத்துனிதான்! நானும் அத்தான்!<br/>
பொன்னப்பன் என்று பெயர் எனக்கு! நான்மேல்<br/>
<dd>போட்டிருக்கும் பொன்னாடை பார்!ந கைபார்!<br/>
உன்னைப்போல் நான்அழகன்; அழகி நீயும்!<br/>
<dd>ஒன்பதுதேர் எனக்குமுண்டு வெள்ளி யாலே!<br/>
தின்னப்பல் பண்டங்கள் வீட்டி லுண்டு<br/>
<dd>திடுக்கிட்டுப் போவாய்நீ அவற்றைக் கண்டால்!<br/>
<br/>
தேனாலும் பாலாலும் என்றன் மேனி<br/>
<dd>செம்மையுடன் வளர்ந்ததுண்டு மெய்தான்; இந்நாள்<br/>
மானாலும் கிளியாலும் இளைத்துப் போனேன்,<br/>
<dd>மலர்ச்சோலை தன்னில்நான் ஓடி ஆடி!<br/>
ஆனாலும் ஒருபேச்சுக் கேட்பாய். நானோ<br/>
<dd>அரசன் மகன்! பலர் என்னை மணக்க வந்தார்;<br/>
போனாலும் போகட்டும் அன்ன மென்னும்<br/>
<dd>பூவையைத்தான் மணப்போமே எனநி னைத்தேன்.<br/>
<br/>
எவ்வளவோ வேலையுண்டு முடிக்க வேண்டும்;<br/>
<dd>இங்கிருந்து போய்முதலில் முரச றைந்தே<br/>
எவ்வூர்க்கும் திருமணத்தை முழக்கச் சொல்லி<br/>
<dd>எங்கெங்கும் வீதிகளை விளக்கச் சொல்லி<br/>
ஒவ்வொரு வீடும்சிறப்புச் செய்யச் சொல்லி<br/>
<dd>உன்பேரும்  என்பேரும் எழுதி ஓலை<br/>
செவ்வையுறப் பிறநாட்டு மன்னர்க் கெல்லாம்<br/>
<dd>திருமணத்தின்  அறிவிப்பை அனுப்ப வேண்டும்.<br/>
<br/>
மணந்துகொண்டால் என்னிடமே இருக்க வேண்டும்!<br/>
<dd>மரியாதை யாய்நடந்து கொள்ள வேண்டும்!<br/>
பிணம்போல எப்போதும் தூங்க வேண்டாம்!<br/>
<dd>பிச்சைக்காரர் வந்தால் அரிசி போடு!<br/>
பணம்போடு; குறைந்துவிடப் போவ தில்லை!<br/>
<dd>பாலினிக்கும்! நம்வீட்டில் மோர்பு ளிக்கும்!<br/>
துணிந்துநிற்பாய் என்னோடு திருடர் வந்தால்!<br/>
<dd>சுருக்கமென்ன முகத்தினிலே? அதெல்லாம் வேண்டாம்.<br/>
<br/>
மனைவிஎன்றும் கணவனென்றும் இருந்தால் ஏதோ<br/>
<dd>மகிழ்ச்சியினால் கலாம்புலாம் எனக்கி டத்தல்<br/>
அனைவர்க்கும் உள்ளதுதான்; ஆனால் நாட்டின்<br/>
<dd>அரசனென்றும் குடிகளென்றும் இருத்த லாலே<br/>
எனைவந்து தொந்தரவு செய்ய லாமா?<br/>
<dd>எனக்கன்றோ அதுகுறைவு? நீயே சொல்வாய்.<br/>
மனிதனுக்குத் தொல்லையுண்டு பண்ணு கின்றாய்;<br/>
<dd>மனைவியா மற்றென்ன விலங்கு தானா?"<br/>
<br/>
இவ்வகையாய்ப் பொன்னப்பன் அடுக்கு கின்றான்<br/>
<dd>இளவஞ்சி, நீலிமுகம் பார்த்துப் பார்த்தே<br/>
செவ்விதழின் கதவுடைத்து வரும்சி ரிப்பைத்<br/>
<dd>திருப்பிஅழைத் துள்ளடக்கிக் கொண்டி ருந்தாள்.<br/>
எவ்வளவோ சொல்லிவிட்டான், இன்னும் சொல்வான் ;<br/>
<dd>"என்தம்பி உனக்கென்ன பகையா? உன்னை<br/>
அவ்வளவாய் மதிக்கவில்லை என்று சொன்னால்<br/>
<dd>ஆர்குற்றம்? அப்படிநீ வைத்துக் கொண்டாய்!<br/>
<br/>
மாமியார் ஒன்றுசொன்னால் மறுக்கின் றாயே<br/>
<dd>மருமகளைக் காப்பதெல்லாம் யார்பொ றுப்பு?<br/>
நாமியார் அவரைவிடச் சிறியோ மன்றோ?<br/>
<dd>நம்பிள்ளை குட்டிகளை வளர்ப்ப வர்யார்?<br/>
மீமீஎன் றழும்ஒன்று, மற்றும் ஒன்று<br/>
<dd>விளையாடும், ஒருபிள்ளை தேர்ந டத்தும்<br/>
ஆமிந்த வேலையெலாம் அவர்பார்க் கட்டும்;<br/>
<dd>அதிலேநீ தலையிடுதல் சரியே இல்லை!<br/>
<br/>
மணவீட்டின் வாயிலிலே கமுகும் தெங்கும்<br/>
<dd>வாழையும்கட் டுதல்வேண்டும்; ஒருபு றத்தில்<br/>
கணகணென இசைக்கருவி முழங்க வேண்டும்;<br/>
<dd>கைகாட்டிக் கண்காட்டி ஆடும் மாதர்<br/>
மணியரங்கில் அணிசெய்ய வேண்டும்! அங்கு<br/>
<dd>வருவார்க்கு வெற்றிலையும் பாக்கும் தந்து<br/>
வணக்கத்தைச் சொல்லியனுப் புதலும் வேண்டும்<br/>
<dd>வாயார நமைவாழ்த்தி அவர்கள் போவார்!<br/>
<br/>
இவையெல்லாம் ஒருபுறமி ருக்க, நானோ<br/>
<dd>ஏழைகட்குச் சோறிட்டுத் துணியும் தந்து<br/>
கவலையிலா திருக்கும்வகை செய்வ தென்று<br/>
<dd>காப்புக்கட் டிக்கொண்டேன்! அதுவு மின்றி<br/>
தவிலடிப்போன் காதெல்லாம் கிழிப்பான்; அந்தச்<br/>
<dd>சந்தடியை விலக்கிவிட வேண்டும்! மிக்க<br/>
உவகையுடன் தாலியினைக் கட்டு கின்றேன்<br/>
<dd>உன்கழுத்தை என்பக்கம் திருப்பு நன்றாய்.<br/>
<br/>
ஏன்வெட்கப் படவேண்டும்? கட்டு வோன்நான்<br/>
<dd>இதனாலே யாருன்னை இகழ்வார் கூறு?<br/>
கூன்என்ன? நிமிர்ந்திருந்தால் நல்ல தன்றோ?<br/>
<dd>கூட்டமாய் வந்தவர்கள் போன பின்பு<br/>
ஏனத்தில் பசுப்பாலை ஏந்தி வந்தே<br/>
<dd>எனக்குமுனக் கும்கொடுக்கும் போது, நீஎன்<br/>
மானத்தைக் கெடுக்காதே சொன்னேன் சொன்னேன்;<br/>
<dd>வாங்கிக்கொள் நான்குடிப்பேன்; குடிப்பாய் நீயும்.<br/>
<br/>
<br/>
பிள்ளைகளைத் தூங்கவைத்த பிறகு தானே<br/>
<dd>பெற்றவள்தூங் கிடவேண்டும்? அதைவி டுத்துச்<br/>
சொள்ளொழுக நீமுன்பு தூங்க லாமா?<br/>
<dd>சொல்" என்றான் கொட்டாவி விட்டுக் கொண்டே!<br/>
பள்ளிக்குப் போகையிலே பிள்ளை கட்குப்<br/>
<dd>பண்டங்கள் கொடுத்தனுப்பச் சொன்னான்; சொல்லி<br/>
வெள்ளைவிழி காட்டிஉடல் துவண்டு குந்தி<br/>
<dd>மெதுவாகப் படுத்துப்பின் குறட்டை விட்டான்!<br/>
<br/>
சிரிக்கின்ற நீலியினை நோக்கி அன்னம்<br/>
<dd>தௌிந்திடும்உள் ளத்தோடு செப்பு கின்றாள்:<br/>
"இருக்குமென நான்நினைத்தேன் அந்தப் பேழை<br/>
<dd>இவனிடத்தில் இல்லையடி நல்ல வேளை;<br/>
சிரிக்கஉடல் எடுத்தவனை மணக்கத் தக்க<br/>
<dd>தேவையில்லை; ஆனாலும் இவனைப் போலே<br/>
பொருத்தமில்லான் பேழையினைக் கொண்டு வந்தால்<br/>
<dd>பொற்றாலி புனையவோ வேண்டும்?" என்றாள்.<br/>
<br/>
<hr width="40%"/>
<h3><font color="blue">        இயல் 47<br/></font></h3>
<dd><font color="red">   நீலியும் அன்னமும் நிலா முற்றத்திற் சேர்ந்தனர்.<br/>
      அதே இரவில் நரிக்கண்ணனும் அமைச்சனும் தனித்துப் பேசியிருந்தார்கள்.<br/></font>
<br/>
சிரித்திருந்த நீலியவள் இரக்க முற்றாள்.<br/>
<dd>சிலபேசி நிலாமுற்றம் நீங்கி னார்கள்!<br/>
விரித்திருந்த மெத்தையிலே தனிய றைக்குள்<br/>
<dd>மேம்பாட்டுத் தாமரைக்கண் கூம்ப லுற்றாள்.<br/>
கிரிச்சென்னும் சுவர்க்கோழி வாய டங்கிக்<br/>
<dd>கிடக்கின்ற நள்ளிரவில் அமைதி யின்றி<br/>
நரிக்கண்ணன் தனக்குரிய அமைச்ச னோடு<br/>
<dd>நடுக்கமொடு பலபேசிக் கிடப்பா னானான்.<br/>
<br/>
"தேன்வெறுக்கும் வண்டுண்டோ! நல்அறப்போர்ச்<br/>
<dd>செயல்வெறுக்கும் தமிழருண்டோ! தெண்ணீர் தன்னை<br/>
மீன்வெறுத்த துண்டோ? இவ் வன்ன மென்னும்<br/>
<dd>மின்னாள்தன் திருமணத்தை வெறுத்து ரைத்தாள்!<br/>
ஏன்வெறுத்தாள்? பேரின்பம் விரும்பு கின்றாள்!<br/>
<dd>எதைஅவள்பே ரின்பமென நினைத்தாள்? யாவும்<br/>
தான்வெறுத்தும், என்குடியை வேர றுத்தும்<br/>
<dd>தன்பழிதீர்ப் பதையேபே ரின்பம் என்றாள்.<br/>
<br/>
<br/>
பேழையினை, அதிலிருக்கும் பட்ட யத்தைப்<br/>
<dd>பெற்றபின்பு கதிர்நாட்டின் உரிமை தன்னை<br/>
வேழத்தா னிடம்காட்டி ஆட்சி பெற்று<br/>
<dd>வெள்ளெருக்கை என்வீட்டில் வளர்க்க அன்றோ<br/>
ஆழத்தில் உழுகின்றாள்? என்ன செய்வேன்!<br/>
<dd>அறிவுடையாய் உரை"என்றான்! அமைச்சன் சொல்வான்:<br/>
"பேழைகிடைக் காதபடி செய்ய வேண்டும்<br/>
<dd>கிடைத்துவிட்டால் பேரிழவே" என்று சொன்னான்.<br/>
<br/>
"நமைச்சேர்ந்த படைமறவர் போலு டுத்து<br/>
<dd>நம்மோடு நின்றிருந்தான் அவன்பால் தந்து<br/>
சுமந்துபோய்த் தேரோட்டி யிடம்கொ டுப்பாய்<br/>
<dd>தூய்தான பேழையினை என்று சொன்னேன்<br/>
இமைக்குள்ளே கருவிழியைக் கொண்டு போகும்<br/>
<dd>எத்தனவன் பேழையினை ஏப்ப மிட்டான்<br/>
கமழாத புதர்ப்பூப்போல் திருடர் யாரும்<br/>
<dd>கதிர்நாட்டின் மலைமேல்தான் இருத்தல் கூடும்.<br/>
<br/>
பெரும்பாலும் பேழையங்கே இருத்தல் கூடும்.<br/>
<dd>பெருந்திரளாய் ஆட்களைநாம் அனுப்ப வேண்டும்!<br/>
ஒருவரையும் மலைப்பக்கம் விடுதல் வேண்டாம்.<br/>
<dd>ஊர்தோறும் தேடுவதும் தேவை" என்று<br/>
நரிக்கண்ணன்உரைத்திட்டான். அமைச்சன் சொல்வான்:<br/>
<dd>"நம்மலையில் பிறர்வருதல் கூடா தென்று<br/>
தெரிவித்தல் முறையல்ல, வேழ மன்னர்<br/>
<dd>திட்டத்தை நாம்மறுத்தல் கூடா" தென்றான்.<br/>
<br/>
"ஆம்! இதற்கோர் சூழ்ச்சியினை நான்உ ரைப்பேன்<br/>
<dd>அம்மலையில் இப்போதே பூதம் ஒன்றை<br/>
நாம்அனுப்பி அஞ்சும்வகை செய்யச் சொல்லி<br/>
<dd>நாடெல்லாம் அந்நிலையைப் பரப்ப வேண்டும்;<br/>
போம்மக்கள் போவதற்கு நடுங்கு வார்கள்<br/>
<dd>போய்த்தேடு வாரெல்லாம் நாமே யாவோம்;<br/>
நீமாறு பேசாமல் இதனைச் செய்க<br/>
<dd>நெடும்பேழை கிட்டும்" என நரியு ரைத்தான்.<br/>
<br/>
<hr width="40%"/>
<h3><font color="blue">        இயல் 48<br/></font></h3>
<dd><font color="red">   நரிக்கண்ணனின் ஏற்பாட்டின்படி 'எட்டி' என்பான்<br/>
பூதம்போல் மலைமேல் ஏறிக் கூச்சலிட்டான்.<br/></font>
<br/>
'எட்டி' எனும் ஓர்ஆளை அழைத்துவந்தே<br/>
<dd>எரிவிழியும் கருமுகமும் நீண்ட பல்லும்<br/>
குட்டைமயிர் விரிதலையும் கொடுவாள் கையும்<br/>
<dd>கூக்குரலும் நீர்ப்பாம்பு நௌியும் மார்பும்<br/>
கட்டியதோர் காருடையும் ஆக மாற்றிக்<br/>
<dd>காணுவார் நிலைப்படியே பூதம் ஆக்கி<br/>
விட்டார்கள் மலையின்மேல்! 'எட்டி' நின்று<br/>
<dd>வௌியெல்லாம் அதிர்ச்சியுறக் கூச்ச லிட்டான்.<br/>
<br/>
<hr width="40%"/>
<h3><font color="blue">        இயல் 49<br/></font></h3>
<dd><font color="red">   பூதத்தைக் கண்டவரும் கேள்வியுற்றவரும் அஞ்சி     நிலைகுலைந்தோடினார்கள்.<br/></font>
<br/>
ஒளிவிளைக்கும் கதிரவனும் தோன்றாக் காலை<br/>
<dd>உயிர்விளைக்க நெல்விளைக்கும் உழவ ரெல்லாம்<br/>
களிவிளைக்கும் தமிழாலே பண்டி தர்க்குக்<br/>
<dd>கலைவிளக்கும் எளியநடைப் பாட்டுப் பாடிக்<br/>
குளிர்விளைக்கும் மலைசார்ந்த நன்செய் நாடிக்<br/>
<dd>கொழுவிளைக்க உழச்சென்றார்; காதில் கேட்டார்<br/>
வௌிவிளைத்த கூச்சலினை! மலைமேற் கண்டார்<br/>
<dd>விழிவிளைக்கும் எரியோடு கரும்பூ தத்தை!<br/>
<br/>
ஆழ்ந்தடிக்கும் ஏரடியும் தாற்றுக் கோலும்<br/>
<dd>அயலடிக்கும் வால் எருதும் நோக்கா ராகி<br/>
வீழ்ந்தடித்துக் கொண்டோடி நகர டைந்து<br/>
<dd>விலாஅடிக்கும் பெருமூச்சு விட்டு நின்று<br/>
சூழ்ந்தடித்துத் தின்னஒரு கரிய பூதம்<br/>
<dd>சுடரடிக்கும் கொடுவாளும் கையு மாகத்<br/>
தாழ்ந்தடிமேல் அடிவைத்து வருங்கால் அந்தச்<br/>
<dd>சந்தடிகேட் டடியேங்கள் வாழ்ந்தோம் என்றார்.<br/>
<br/>
இதுமட்டும் சிலருரைக்கக் கேட்கு மட்டும்<br/>
<dd>இன்னொருவன் புளுகினான் இயன்ற மட்டும்;<br/>
அதுமட்டும் தனியல்ல வான மட்டும்<br/>
<dd>அளவுடைய ஐந்தாறு பெரும்பூ தங்கள்<br/>
குதிமட்டும் நிலத்தினிலே தோன்றா வாகிக்<br/>
<dd>கொண்டமட்டும் ஆட்களையும் வாயிற் கௌவி<br/>
எதுமட்டும் வருவேன் என் றெனையே பார்க்கும்<br/>
<dd>என்மட்டும் தப்பினேன் என்று சொன்னான்.<br/>
<br/>
வாலிருந்த தா? என்றே ஒருசேய் கேட்டான்<br/>
<dd>வாலில்லை பின்புறத்தில் ஏதோ ஒன்று<br/>
கோலிருந்ததோ என்றும் கொடியோ என்றும்<br/>
<dd>கூறமுடியா நிலையில் இருந்த தென்றான்.<br/>
மேலிருந்து வந்திடுமோ என்றான், அந்த<br/>
<dd>வீதிவரை வந்ததனைப் பார்த்தேன் என்றான்.<br/>
காலிருந்தும் போதாமல் இறக்கை வேண்டிக்<br/>
<dd>கடிதாக ஓடினான் ஐயோ என்றே!<br/>
<br/>
அவனோடக் கண்டொருவன் ஓட அங்கே<br/>
<dd>அத்தனைபே ரும்பறந்தார்! பூதம் பூதம்<br/>
இவணோடி வந்ததெனக் கூச்ச லிட்டார்!<br/>
<dd>இவ்வீதி அவ்வீதி மக்கள் எல்லாம்<br/>
கவணோடும் கல்லைப்போல் விரைந்தா ரேனும்<br/>
<dd>எவ்விடத்தில் போவதென்றும் கருத வில்லை;<br/>
கவலைஎரு துகள்போல மக்கள் யாரும்<br/>
<dd>கால்கடுக்க நகர்சுற்றிச் சுற்றி வந்தார்.<br/>
<br/>
அத்தெருவில் அவ்வீட்டில் பூத மென்றும்<br/>
<dd>அதுபூதம் இதுபூதம் எனப்பு கன்றும்<br/>
தொத்துகின்ற வௌவால்போல் மரத்தின் மீதும்<br/>
<dd>தூங்குகின்ற பூனைபோல் பரண்கள் மீதும்<br/>
முத்தெடுக்கும் மனிதர்போல் கிணற்றி னுள்ளும்<br/>
<dd>மூட்டையினைப் போல்வீட்டின் இடுக்கினுள்ளும்<br/>
மொய்த்திருக்க லானார்கள்! கருத்தின் பூதம்<br/>
<dd>முன்னிற்கும் பூதமாய் எங்கும் கண்டே!<br/>
<br/>
முன்நடப்போர் பின்வருவோர் தம்மை எல்லாம்<br/>
<dd>முகம்திருப்பிப் பார்க்கும்முனம் பூதம் பூதம்<br/>
என்றலறி எதிர்வருவோர் தமைஅ ணைக்க<br/>
<dd>என்செய்வோம் பூதமென அவரும் ஓடி<br/>
நின்றிருக்கும் குதிரையையோ எதையோ தொட்டு<br/>
<dd>நிலைகலங்கி விழும்போதும் புழுதி தூற்றி<br/>
முன்றிலிலே பிள்ளைகளின் கண்கெ டுத்து<br/>
<dd>முழுநாட்டின் எழில்கெடுக்க முழக்கஞ் செய்வார்.<br/>
<br/>
<hr width="40%"/>
<h3><font color="blue">        இயல் 50<br/></font></h3>
<dd><font color="red">   அமைச்சன் மகனும் பேழை தேடத் துவங்கினான்.<br/></font>
<br/>
நாடுமுழு தும்பூத நடுக்கம் கொள்ள<br/>
<dd>நரிக்கண்ணன் ஆட்களெலாம் பேழை தன்னைத்<br/>
தேடுவதில் இருந்தார்கள் தென்ம லைமேல்!<br/>
<dd>சிலஅறிஞர் நாம்பேழை தேடப் போனால்<br/>
கேடுபல சூழ்ந்திடுவான் புதிய மன்னன்<br/>
<dd>கிடக்கட்டும் நமக்கென்ன என்றி ருந்தார்!<br/>
பாடுபட்டுப் பார்ப்போமே எனநி னைத்தே<br/>
<dd>பலஇடத்தும் அமைச்சன்மகன் அலைத லுற்றான்!<br/>
<br/>
சீனிஎனும் கணக்காயர் தம்பால் கற்கும்<br/>
<dd>திறலுடைய இளைஞர்களை அழைத்த ழைத்துத்<br/>
தானினைக்கும்  இடமெல்லாம் தேடச் சொல்லித்<br/>
<dd>தளர்வின்றி முயன்றிடுவான். அன்ன மென்னும்<br/>
தேனிதழாள் வானிமிர்ந்த சோலை தன்னில் <br/>
<dd>திண்ணையிலே உட்கார்ந்த வண்ண மாக<br/>
ஏனடியே நீலியே பேழை தன்னை<br/>
<dd>யானடையும் நாள்வருமோ என்று நைவாள்.<br/>
<br/>
<hr width="40%"/>
<h3><font color="blue">        இயல் 51<br/></font></h3>
<dd><font color="red">                      நீலியொடு அன்னம்.<br/></font>
<br/>
நினைக்கையிலே என்நெஞ்சம் எரியு தேடி<br/>
<dd>நினையாமல் இருப்பதற்கோர் வழியு முண்டோ?<br/>
பனைக்கைஉறும் களிறுபோல் தந்தை யாரும்<br/>
<dd>படருமலர்க் கொடிபோலும் அன்னை யாரும்<br/>
எனைக்கையிலே ஏந்திவளர்த் தார்கள் ஐயோ!<br/>
<dd>இறக்கையிலே துடிக்கையிலே என்றன் பெண்ணே<br/>
உனைக்கையில்வைத் தோம்இப்போ துளத்தில் வைத்தோம்<br/>
<dd>உயிர்விட்டோம் அயல்விடுத்தோம் எனச்சென் றாரோ?<br/>
<br/>
நன்செய்வாய்ச் செந்நெலெலாம் பொன்ம லைபோல்<br/>
<dd>நனிகுவிக்கும் கதிர்நாட்டின் முடிபு னைந்த<br/>
பின்செய்வாய் அருஞ்செயல்கள், அறச்செ யல்கள்<br/>
<dd>பெருநூலின் ஆராய்ச்சி, இளமை போகும்<br/>
முன்செய்வாய் என்றுரைத்த என்பெற் றோர்கள்<br/>
<dd>முதுநாட்டை விட்டாவி முடியும் போதில்<br/>
என்செய்வாய்  என்செய்வாய் என்றன் பெண்ணே<br/>
<dd>எனப்பரிவாய்க் கதறிற்றோ அவரின் செவ்வாய்?<br/>
<br/>
<hr width="40%"/>
<h3><font color="blue">        இயல் 52<br/></font></h3>
<dd><font color="red">   துயருறும் அன்னத்தை, ஓடம்ஏறி உலவ நீலி அழைத்தாள்.<br/></font>
<br/>
விழிப்புனலில் குளிப்பவளாய்த் துன்ப ஆற்றின்<br/>
<dd>மேற்றுறையும் காணாளாய் இவ்வா றெல்லாம்<br/>
கொழிப்பாள்நெஞ் சிளகுமொழி! அன்ன மேபூங்<br/>
<dd>கொடியேநல் இளம்பிடியே! வளர்ந்த தேக்கின்<br/>
செழிப்பினிலே நிழல்சாய்ந்த செய்யாற் றோரம் <br/>
<dd>திருத்தமுற நிறுத்திவைத்த ஓடம் ஏறிக்<br/>
கழிப்போமே நேரத்தை! என்றாள் நீலி<br/>
<dd>கையூன்றி எழுந்திருந்தாள் தையல் நல்லாள்.<br/>
<br/>
நீர்தேங்கும் செய்யாற்றின் ஓடம், துன்பம்<br/>
<dd>நினைத்தேங்கும் அன்னத்தைநீலி யைப்பூந்<br/>
தார்தாங்கும் தட்டம்போல் தன்பால் தாங்கத்<br/>
<dd>தடக்கையால் துடுப்பசைய ஓட்டு வார்கள்<br/>
ஆர்தாங்கள் எனக்கேட்டும் இன்பம் ஊட்டும்<br/>
<dd>அரும்பாட்டுப் பல இசைத்தும் ஓட்ட லானார்.<br/>
சீர்தேங்கும் வெள்ளன்னம் அசைந்தி டாது<br/>
<dd>செல்லல்போல் தெண்ணீரில் சென்ற தோடம்.<br/>
<br/>
தேங்கிநிற்கும் புனல்மீது செல்லா நிற்கும்<br/>
<dd>செம்படகில் ஒருபுறத்தில் சிரித்த வண்ணம்<br/>
பாங்கிநிற்கப் பார்த்துநின்ற அன்னம் சொல்வாள்:<br/>
<dd>பாரடிநீ மேற்றிசைவா னத்தை! அங்கும்<br/>
தேங்கிநிற்கும் பொன்னாற்றில் செழுமா ணிக்கச்<br/>
<dd>செம்பருதிப் படகோடும்! கீழ்த்தி சைவான்<br/>
வாங்கிநிற்கும்  ஒளியைப்பார்! காட்சித் தேனில்<br/>
<dd>வண்டடிநாம் என்றுரைத்து மகிழ்ந்து நின்றாள்.<br/>
<br/>
<hr width="40%"/>
<h3><font color="blue">        இயல் 53<br/></font></h3>
<dd><font color="red">   படகு ஆற்றில் போகும்போது மழையும் பெருங்காற்றும்!<br/></font>
<br/>
கிழக்கினைநோக் கிப்படகு செல்லும் போதில்<br/>
<dd>கேள்விஇலார் நெஞ்சம்போல் இருண்டு, நீளும்<br/>
வழக்குடையார் செல்வம்போல் மின்னி மாய்ந்து<br/>
<dd>வண்பொருளை இழந்தான்போல் அதிர்ந்து பின்னர்<br/>
மழைக்கண்ணீர் உகுத்ததுவான்! மேற்கி னின்று<br/>
<dd>வந்ததுசெய் யாற்றினிலே  பெரிய வெள்ளம்<br/>
பழக்குலைமேல் எறிந்தகுறுந் தடியே போலப்<br/>
<dd>பாய்ந்ததொரு பெருங்காற்றுப் படகு நோக்கி!<br/>
<br/>
தம்மாலா காதென்று கைவிட் டார்கள்<br/>
<dd>தடந்தோளால் படகோட்டும் மக்கள் யாரும்!<br/>
இம்மாநி லத்தின்வாழ் விதுவோ என்றே<br/>
<dd>இழைபோலும் இடையுடையாள் அழுதாள்! நீலி<br/>
கைம்மீது தலைசாய்த்துக் கதற லானாள்!<br/>
<dd>கவிழ்ந்துபோம் நிலையினிலே வந்த ஓடம்<br/>
செம்மானூர்க் கரையினிலோர் குடிசைக் குள்ளே<br/>
<dd>தெரிந்ததுதாய்க் கும்சேய்க்கும்! விரைந்தெ ழுந்தே<br/>
<br/>
<hr width="40%"/>
<h3><font color="blue">        இயல் 54<br/></font></h3>
<dd><font color="red">   ஆத்தாவோடிருந்த வேலன் ஓடி ஓடத்தை நிறுத்தி,<br/>
இருவரையும் தன் குடிசைக்குக் கொணர்ந்தான்.<br/></font>
<br/>
"விடை"யென்று கேட்டான்சேய்! "நட"என் றாள்தாய்!<br/>
<dd>விரைந்தோடிப் பெருமரத்தில் கயிறு கட்டி<br/>
நெடுமுனையை ஒருகையாற் பற்றி நீந்தி,<br/>
<dd>நிலைதவறும் ஓடத்தில் ஏறிச் சேந்திக்<br/>
கடிதினிலே ஓடத்தைக் கரையிற் சேர்த்தான்;<br/>
<dd>கசங்கியஓர் கொடிபோலக் கிடந்த அன்னத்<br/>
துடியிடைக்கும், நீலிக்கும் தோள்கொ டுத்துச்<br/>
<dd>சுரைபடர்ந்த சிறுகுடிசை தன்னிற் சேர்த்தான்!<br/>
<br/>
கண்ணேஎன் அன்னமே! நீயோ? நீயோ?<br/>
<dd>கனிமொழியே நீலியே! நீயோ? நீயோ?<br/>
மண்ணாள நீபிறந்தி ருக்க ஆற்றில்<br/>
<dd>மழைப்புனலும் பெருங்காற்றும் உன்னை மாய்க்க<br/>
ஒண்ணுமோ? என்றுரைத்துக் களைப்பு நீக்கி<br/>
<dd>உடைமாற்றிக் குடிநீரும் காய்ச்சித் தந்து<br/>
தண்ணென்று தரையிருக்கும் என்று சென்று<br/>
<dd>தடுக்கிட்டுத் தலையணையும் இடுப்புக் கீந்தே<br/>
<br/>
நனைந்தகுழ லுக்குச்சந் தனம்பு கைத்து<br/>
<dd>நளிருண்டோ எனநெற்றி தொட்டுப் பார்த்துப்<br/>
பனம்பழத்தின் சாறட்ட பனாட்டும் தேனும்<br/>
<dd>பரிந்தளித்துக் கருங்குயிலை அருந்தச் சொல்லி<br/>
நினைத்திருந்தேன் மறந்துவிட்டேன் செங்க ரும்பை<br/>
<dd>நெறித்தெடுத்த சாற்றுக்கற் கண்டு காய்ச்சப்<br/>
புனைந்துவைத்தேன் முல்லையிலே கண்ணி ஒன்று<br/>
<dd>புரிகுழலில் வைஎன்று தந்தாள் ஆத்தா!<br/>
<br/>
<hr width="40%"/>
<h3><font color="blue">        இயல் 55<br/></font></h3>
<dd><font color="red">         அன்னம் வேலன் அன்புப் பேச்சுகள்.<br/></font>
<br/>
ஆத்தாவே இவர்யார் என் றன்னம் கேட்டாள்!<br/>
<dd>அவன்தான்என் மகன்என்று சொன்னாள் ஆத்தா.<br/>
தீத்தாவும் கண்ணுடையார் வேழ நாட்டார்<br/>
<dd>சிறைபிடிக்க வருகையிலே மறித்தே என்னைக்<br/>
காத்தாரும் இவர்தாமோ? என்றாள் அன்னம்.<br/>
<dd>கடமைபுரிந் தான்இவனே என்றாள் ஆத்தா;<br/>
வாய்த்தீரே மானத்தை உயிரைக் காக்க<br/>
<dd>மறப்பரிது நும்நன்றி என்றாள் அன்னம்!<br/>
<br/>
"ஒருசற்றும் பயனில்லா உடம்பை, வாழ்வோ<br/>
<dd>உண்டில்லை என்னுமொரு மின்னைத் தின்ன<br/>
நரிசற்றும் விலகாத கூட்டைச் சான்றோர்<br/>
<dd>நகைப்புக்கே இலக்கான குமிழி தன்னை,<br/>
முரசுக்கு வாய்ஓயாக் குறட்டில் மன்னர்<br/>
<dd>முடிசாய்க்க நெடிதாண்ட மன்ன ரின்பெண்<br/>
ணரசுக்கோ ஆட்படுத்தா திருத்தல் வேண்டும்?<br/>
<dd>அறிவுக்கோ இழிவுதனை ஆக்க வேண்டும்?<br/>
<br/>
எனைஈன்ற தந்தைக்கும் தாய்க்கும் மக்கள்<br/>
<dd>இனம்ஈன்ற தமிழ்நாடு தனக்கும் என்னால்<br/>
தினையளவு நலமேனும் கிடைக்கு மென்றால்<br/>
<dd>செத்தொழியும் நாளெனக்குத் திருநா ளாகும்!<br/>
பனையளவு நலமேனும் தன்ன லத்தைப்<br/>
<dd>பார்ப்பானோர் மக்களிலே பதடி யாவான்.<br/>
உனைஒன்று வேண்டுகிறேன் என்னால் ஆவ<br/>
<dd>துண்டென்றால் அதற்கென்றன் உயிருண்" டென்றான்.<br/>
<br/>
"இழந்தபாண் டியன்பரிசைத் தருவார்க் கென்னை<br/>
<dd>இழந்துபோ வேன் என்று முரசம் எங்கும்<br/>
முழங்கியஓர் சேதியினை அறயீீர் போலும்!<br/>
<dd>முயலாமே இத்தனைநாள் கழித்தீர் போலும்!<br/>
பழம்பெரிய பாண்டியனார் பேழைக் குள்ளே<br/>
<dd>பகைவர்தமை ஒழித்திடுமோர் குறிப்பும் உண்டு!<br/>
கொழுத்தபுகழ் உமக்குண்டு கொண்டு வந்தால்!<br/>
<dd>கொடைகொடுத்த தாகும்இந் நாட்டுக்" கென்றாள்.<br/>
<br/>
பேழையின தடையாளம், பறிபோய் விட்ட<br/>
<dd>பின்னிலைமை, முன்னிலைமை, பூதச் சேதி<br/>
ஆழஉரைத் திடலானாள் அன்னம்! வேலன்<br/>
<dd>அத்தனையும் கேட்டிருந்தான். "நானோ மெத்த<br/>
ஏழைமகன்; நரிக்கண்ணர் ஆணை எங்கே<br/>
<dd>யானெங்கே, ஆயினுமென் கடமை உண்டு.<br/>
பேழையினைக் கொண்டுவந்து தருவேன்; அன்றிப்<br/>
<dd>பேருலகில் உயிர்வாழேன்" என்றான் வேலன்.<br/>
<br/>
மாத்தீயன் நரிக்கண்ணன், காணா வண்ணம்<br/>
<dd>மறைத்தவளும், வேழனிடம் வழக்கும் இட்டுக்<br/>
காத்தவளும், நேர்நின்றே இன்றும் அன்றும்<br/>
<dd>காத்தவனை ஈன்றெடுத்துப் பாலும் ஊட்டிக்<br/>
காத்தவளும், இனிக்காப்பா ளும்,பெண் ணாளின்<br/>
<dd>கண்ணெனவே வாழ்பவளும் ஆன அன்பின்<br/>
ஆத்தாவின் இடதுகை நோக்கி நோக்கி<br/>
<dd>அழுதிருந்தாள், வீரப்பன் நிலைக்கு நைந்தாள்.<br/>
<br/>
<hr width="40%"/>
<h3><font color="blue">        இயல் 56<br/></font></h3>
<dd><font color="red">   
கொய்யாக் குடியில் வீரப்பன், ஒரு குடிசையில் <br/>
இருக்கிறான்.தோழன் ஒருவன் வருகிறான்.<br/></font>
<br/>
செய்யாற்றின் கரையினிலே, செம்மா னூரில்<br/>
<dd>செல்வனையும், மனைவியையும் விட்டு வேறு<br/>
கொய்யாக்கு டிக்குச்சென் றான்வீ ரப்பன்,<br/>
<dd>கொய்திட்ட காலோடும் ஆட்க ளோடும்!<br/>
எய்துமோர் கால்நோயால் அவ்வி டத்தில்<br/>
<dd>இரவினிலோர் குடிசையிலே இருக்கும் போதில்<br/>
ஐயாஎன் றொருதோழன் அழைத்தான்; "இந்த<br/>
<dd>அரசாட்சி நம்மிடத்தில் வந்த" தென்றான்.<br/>
<br/>
"மாட்சியுறும் மன்னவனைப் பின்னால் குத்தி<br/>
<dd>மன்னவனின் இன்னுயிராய், வையத் தின்கண்<br/>
காட்சிக்கோர் ஓவியமாய், வாழ்ந்து வந்த<br/>
<dd>கட்டழகை வஞ்சத்தால் வெட்டி வீழ்த்தி,<br/>
வாட்சுழலால் உயிர்சுழலக் கணக்கில் லாத<br/>
<dd>மக்களைவீழ்த் துங்கொடுமை தீரா இந்த<br/>
ஆட்சிக்குப்புறம்பாய்நான் இருக்கும் போதே<br/>
<dd>அற்றதுகால்! அரசுபெற்றால் உயிர்போம் என்றான்.<br/>
<br/>
இருட்டறையில் உள்ளதடா உலகம்! சாதி<br/>
<dd>இருக்கின்ற தென்பானும் இருக்கின் றானே!<br/>
மருட்டுகின்ற மதத்தலைவர் வாழ்கின் றாரே!<br/>
<dd>வாயடியும் கையடியும் மறைவ தெந்நாள்?<br/>
சுருட்டுகின்றார் தம்கையில் கிடைத்த வற்றைச்<br/>
<dd>சொத்தெல்லாம் தமக்கென்று சொல்வார் தம்மை<br/>
வெருட்டுவது பகுத்தறிவே! இல்லை யாயின்<br/>
<dd>விடுதலையும் கெடுதலையும் ஒன்றே யாகும்.<br/>
<br/>
எல்லார்க்கும் எல்லாம் என் றிருப்ப தான<br/>
<dd>இடம்நோக்கி நடக்கின்ற திந்த வையம்;<br/>
கல்லாரைக் காணுங்கால் கல்வி நல்காக்<br/>
<dd>கசடர்க்குத் தூக்குமரம் அங்கே உண்டாம்.<br/>
இல்லாரும் அங்கில்லை; பிறன் நலத்தை<br/>
<dd>எனதென்று தனியொருவன் சொல்லான் அங்கே!<br/>
நல்லாரே எல்லாரும் அவ்வை யத்தில்<br/>
<dd>நமக்கென்ன கிழியட்டும் பழம்பஞ் சாங்கம்!"<br/>
<br/>
என்றுரைத்தான் வீரப்பன்! தோழன் சொல்வான்:<br/>
<dd>"எழிற்பாண் டியன்பரிசைத் தேடு கின்றார்<br/>
தென்மலையிற் பிறர்அணுகா திருக்கும் வண்ணம்<br/>
<dd>செய்துவிட ஒருவனைஅம் மலைமேல் ஏற்றித்<br/>
தின்னவரும் பூதமிது என்று சொல்லித்<br/>
<dd>தெருவாரை அழும்பிள்ளை ஆக்கி வைத்தே<br/>
அன்னவரே பேழையினைத் தேட லானார்<br/>
<dd>அம்மலையை இன்றளந்தால் ஆள்மட் டந்தான்.<br/>
<br/>
வீடெல்லாம் தரைமட்டம், ஆல்இ ருந்த<br/>
<dd>வேரெல்லாம் பறித்ததிலே கிணற்றின் மட்டம்!<br/>
காடகழ்ந்த நீரூற்றின் ஆழங் காணில்<br/>
<dd>கடலுண்டே அது நமக்குக் கணுக்கால் மட்டம்!<br/>
ஈடற்ற கலைப்பொருள்கள் இருக்கும் மன்றம்,<br/>
<dd>எண்ணற்ற ஆய்கூடம், பள்ளிஇந்த<br/>
நாடழிய  ஆளுகின்ற நரிக்கண்ணற்கோ<br/>
<dd>நல்லறிவோ அணுவுக்கும் மிகவும் மட்டம்!<br/>
<br/>
மூட்டையொடு கழுதைநடந் திருக்கும், பின்னே<br/>
<dd>முழுக்கூனன் ஏகாலி செல்வான், அந்தப்<br/>
பாட்டையிலே பஞ்சுநிறை கூடை போகும்<br/>
<dd>உழவர்க்குப் பழங்கூழும் எடுத்துச் செல்வார்.<br/>
கூட்டுநீ லச்சாயம் கொண்டு செல்வார்,<br/>
<dd>குறுக்குநெடுக் காய்மக்கள் பலபேர் செல்வார்!<br/>
காட்டாளோ பூதமென்பான், அஞ்சி வீழ்வார்!<br/>
<dd>கரும்பூதம் வெண்பூதம்ஆவார் யாரும்.<br/>
<br/>
அரண்மனையின் யானைவரப் பூதம் என்றே<br/>
<dd>அலறினார்; மாவுத்தன் வைக்கோல் வண்டி<br/>
எருதின்மேல் வீழ்ந்தான்! சாய்ந் ததுவைக் கோலும்<br/>
<dd>எழுப்பிவைத்த சாரந்தான் நௌிய உச்சி<br/>
இருந்தகொல் லூற்றூக்கா ரன்கு தித்தான்!<br/>
<dd>எரியடுப்பால் கூரையும்வைக் கோலும் பற்றித்<br/>
தெருப்பற்றி எரிகையிலே, பூதம் அங்கே<br/>
<dd>சிரிப்பதென அலறினார் அடுத்த ஊரார்!<br/>
<br/>
அஞ்சவைக்கும் பூதத்தை அஞ்ச வைக்க<br/>
<dd>அஞ்சாறு பூதத்தை நாம னுப்பிக்<br/>
கொஞ்சிவிளை யாடவிட்டால் நல்ல தாகும்<br/>
<dd>கூறுகநீர் விடை"என்றான். அதனைக் கேட்டு<br/>
நெஞ்சில்வைத்தே வீரப்பன், "வேண்டு மானால்<br/>
<dd>நிகழ்த்துவோம், நடப்பதெல்லாம் அறிய வேண்டும்;<br/>
வஞ்சமுற்ற நரிக்கண்ணன் ஆட்கள், எந்த<br/>
<dd>வழிச்சென்றார் என்பதையும் காண்போம்" என்றான்.<br/>
<br/>
"கொண்டுவந்த பேைழையினை மகனி டத்தில்<br/>
<dd>கொடுப்பதெனில் நான்கொடுத்தால் சிக்கல் உண்டாம்.<br/>
பண்டெனது செயலைஅவன் அறிய நேரும்;<br/>
<dd>பாண்டியனார் பரிசினையும் வெறுப்பான்" என்று<br/>
தொண்டுகிழ வன்புகன்றான்! "மகனி டத்தில்<br/>
<dd>சொல்லாமல் பிறர்கையால் கொடுப்பீர்" என்றே<br/>
அண்டையிலே இருந்தஅவன் சொல்ல; ஆம்ஆம்<br/>
<dd>அதுநன்று நன்றென்றான் அவ்வீ ரப்பன்!<br/>
<br/>
<hr width="40%"/>
<h3><font color="blue">        இயல் 57<br/></font></h3>
<dd><font color="red">   நரிக்கண்ணனின் அமைச்சன் மகனான நீலன்,      நீலியைக் காணுகின்றான்.<br/></font>
<br/>
அமைச்சன்மக னானஓர் நீலன் என்பான்<br/>
<dd>அருஞ்சூழ்ச்சி செய்வதிலே மிகக்கை காரன்!<br/>
இமைக்கின்ற நேரமதும், வீணாக் காமல்<br/>
<dd>எழிற்பாண்டி யன்பேழை, அன்னம், ஆட்சி<br/>
நமக்குவரு மோஎன்று நினைத்தா னாகி<br/>
<dd>நல்லபல சூழ்ச்சியெலாம் நாடு கின்றான்.<br/>
சிமிழ்க்காத கண்ணோடு தெருக்கள்தோறும்<br/>
<dd>சிற்றூர்கள் மற்றுமுள இடத்தி லெல்லாம்<br/>
<br/>
அன்னத்தைத் தேடுகையில், நீலி அங்கே<br/>
<dd>ஆற்றோரம் நின்றிருந்தாள் மாலைப் போதில்!<br/>
இன்னவளை ஆராய்வேன் எனநெ ருங்கி<br/>
<dd>"என்னவியப் பிதுநீலி? தேடிப் போன<br/>
கன்னலொன்று காலடியிற் கிடைத்த தைப்போல்<br/>
<dd>கண்ணெதிரில் கிடைத்தாயே! என்எண் ணத்தை<br/>
உன்னிடத்தில் சொல்லிவிட வேண்டும்; என்னை<br/>
<dd>எவ்வழிநீ விட்டாலும் ஒப்பு கின்றேன்.<br/>
<br/>
என்தந்தை என்னிடத்தில் இன்று வந்தார்;<br/>
<dd>எப்போது மணம்புரிய எண்ணு கின்றாய்<br/>
என்றுரைத்தார். யானுரைத்தேன் இவ்வை யத்தில்<br/>
<dd>என்னுளத்தைக் கொள்ளைக்கொண்ட பெண்ஒ ருத்தி<br/>
 பொன்வேலி தனில்உண்டு! நீலி என்று<br/>
<dd>புகல்வார்கள் அவளின்பேர்! அன்னத் திற்கும்<br/>
இன்னுயிரைப் போன்றுள்ளாள்! அவளை யன்றி<br/>
<dd>எவளையும்நான் மணம்புரியேன் என்று சொன்னேன்.<br/>
<br/>
மாந்தளிரால் மெல்லுடலும், மணக்கும் செந்தா<br/>
<dd>மரையிதழால்   வாயிதழும் உடையாய் கேட்பாய்.<br/>
சாய்ந்துதிடீர் எனவிழுந்தார் என்றன் தந்தை!<br/>
<dd>'தலைகொழுத்த பிள்ளையே அமைச்ச னுக்கு<br/>
வாய்ந்திருக்கும் பிள்ளைநீ பாங்கி யைப்போய்<br/>
<dd>மணம்புரிந்தால் என்ஆகும்?' எனத்து டித்தார்.<br/>
தீர்ந்ததினி அவளிடத்தில் சென்ற உள்ளம்<br/>
<dd>திரும்பாது; தீர்ப்பென்றேன் ஒப்புக் கொண்டார்!<br/>
<br/>
என்னநீ நினைக்கின்றாய்? அன்னத் திற்கே<br/>
<dd>எழிற்பேழை தனைத்தேடித் தந்து, பின்னர்,<br/>
அன்னத்தை ஏன்மணக்க லாகா தென்றால்,<br/>
<dd>அவள்என்றன் கண்ணுக்குப் பிடிக்க வில்லை.<br/>
பொன்னுக்குப் பித்தளையோ ஒத்த தாகும்?<br/>
<dd>பூவுக்கு நிகராமோ சருகின் குப்பை?<br/>
மின்னலிடை, கன்னல் மொழி, இன்னும் சொன்னால்<br/>
<dd>விரியுலகில் ஒருத்திநீ, அழகின் உச்சி!<br/>
<br/>
ஒளியேனும் வானத்தை மறத்தல் கூடும்<br/>
<dd>உயிரேனும் உடம்பதனை மறத்தல் கூடும்<br/>
எளியேனும் உனைமறத்தல் உண்டோ? அன்றி<br/>
<dd>எனையேனும் நீ மறத்தல் உண்டோ? பச்சைக்<br/>
கிளியேனும், குயிலேனும் கேட்டால் நாணக்<br/>
<dd>கிளத்துமொழி அன்னம்நம தொருமைப் பாட்டைத்<br/>
துளியேனும் அறிவதுகூ டாது; சின்னச்<br/>
<dd>சொல்லேனும் வௌிப்படுதல் கூடா தென்றான்.<br/>
<br/>
விழிபார்க்க எண்ணிடுமே உன்னை! யாரும்<br/>
<dd>விலைபார்க்க இயலாத முத்தே! நானுன்<br/>
வழிபார்த்து நிற்குமிடம் சொன்னால் நீயோ<br/>
<dd>வரப்பார்த்து முகம்பார்த்துப் போவேன்! இல்லை<br/>
ஒழிபார்த்துப் பார்த்துநீ! என்கின் றாயோ,<br/>
<dd>ஒழிந்தேனென் றெண்ணிநீ எனைப்பு தைத்த<br/>
குழிபார்க்கத் தான்வருதல் முன்னே சொன்னால்<br/>
<dd>கோவையிதழ் சுவைபார்த்துப் போவேன்" என்றான்.<br/>
<br/>
"மன்றிரண்டு தெரியுமன்றோ? அவற்றில் நெல்லி<br/>
<dd>மரமிரண்டின் நடுவுள்ளபொதுமன் றுக்குள்<br/>
இன்றிரண்டு நாட்களிலே வருவேன்! வந்தால்<br/>
<dd>எனக்கிரண்டு பட்டாடை தருவீர்! மெல்ல<br/>
ஒன்றிரண்டு பேசியபின் சுப்பல் ஒன்றை<br/>
<dd>உளியிரண்டாய்த் தரித்ததுபோல் பிரிதல் வேண்டும்!<br/>
பொன்திரண்டு வந்தாலும் சரிதான் என்னைப்<br/>
<dd>போட்டிரண்டாய் வெட்டிடினும் நில்லேன்" என்றாள்.<br/>
<br/>
"எத்தடையும் இல்லையடி மாம ரத்தை<br/>
<dd>இசைந்தடையும் கருங்குயிலே! கதிர்நாட் டானின்<br/>
சொத்தடையக் கவர்ந்ததன்றி அன்னத் துக்கும்<br/>
<dd>சூழ்கின்றான் வாழ்வுக்கே தடைகள் என்றால்<br/>
இத்தடைகள் நீங்குதற்கு முயல்கின் றாளா?<br/>
<dd>எழிற்பாண்டி யன்பரிசின் நிலைமை என்ன?<br/>
கொத்தடையும் மலர்க்குழலே என்னி டத்தில்<br/>
<dd>கூறுதற்குத் தடைஎன்ன?" என்றான் நீலன்<br/>
<br/>
"கூடுவிட்டுத் தாயைவிட்டுப் பறந்து விட்ட<br/>
<dd>குயிற்குஞ்சு போலன்னம் ஒருத்தி, மன்னர்<br/>
வீடுவிட்டு வேலைவிட்ட ஆத்தா, வேலன்,<br/>
<dd>விரல்விட்டே எண்ணிடுமித் தொகையுள் ளார்போய்த்<br/>
தேடிவிட்டால் கிடைத்துவிடு மோஅப் பேழை?<br/>
<dd>தீனியிட்டுக் கோழியினை மடக்கு வார்போல்<br/>
மூடிவிட்டார் பேழையினை! அவர்கள் கொஞ்சம்<br/>
<dd>மூச்சுவிட்டால் தானேநாம் அறிதல் கூடும்?<br/>
<br/>
இடக்கையோ ஆத்தாவுக் கில்லை! இவ்வா<br/>
<dd>றிருக்கையிலே அவள்துணைவர் வீரப் பர்க்கோ<br/>
நடக்கையிலே ஊன்றுதற்கோ கணுக்கா லில்லை!<br/>
<dd>நறுக்கையிலே பொன்வீசும் ஒளியாற் செய்தே<br/>
எடுக்கையிலே அமைவுற்ற மேனி யாட்கோ<br/>
<dd>இயற்கையிலே இடையில்லை என்பார் கற்றோர்!<br/>
படுக்கையிலும் விழிக்கையிலும் பலகை ஓலைப்<br/>
<dd>படுக்கையல்லால் வேலனுக்கோ நினைவே யில்லை.<br/>
<br/>
எதுமுடியும் அவராலே?" என்றாள் நீலி!<br/>
<dd>"ஏன்முடியா தென்கின்றாய்? புல்லூர் தன்னில்<br/>
புதுமுடிவேந் தன்விட்ட மறவர் தம்மைப்<br/>
<dd>புறங்காணச் செய்தானே வேலன்? ஆத்தா,<br/>
முதுமுடியான் கதிர்வேலன் பெற்றெ டுத்த<br/>
<dd>முன்முடிந்த மேகலையாள் அன்னத் திற்கோ<br/>
'இதுமுடிய இதுசெய்வாய்' என்று கூறி<br/>
<dd>ஏற்றமுடி வைச்செய்யும் ஆற்ற லுள்ளாள்!<br/>
<br/>
ஆத்தாவின் துணைவர்யார்? அறியேன்" என்றான்<br/>
<dd>ஆனமட்டும் உளவறிய எண்ணி நீலன்!<br/>
கூத்தாடிப் பிழைப்பார்போல் தோன்று கின்றார்,<br/>
<dd>குடிசையிலே அப்பொருளும் கண்டேன் என்றாள்.<br/>
பார்த்தாயா என்னென்ன உடைகள் என்றான்,<br/>
<dd>படைமறவர் உடை, இந்த வைய வாழ்வை<br/>
நீத்தாரின் உடை,பலவும் கண்டேன் என்றாள்.<br/>
<dd>நீசொல்லும் வீரப்பர் எங்கே என்றான்.<br/>
<br/>
"போவிரைவில்" என்றுரைத்தாள் ஆத்தா! அன்னோர்<br/>
<dd>போய்விட்டார் எமைவிட்டே எந்த ஊர்க்கோ!<br/>
வாவிரைவில் என்றுரைத்தால் வருவார் போலும்!<br/>
<dd>மறுத்துரையார் ஆத்தாவின் மொழியை என்றாள்.<br/>
தீவிரைவில் கொல்லுதல்போல் பூதம் வந்து<br/>
<dd>தெருவாரைக் கொல்லுவதால் என்றன் அன்பே<br/>
நீ விரைவில் போஉன்றன் குடிசைக் கென்றான்.<br/>
<dd>நீலியவள் குலுக்கென்று சிரித்துச் சொல்வாள்:<br/>
<br/>
"ஊருக்குள் பூதமெனப் புளுகி னோரின்<br/>
<dd>உள்ளத்தை நினைத்துநான் சிரித்தேன்; அன்னார்<br/>
நேருக்கு நேரடையும் தீமை தன்னை<br/>
<dd>நினைத்துநான் சிரித்திட்டேன்; என்றன் வாழ்வில்<br/>
சீருக்கு வாய்த்திருக்கும் அன்பே, பூதச்<br/>
<dd>சிறுசெய்தி நம்புகின்றீர் உம்மைக் கண்டால்<br/>
தேருக்குச் செப்பனிட்ட முட்டுக் கட்டை<br/>
<dd>         சிரிக்குமெனில் நான்சிரித்தல் வீணே" என்றாள். <br/>
<dd><br/>
"உன்னகத்தை யறிவதற்கே இதனைச் சொன்னேன்<br/>
<dd>உயிர்வகையில் பூதம்என ஒன்று மில்லை;<br/>
தன்னகத்தில் வளர்ந்துவரும் மடமை யின்பேர்<br/>
<dd>தன்னடியால் நடவாத பூத மென்று<br/>
சொன்னகற்றோர் மொழியினைநான் ஒப்பு கின்றேன்.<br/>
<dd>தொன்மைஎனும் உச்சியிலே அறிவால் வாழ்ந்த<br/>
பொன்னகத்தில் தமிழகத்தில் தாய கத்தில்<br/>
<dd>பூதம்எனும் சொல்நுழைதல் புதுமை" என்றான்.<br/>
<br/>
"திங்களிடம் குளிர்போலும் கதிர வன்பால்<br/>
<dd>செந்தழல்போ லும்பூவில் மணமே போலும்<br/>
உங்களிடம் எனக்குள்ள அன்பின் மீதில்<br/>
<dd>ஒருபழியும் நேராமல் விரைந்து நீவிர்,<br/>
தங்களிடம் நோக்கியே செல்ல வேண்டும்<br/>
<dd>தமிழ்நிகர்த்த அமுதமொழி மங்கை அன்னம்<br/>
இங்குவரக் கூடுமன்றோ?" என்றாள் நீலி!<br/>
<dd>இன்னும்ஒரு சேதிஎன்று சொல்வான் நீலன்:<br/>
<br/>
"என்பொருட்டு நின்னழகை அன்பை ஈந்தாய்<br/>
<dd>எதன்பொருட்டு நானிதனை மறத்தல் வேண்டும்?<br/>
நின்பொருட்டு அவளுக்கோர் நன்மை செய்ய<br/>
<dd>நினைக்கின்றேன். அன்னந்தான் இழந்த பேழை<br/>
யின்பொருட்டுப் பொருள், ஆவி உடல்வேண் டாமல்<br/>
<dd>இனியுழைக்கக் கடவேன்நான்! அன்பு நீலி,  <br/>
தன்பொருட்டு வாழ்வானோர் ஏழை! மக்கள்<br/>
<dd>தம்பொருட்டு வாழ்வானோர் செல்வன்" என்றான்.<br/>
<br/>
"மின்னையும்பன் மலர்களையும் கொண்டி யாக்கை<br/>
<dd>வேண்டுமென அமைத்ததென விளங்கும் அன்னம்<br/>
தன்னையும்நான் அறியேனே! வேழ நாடு<br/>
<dd>தனிலிருந்து வந்துள்ளேன் ஆத லாலே<br/>
என்னையுந்தன் தொண்டரொடு சேர்த்துக் கொள்ள<br/>
<dd>எழிலுடையாள் இடத்தில்நீ மொழிதல் வேண்டும்!<br/>
பொன்னையும்வார்ப் படநுண்மை தனையும் வையப்<br/>
<dd>புகழ்கொள்ளச் செய்திடும்பெண் ணழகு நங்காய்!<br/>
<br/>
நலங்கெடவே கதிர்நாட்டை ஏப்ப மிட்ட<br/>
<dd>நரிக்குத்தான் என்தந்தை அமைச்சன்! மெய்தான்!<br/>
குலுங்குநகை முத்தாகக் கொழிக்கும் பெண்ணே!<br/>
<dd>கொடியவனைத் தொலைப்பதென்றன் தந்தை நோக்கம்<br/>
விலங்குபழக் கிடுவானின் வெள்ளா டொன்று<br/>
<dd>வேங்கையிடம் நெருங்கையிலே மகிழ்வ துண்டோ?<br/>
தெலுங்கினிலே பாடிடுமோர் தமிழன் செய்கை<br/>
<dd>தேனென்றா நினைக்கின்றார் தமிழ கத்தார்?<br/>
<br/>
 கூப்புங்கை யில்கொடுவாள் உடையான் அந்தக்<br/>
<dd>கொடுங்கொடியான் நரிக்கண்ணன் எனில்எ னக்கோ<br/>
வேப்பங்காய்! அவனுமெனை விதைபற் றாத<br/>
<dd>வெள்ளரிக்காய் என்றுநினைத் திடவு மில்லை!<br/>
தீப்பொங்கும் மலையடியில் வாழு கின்றேன்<br/>
<dd>சிலிர்க்கின்ற குிளிர்தென்றல் உலவும் தென்னந்<br/>
தோப்பிங்கே காணுகின்றேன்! குடியி ருப்பேன்<br/>
<dd>சொல்லொருசொல் அவளிடத்தில்" என்றான் நீலன்.<br/>
<br/>
கரும்பல்ல; அதுபிழிந்த சாறே போலும்<br/>
<dd>கழறுகின்ற மொழியுடையாள் அன்னம் நெஞ்சம்<br/>
இரும்பல்ல! நான்சொல்வேன் ஏற்றுக் கொள்வாள்!<br/>
<dd>இருநாளில் பதிலுரைப்பேன் என்றாள் நீலி.<br/>
அரும்பல்ல; கண்ணல்ல அவ்வா றேசெய்!<br/>
<dd>அனுப்பென்னை! இனிப்பான தேனே! சற்றே<br/>
திரும்பல்லல் தீரென்று செப்பிச் சென்றான்.<br/>
<dd>தேனிதழாள் அவன்பிரிவால் தியங்கி நின்றாள்.<br/>
<br/>
<hr width="40%"/>
<h3><font color="blue">        இயல் 58<br/></font></h3>
<dd><font color="red">        ஊர்ப்பேச்சு!<br/></font>
<br/>
இத்தனைநாள் ஆயிற்றே பேழை எங்கே?<br/>
<dd>இந்நாட்டில் அதுவிருந்தால் வௌிப்ப டாதோ?<br/>
முத்தன்ன வெண்ணகையாள் திரும ணந்தான்<br/>
<dd>முடியுநாள் எந்நாளோ என்பார் சில்லோர்!<br/>
வைத்தவர்கண் ஏமாறக் கவர்ந்து சென்றோர்<br/>
<dd>வண்கடலில் போட்டாரோ? நரிப்பேர் கொண்ட<br/>
எத்தனவன் தானெடுத்துப் பேழை தன்னை<br/>
<dd>எரித்தானோ என்றுரைப்பார் மற்றும் சில்லோர்!<br/>
<br/>
நற்பேழை கிடைத்திட்டால் நரிக்கண் ணற்கு<br/>
<dd>நலமல்லால் தீமையில்லை என்பார் சில்லோர்;<br/>
பொற்பேழை கிடைத்திட்டால் நரிக்கண் ணற்குப்<br/>
<dd>பொல்லாங்கே ஆதலினால் மறைத்தான் என்று<br/>
சொற்பலவும் விரிப்பார்கள் சிலர்! இப் பூதத்<br/>
<dd>துயர்என்று தீர்ந்திடுமோ என்பார் சில்லோர்!<br/>
தெற்குமலை காடுநகர் நாடு யாவும்<br/>
<dd>தேடுவதாய் அழிக்கின்றார் என்பார் சில்லோர்!<br/>
<br/>
<hr width="40%"/>
<h3><font color="blue">        இயல் 59<br/></font></h3>
<dd><font color="red">    வேழ மன்னனும் அமைச்சனும்!<br/></font>
<br/>
வேழவனும் அமைச்சனொடு வீற்றி ருந்தான்<br/>
<dd>விளக்கமுறு திருமன்றில்; உரைக்க லானான்!<br/>
பாழைடைந்த இருள்வீட்டில் விளக்கு, வானப்<br/>
<dd>பனிப்புகையில் எழுந்தகதிர், அன்னம் என்பாள்<br/>
வாழஒரு பாண்டியனார் பரிசு வேண்டி<br/>
<dd>வாடுகின்றாள்! நாள்பலவும் வறிதே யாகப்<br/>
பேழையினை நரிக்கண்ணன் தானும் தேடிப்<br/>
<dd>பெருந்தொல்லை யடைகின்றான் என்று சொன்னான்.<br/>
<br/>
அப்பேழை நரிக்கண்ண னிடத்தே யில்லை,<br/>
<dd>அவனதனை யிழந்ததுவும் வியப்பே யாகும்!<br/>
ஒப்பேதும் இல்லாத மங்கை யன்னம்<br/>
<dd>உடலுடமை ஆவியெலாம் பேழை என்று<br/>
செப்பினாள்! அதிலென்ன ஐயப் பாடு?<br/>
<dd>திருநாட்டின் ஆட்சியும்தன் மணமும் அந்தக்<br/>
கைப்பேழை தனிலுண்டு! கிடைத்தால் நெஞ்சக்<br/>
<dd>களிப்பேழை யடைவாள்என் றமைச்சன் சொன்னான்.<br/>
<br/>
<hr width="40%"/>
<h3><font color="blue">        இயல்  60<br/></font></h3>
<dd><font color="red">     நரிக்கண்ணன் பேழை தேடுவாரை மேற்பார்வை     பார்த்துத் திரிகிறான்.<br/></font>
<br/>
தென்மலையில் தேடுகின்ற கூட்டம், காட்டில்<br/>
<dd>தேடுகின்ற ஒருகூட்டம், நாட்டில் தேடி<br/>
இன்னல்விளைத் திடுங்கூட்டம், வீடு தோறும்<br/>
<dd>எங்குண்டு பேழைஎன அதட்டும் கூட்டம்,<br/>
பன்னுமிவை அனைத்துக்கும் மேற்பார் வைக்குப்<br/>
<dd>பறக்கின்ற தலைவர்களின் தலைவ னாகிச்<br/>
சென்றுசென்று நிலையறிவான் எவ்வி டத்தும்<br/>
<dd>தேரேறி நரிக்கண்ணன் ஊரி லெல்லாம்.<br/>
<br/>
தட்டுப்பட் டதுவோடா பேழை என்று      <br/>
<dd>தரைபிளப்பார் தலைவனைப்போய்க் கேட்பான்! ஆங்கு<br/>
வெட்டுப்ப டாதிருக்க வேண்டும் பேழை<br/>
<dd>மெல்லனவே மண்வெட்ட வேண்டும் என்பான்!<br/>
முட்டுப்ப டாதுழைப்பீர்! கிடைத்தால் பேழை<br/>
<dd>முந்நூறு பொன்னளிப்பேன் என்பான்! ஓர்பால்<br/>
சிட்டுப்ப றந்ததுபோல் தெருவில் ஓடித்<br/>
<dd>தெரிந்ததுவோ உளவென்பான் நரிக்கண் ணன்தான்!<br/>
<br/>
தெருத்தோறும் வாழ்வாரை ஒருங்க ழைத்துச்<br/>
<dd>செப்பிடுவீர் உண்மைதனை; அரண்ம னைக்குள்<br/>
ஒருபேழை தனைத்தந்தேன் அதனை வாங்கி<br/>
<dd>ஒளித்தவரும் நீர்தாமே? என்று கேட்டுப்<br/>
பெருமக்கள் தமையெல்லாம் உளம்வ ருத்திப்<br/>
<dd>பெரியோரை அதட்டிடுவான், பெண்டிர் தம்மை  <br/>
  எரிமூளும் கண்ணாலே அஞ்ச வைப்பான்<br/>
<dd>இழிசெயலான் நரிக்கண்ணன் என்னும் தீயன்.<br/>
<br/>
<hr width="40%"/>
<h3><font color="blue">        இயல் 61<br/></font></h3>
<dd><font color="red">  அன்னம் குதிரை ஏறிப் பேழைக்குப் புலன் கேட்டாள்.<br/></font>
<br/>
ஓடிக்கொண் டேயிருக்கும் குதிரை, காதில் <br/>
<dd>ஒலித்துக்கொண் டேயிருக்கும் காற்கு ளம்பும்!<br/>
ஆடிக்கொண் டேயிருக்கும் நெற்றித் தொங்கல்!<br/>
<dd>அழகைக்கொண் டாள்அன்னம் அதனை ஊர்ந்தே<br/>
தேடிக்கொண் டேஇருந்தாள் பேழை தன்னைத்<br/>
<dd>தேனைக்கொண் டேபொழியும் மழையைப் போலே<br/>
பாடிக்கொண் டேஇருந்தாள் நிலைமை பற்றிப்<br/>
<dd>பருகிகொண் டேயிருந்தார் இரங்கி ஊரார்!<br/>
<br/>
"பண்டிருந்த பாண்டியனார் பரிசை, என்றன்<br/>
<dd>பழம்புகழைப் பொன்னான பேழை தன்னைக்<br/>
கண்டிருந்த துண்டென்றால் கூறு வீரோ?<br/>
<dd>காணாதார் இனியேனும் முயலு வீரோ?<br/>
வண்டிருந்து பண்பாடிக் கொண்டி ருக்கும்<br/>
<dd>மலர்ச்சோலைக் கதிர்நாட்டின் மகள்நா னன்றோ?<br/>
தொண்டிருந்த உள்ளத்தீர்! மறவர் மக்காள்!<br/>
<dd>தொல்லையினைத் தீர்த்திடுவீர்!" என்றாள் அன்னம்.<br/>
<br/>
நீர்அடையும் விழியுடையாள்தெருக்கள் தோறும்<br/>
<dd>நிகழ்த்துமொழி கேட்டவர்கள், இருகை ஏந்திச்<br/>
சீரடைய வேண்டுமெனில் எல்லா மாண்பும்<br/>
<dd>சென்றடையும் எந்திருவே இந்நாள் இந்தப்<br/>
பாராடையும் தீமையெல்லாம் நீங்கி நல்ல<br/>
<dd>பயனடைய வேண்டுமெனில் நல்ல றம்தான்<br/>
        பேரடைய வேண்டுமெனில் பேழை வேண்டும்!<br/>
<dd>அதைத்தேடும் பெருங்கடமை எமக்கே என்றார்.<br/>
<br/>
<hr width="40%"/>
<h3><font color="blue">        இயல் 62<br/></font></h3>
<dd><font color="red">   அன்னம் அலைந்து, பின் ஒரு சோலை அடைந்தாள்.<br/></font>
<br/>
        அகல்வானில் விட்டு விட்டு மின்னல் போல<br/>
<dd>ஆங்காங்குச் சென்றுபின் மீண்டா ளாகிப்<br/>
பகல்வானம் மாணிக்கப் புனலா டுங்கால்<br/>
<dd>படர்முல்லை சிரித்திருக்கும் சோலை கண்டு<br/>
புகலானாள்; குதிரையினை விட்டாள்! அங்குப்<br/>
<dd>புன்னைவர வேற்பளிக்கத் தென்றல் வந்து<br/>
துகிர்உடலில் மணந்தடவ இசைய ரங்கு<br/>
<dd>தும்பியார் துவக்கினார்! அமர்ந்தாள் அன்னம்.<br/>
<br/>
தாமரைக்கண் இமைஇதழோ அசைய வில்லை<br/>
<dd>தளிர்மேனி அசையவில்லை 'பூ' வை மற்றோர்<br/>
பூமறைப்ப தைப்போலும் எழிற்கன் னத்தில்<br/>
<dd>பொற்கொடிதன் அங்கைதனை ஊன்றி, நெஞ்சே<br/>
நீமறைக்கா தேஉன்றன் இன்ப யாழை <br/>
<dd>நிகழ்த்தென்றாள்; உகுத்தஇசை உணர்வால் அள்ளித்<br/>
தீமையிலா உயிர்பருகக் கிடந்தாள்; வையம்<br/>
<dd>செந்தமிழி லக்கியத்தின் வருகை நோக்க.<br/>
<br/>
மீதுயர்ந்த இருதோள்கள் ஒளியை வாரி<br/>
<dd>வீசுகின்ற குன்றங்கள்! மறவன் தூக்கி<br/>
ஊதுகின்ற வளைகொம்பின் புருவத் தின்மேல்<br/>
<dd>உயர்நெற்றி அஞ்சாமை முழங்கும் கூடம்!<br/>
மோதுகின்ற இளங்களிறு போல்ந டந்து<br/>
<dd>முன்வாயிற் புன்னகையை விளைப்பான்! ஆனால்<br/>
காதலில்லை அவன்கண்ணில்! தேன்பற் றாத<br/>
<dd>கவின்மலரில் இடமிலைஎன் உயிர்வண் டுக்கே!<br/>
<br/>
கிளிக்கழுத்தின் பொன்வரிபோல் அரும்பும் மீசை!<br/>
<dd>கீழ்க்கடலின் மாலைவெயில் கலந்த நீல<br/>
ஒளித்திரைபோல் தலைமயிர்சிங் கத்தின் தோற்றம்!<br/>
<dd>உயிர்ப்பரிதி வான்போன்ற மேனி வாய்ந்தான்!<br/>
துளித்தநறுந் தேனென்று சொல்லும் சொல்லைத்<br/>
        தொடங்குகுரல், முழங்குகின்ற கடலே! ஆனால்<br/>
களிக்கஒரு காதலில்லை அன்னோன் கண்ணில்!<br/>
<dd>கவின்மலரில் தேனிலைஎன் உயிர்வண் டுக்கே!    <br/>
<br/>
அடுக்கிவைத்த அழகழகாம் உறுப்புக் கள்மேல்<br/>
<dd>அனுப்பிவைத்த என்விழிகள் ஒளியு மங்கித்<br/>
தடுக்கிவிழும்; எழும்ஒன்றில் சறுக்கி வீழும்!<br/>
<dd>தனிப்பிறவி! வையத்து மக்கள் தம்மில்<br/>
எடுக்கஎடுக் கக்குறையாச் சுவையின் ஊற்றை<br/>
<dd>இனிக்க இனிக் கக்காணும் ஆண்மை! ஆனால்<br/>
துடிக்குமோர் காதலில்லை அன்னோன் கண்ணில்!<br/>
<dd>தூய்மலரில் தேனிலைஎன் உயிர்வண் டுக்கே!<br/>
<br/>
தீங்கைஇனிப் பொறேனென்னும் கண்கள்! என்றன்<br/>
<dd>திருநாளைத் தனக்கென்றே நினைக்கும் நெஞ்சம்!<br/>
வேங்கைஅவன்! அஞ்சாதே என்ற பேச்சு<br/>
<dd>வீணல்ல வெற்றிமுர சென்று சொல்வேன்!<br/>
ஏங்கையிலே எனைமீட்டான்! ஓடம் விட்டே<br/>
<dd>இறக்கினான்! தொட்டஇடம் மறக்க வில்லை!<br/>
பாங்குறஓர் காதலில்லை அன்னோன் கண்ணில்!<br/>
<dd>பனிமலரில் தேனிலைஎன்  உயிர்வண் டுக்கே!<br/>
<br/>
விழியில்லை; உணர்வில்லை; குடிசை தன்னில்<br/>
<dd>வீழ்ந்திருந்தேன்; அப்போதில் என்றன் ஆத்தா,<br/>
மொழியில்லை இதுமருந்தே எனும்ப டிக்கு<br/>
<dd>மொய்குழலே என்றழைத்தாள்; உயிர டைந்தேன்.<br/>
வழியில்லை என்றிருந்த என்கண் முன்னே<br/>
<dd>வாய்த்தவனை யாரென்றேன் வேலன் என்றாள்!<br/>
எழுகின்ற காதலில்லை அன்னோன் கண்ணில்!<br/>
<dd>எழில்மலரில் தேனிலைஎன் உயிர்வண் டுக்கே!<br/>
<br/>
<hr width="40%"/>
<h3><font color="blue">        இயல் 63<br/></font></h3>
<dd><font color="red">   இவ்வாறு அன்னம் துயில்கையில் அங்கே ஓர்           துறவி வந்தான்.<br/></font>
<br/>
நனவுலகில் இவ்வண்ணம் இருந்தாள் அன்னம்!<br/>
<dd>நல்விழியைக் துயில்வந்து கௌவ, ஆங்கே<br/>
கனவுலகில் இலக்கியத்தைத் தொடர்வா ளானாள்;<br/>
<dd>கைம்மலரில் தலைசாய்த்துப் புன்சிரிப்பைக்<br/>
கனிஇதழில் புதைத்துடலை ஒருக்க ணித்துக்<br/>
<dd>கைவல்லான் வைத்தயாழ் போற்கி டந்தாள்.<br/>
இனிநானும் இவ்வுடலும் புளியும் ஓடும்<br/>
<dd>என்றிருக்கும் ஓர்துறவி அங்கு வந்தான்.<br/>
<br/>
துவராடை உடுத்திருந்தான்! தோலின் ஆடை<br/>
<dd>தோளினிலே சுமந்திருந்தான்! சுரைக்கு டுக்கை<br/>
தவறாமல் கைப்பிடியாய்ப் பிடித்தி ருந்தான்!<br/>
<dd>தடியொன்று வைத்திருந்தான்! உடைவாள் ஒன்றும்<br/>
எவரேனும் எதிர்க்கையிலே உதவு மென்றே<br/>
<dd>இடுப்பில்வைத்தான்! பற்கொம்பு, விசிறி, செம்பு,<br/>
கவிகைஇவை யல்லாமல் எல்லாம் நீத்த<br/>
<dd>கடுந்துறவி தூங்குவோள் எதிர்உட் கார்ந்தான்.<br/>
<br/>
<hr width="40%"/>
<h3><font color="blue">        இயல் 64<br/></font></h3>
<dd><font color="red">    அன்னம் துறவியைக் கண்டு திடுக்கிட்டாள்.<br/></font>
<br/>
வெண்தாடி நிலம்புரள மேல்நி மிர்ந்த<br/>
<dd>விழிமூடித் தாமரையின் இருக்கை கொண்டு<br/>
கொண்டாடும் கற்பாறை போலி ருந்தான்<br/>
<dd>கொஞ்சுகிளி விழிப்பாளா எனநி னைத்தே!<br/>
வண்டோடு பூவிதழும் பறக்கக் காற்று<br/>
<dd>மரக்கிளையை நெடிதலைத்துச் சருகை எல்லாம்<br/>
திண்டாட வைக்கையிலே இமைதி றந்தாள்!<br/>
<dd>திடுக்கிட்டாள்! துறவிதனை எதிரிற் கண்டாள். <br/>
<br/>
விரைந்தெழுந்தே ஆடைதனை ஒதுக்கி நின்று<br/>
<dd>மென்மலர்க்கை கூப்பினாள்! துறவி சொல்வான்:<br/>
"தெரிந்துகொண்டேன் நின்உள்ளம் வாழ்க நன்றே!<br/>
<dd>சிறந்தஓர் பாண்டியனின் பரிசு, கைக்கு<br/>
வரும்சிறிதும் வருந்தாதே" என்று சொல்ல<br/>
<dd>"வாய்மலர்க, எந்நாளில்?" என்றாள் அன்னம்!<br/>
"அருங்கிளியே உனக்கான ஆட வன்பால்<br/>
<dd>அதையுரைப்பேன் இங்கவனை அனுப்பாய்" என்றான்.<br/>
<br/>
பெரியானைக் கைகூப்பிக் குதிரை ஏறிப்<br/>
<dd>பெண்ணரசி "உம்" என்றாள் செம்மா னூரின்<br/>
அருகினிலே வேலன்வரக் கண்டாள். கையால்<br/>
<dd>அழைத்திட்டாள்! செய்தியினைக் காதில் சொன்னாள்!<br/>
"தெருவினிலே நின்றிருப்பேன் வரவு நோக்கிச்<br/>
<dd>செவிக்கமுது கொண்டுவர வேண்டும்!" என்றாள்.<br/>
"இரு" என்றான். செம்மானூர்க் குடிசை சேர்ந்தாள்;<br/>
<dd>எழில்வேலன் பெரியானை நோக்கிச் சென்றான்.<br/>
<br/>
<hr width="40%"/>
<h3><font color="blue">        இயல் 65<br/></font></h3>
<dd><font color="red">   தென்மலையில் நரிக்கண்ணன் ஆட்கள் பேழைக்குத் தோண்டினார்கள். 
<br/> அப்போது அங்கு ஓர் பூதம் வௌிப்பட்டது. எல்லோரும் பறந்தார்கள். நரிக் கண்ணனிடம் சொன்னார்கள்.<br/></font>
<br/>
தென்மலையில் பேழையினைத் தேடு கின்றார்<br/>
<dd>சிலர்அங்கே கற்பிளப்பார்! மண்ணெ டுப்பார்!<br/>
சின்னகுகை புகுந்திடுவார்! மாலைப் போதும்<br/>
<dd>சென்றுவிட, இரவினிலே மலையின் உச்சி<br/>
மின்னிற்றுப் பெருங்கூச்சல் கேட்ட தங்கே!<br/>
<dd>மேல்நோக்கி ஐயையோ எனஅ திர்ந்தார்.<br/>
நின்றதொரு நெடும்பூதம்! நரிக்கண் ணன்பால்<br/>
<dd>நிகழ்த்தினார். தென்மலையில் எவரு மில்லை!<br/>
<br/>
ஓடினான் நரிக்கண்ணன் தென்ம லைக்கே;<br/>
<dd>உடன்சென்றார் படைமறவர் பல்லோர்! பூதம்<br/>
ஆடியதும், நெடுவேலைச் சுழற்றி நின்றே<br/>
<dd>அரற்றியதும் கண்டார்கள்! நடுங்கி ஓடி<br/>
மூடிவைத்த தெருக்கதவை உதைத்துத் தள்ளி<br/>
<dd>முன்வீட்டின் அறைபுகுந்து தாழிட்டார்கள்!<br/>
பாடுபட்டு நான்கண்ட சூழ்ச்சி தன்னைப்<br/>
<dd>பயன்படுத்திக் கொண்டானே அவன்யார்? என்றே<br/>
<br/>
நரிக்கண்ணன் எண்ணினான்! பூதந் தன்னை<br/>
<dd>நான்குமுறை நோக்கினான்; நோக்க நோக்கப்<br/>
பெரிதாகும் நிலைகண்டான்! நடுக்கம் கொண்டான்!<br/>
<dd>பெரும்பூதம் தென்மலையில் இருந்த செய்தி<br/>
தெரியாமல் இருந்தேனே எனமு டித்தான்!<br/>
<dd>தென்மலைக்கும் அரண்மனைக்கும் இடையில் வாய்த்த<br/>
அரைக்காதம் அதைநினைத்தான்! ஓட லானான்!<br/>
<dd>அரண்மனைக்குள் பெரும்பூதம்! என்று கேட்டான்.<br/>
<br/>
வடதிசையைத் தான்மறந்து மேற்கு நோக்கி<br/>
<dd>வாழ்ந்தேன், கெட்டேனென்றே ஓடும் போதும்<br/>
தடதடென ஆயிரம்பேர் எதிவந் தார்கள்;<br/>
<dd>சரியாக ஒருதென்னை அளவு யர்ந்த<br/>
கொடும்பூதம் வந்ததெனக் கூறி னார்கள்;<br/>
<dd>குள்ளநரி பட்டதுயர் கூறொ ணாதே!<br/>
பிடித்தான்பின் ஓட்டத்தைக் கிழக்கு நோக்கிப்<br/>
<dd>பெரும்பூதம் என்றுரைத்தார் அங்கும் பல்லோர்.<br/>
<br/>
<hr width="40%"/>
<h3><font color="blue">        இயல் 66<br/></font></h3>
<dd><font color="red">   நரிக்கண்ணன் , அவன் கூட்டம், பூதம் பூதம் என்று அரண்மனையை காலி செய்தார்கள். 
<br/>அன்னம் உள் நுழைந்தாள். வேலன் முதலியவரும் சேர்ந்தார்கள்.<br/></font>
<br/>
அரண்மனையில் நரிக்கண்ணன்  ஆட்கள், பெண்கள்,<br/>
<dd>அருகிருந்த தூண்,கதவு பெட்டி யாவும்<br/>
பெரும்பூத மாய்த்தோன்றக் கதறி, ஓடிப்<br/>
<dd>பிணியுற்றார்! உயிர் விட்டார். சிற்சி லர்போய்ப்<br/>
பரணுக்குள் குடிபுகுந்தார்! இவ்வா றாகப்<br/>
<dd>பாழான அரண்மனைக்குள் யாழ்ச்சொல் அன்னம்<br/>
திரண்மலைத்தோள் வேலனொடும் நீலி யோடும்<br/>
<dd>சிரித்தபடி உள்நுழைந்தாள் செப்பலுற்றாள்:<br/>
<br/>
"ஆளுயரம் இருந்ததுவாம் நரியார் பூதம்!<br/>
<dd>ஆள்ஒருவன் தோளிலோர் ஆளை யேற்றத்<br/>
தோளுயர்ந்த இரட்டையாட் பூத மன்றோ<br/>
<dd>சுடுநெருப்பைக் கக்குகின்ற நமது பூதம்!<br/>
கோளுக்குக் கோள், பொய்க்குப் பொய்யே வேண்டும்;<br/>
<dd>கொடியவன்வெட் டியகிணற்றில் அவனே வீழ்ந்தான்;    <br/>
நாளும்எழில் நாட்டார்கள் பூத மென்று<br/>
<dd>நடுங்ககுநிலை இரங்கத்தக் கதுதான்" என்றாள்.<br/>
<br/>
"சிரித்துவிளை யாடஇது நேரமன்றே!<br/>
<dd>திண்ணூரின் குளக்கரையில் நெடுநா ளாக<br/>
இருப்பவனோர் திருடனென இயம்பு கின்றார்<br/>
<dd>யான்செல்வேன் விடைகொடுக்க" என்றான் வேலன்!<br/>
"இருக்கட்டும்! நீலிநீ துறவி யாரை<br/>
<dd>இங்கழைத்து வா" என்றாள்;நீீலி சென்றாள்!<br/>
நெருப்பிற்கு நீருண்டு தணிக்க! அன்னம்<br/>
<dd>நினைப்புக்குத் தணிக்கையிட அவனால் ஆகும்.<br/>
<br/>
துறவுடையார் "பேழைஅகப் படும்" என் கின்றார்!<br/>
<dd>தொல்லைஇனி நமக்கில்லை என்றாள் அன்னம்!<br/>
அறிவுடையார் பிறர்தம்மை நம்பித் தம்பால்<br/>
<dd>ஆம்செயல்செய் யாமல்இரார் என்றான் வேலன்!<br/>
முறையாமோ இமைப்பொழுதே அமைதி கேட்டேன்<br/>
<dd>முழுநாளும் தழல்தழுவிக் கிடப்பா ருண்டோ?<br/>
நிறைவுறும்உன் மொழியான குளிர்ம ரத்து<br/>
<dd>நீழலிலே விளையாடி மகிழ்வேன் என்றாள்.<br/>
<br/>
கரும்பெடுத்துப் பிழிந்ததுவும் என்சொல் தானோ?<br/>
<dd>கனியெடுத்து வைத்ததுமென் இதழோ? முல்லை<br/>
அரும்பெடுத்துக் கொட்டியதும் என்சிரிப்போ?<br/>
<dd>அடியெடுத்தால் அழகெடுக்கும் அன்ன மேஉன்<br/>
சுரும்பெடுத்த இசைபோலும் சொல்லெ டுத்தால்<br/>
<dd>சுவைஎடுப்பாய் இருக்கும்இனிக் கொஞ்சிப் பேசி<br/>
இரும்பெடுத்துச் செய்திருக்கும் என்றன் காதில்<br/>
<dd>இன்னமுதைப் பாய்ச்சாயோ என்றான் வேலன்.<br/>
<br/>
பிள்ளைநிலை என்னுமொரு கனியின் சாறும்<br/>
<dd>பேரிளமை என்னுமொரு கரும்பின் சாறும்<br/>
கொள்ளைபடப் பெய்துவைத்த இளமை என்னும்<br/>
<dd>கொப்பரையில் நாள்என்னும் பூனை நாவால்<br/>
மொள்ளையிலே "உயிர்" என்பார் பார்த்தி ருத்தல்<br/>
<dd>முறைதானோ என்றுரைத்தாள் அன்னம்! வேலன்<br/>
அள்ளையிலே காதல்,அதை அருந்தல் இன்பம்!<br/>
<dd>அகமொத்து மேல்நடத்தல் அறமாம் என்றான்.<br/>
<br/>
<hr width="40%"/>
<h3><font color="blue">        இயல் 67<br/></font></h3>
<dd><font color="red">    அதற்குள் துறவி வந்து சேர்ந்தான்.<br/></font>
<br/>
மற்றுமொரு பேச்செடுத்தாள் அன்னம். அங்கே<br/>
<dd>வண்டிவரும் ஓசையினைக் கேட்டு நைந்தாள்!<br/>
ஒற்றைஎரு திழுத்துவந்த வண்டி விட்டே<br/>
<dd>ஊன்றுகோல் துணையாகத் துறவி வந்தான்.<br/>
கற்றைமலர்க் குழலுடையாள் நீலி யோடு<br/>
<dd>கைக்கூப்பி வரவேற்க, வாழ்த்துக் கூறி<br/>
மற்றவரைப் புறம்போக்கி வேலன் காதில்<br/>
<dd>வாய்மலரை ஒற்றிமலர்த் தேனைப் பெய்தாள்.<br/>
<br/>
 நீலியவள் விடைபெற்று வௌியிற் சென்றாள்<br/>
<dd>நீளறையில் தனித்திருந்தாள் அன்னம்! அன்னாள்<br/>
சேலின்விழி மகிழ்ச்சியினால் மின்னும்! வாயின் <br/>
<dd>செவ்விதழில்  குறுநகைப்புச் சிந்தும்! நல்ல<br/>
வேலியிட்ட நன்செயிலே விதைத்த வித்தும்<br/>
<dd>விளையுமென அவள்உள்ளம் கூத்த டிக்கும்!<br/>
மேலும்அவன் அடிமையுளம் உடையான் அல்லன்,<br/>
<dd>மென்மலர்நான்! தும்பிஅவன்! எனவி யந்தாள்.<br/>
<br/>
<hr width="40%"/>
<h3><font color="blue">        இயல் 68<br/></font></h3>
<dd><font color="red">   நீலியும் நீலனும் பேசியிருந்தார்கள் நீலன் வீட்டில்.<br/></font>
<br/>
ஓதுகின்றான் நீலியுடம் நீலன்: "என்றன்<br/>
<dd>உயிர்போன்ற நீலியே வாராய் வாராய்!<br/>
பூதமென ஒன்றில்லை என்று முன்பு<br/>
<dd>புகன்றாயே! இகழ்ந்தாயே என்னை! விண்ணை<br/>
மோதுதல்போல் வரும்பூதம் பார்த்தாய் அன்றோ?<br/>
<dd>மொய்குழலே இங்கேயும் இப்போ தும்தான்<br/>
தீதுசெய வரக்கூடும்!" என்று கூறித்<br/>
<dd>தெருவிளக்குத் தூண்ஒன்றை உற்றுப் பார்த்தான்.<br/>
<br/>
"முன்வந்த பூதத்தை நரிவி டுத்தான்!<br/>
<dd>முதற்பூதம் நடுநடுங்கிச் சாகு மாறு<br/>
பின்வந்த பூதத்தை இளைய அன்னம்<br/>
<dd>பெற்றெடுத்தாள்" என்றுரைத்துச் சிரித்தாள் நீலி!<br/>
என்னபொருள் இதற்கென்று நீலன் கேட்டான்.<br/>
<dd>இதன்பொருள்தான் மடமைமேல் வெற்றி என்றாள்.<br/>
ஒன்றுமே விளங்கவில்லை என்றான் நீலன்;<br/>
<dd>ஓர்ஆளும், கருப்புடையும் பூதம் என்றாள்!<br/>
<br/>
"வாட்படையும் வேற்படையும் கண்டு நெஞ்சம் <br/>
<dd>மலைப்படையக் குதித்தபூ தத்துக் கெல்லாம்<br/>
ஆட்படைதான் அடிப்படையோ? அஞ்சி ஓடி<br/>
<dd>அலுப்படைந்தேன் இதுகாறும்" என்றான் நீலன்.<br/>
"மீட்படையா மக்கட்கு மீட்பும், சற்றும்<br/>
<dd>விழிப்படையா மக்கட்கு விழிப்பும் நல்கத்<br/>
தோட்படையால் வையத்தை வெல்லும் வேலன்<br/>
<dd>துணைப்படையாய் அன்னத்துக் கமைந்தான்" என்றாள்.<br/>
<br/>
"ஆள்பிடிக்கு மோஅவளுக்" கென்று கேட்டான்.<br/>
<dd>"அடிப்பிடித்த வேர்கல்லி நூல்பி டித்து<br/>
வாள்பிடித்த றுத்தெடுத்த செம்ம ரத்தில்<br/>
<dd>வான்பிடிக்கச் செப்பனிட்ட தேர்போன் றானின்<br/>
தாள்பிடித்து வாழ்கின்றாள் அன்னம்! வேலன்<br/>
<dd>தகைமைஎலாம் மிகப்பிடிக்கும்! அவளுக் கன்னோன்<br/>
தோள்பிடிக்கும்; சுவையெல்லாம் பிடித்தெ டுத்த<br/>
<dd>தூயதமிழ் நடைபிடிக்கும்" என்றாள் நீலி!<br/>
<br/>
"எம்சொத்தே கதிர்நாடு, நாமே ஆள்வோம்<br/>
<dd>எனநினைத்தார் நரிக்கண்ணர்; தீதே செய்தார்!<br/>
பஞ்சொத்துப் பறக்கின்றார் நாட்டு மக்கள்!<br/>
<dd>பலர்ஒத்து விரைவாகச் செழித்த மாவின்<br/>
பிஞ்சொத்த கண்ணாளுக் கிந்த நாட்டைப்<br/>
<dd>பெருமைபெற முடிசூட்டி முடித்து விட்டால்,<br/>
நெஞ்சொத்த நாமிருவர் மணமு டித்து<br/>
<dd>நெடுவாழ்வு தொடங்கலாம்! உன்னி டத்தில்;<br/>
<br/>
அன்னத்தை நான்காண வேண்டும் என்றேன்<br/>
<dd>அதைமறந்தாய் என்னேடி" என்றான் நீலன்!<br/>
''சொன்னத்தை நான்மறந்து போக வில்லை          <br/>
<dd>தொடர்பொன்று மில்லாது புதிய ஆளை<br/>
என்னத்துக் கவள்நம்ப வேண்டும்? அன்னாள்<br/>
<dd>எண்ணத்தை நானறிவேன்'' என்றாள் நீலி!<br/>
"பொன்னொத்த  பேழைக்கு முயல்கின் றாளா?<br/>
<dd>புலன்ஏதும் கிடைத்ததுவா?" என்றான் நீலன்.<br/>
<br/>
"ஒருதுறவி வேலனுக்கே ஆன மட்டும்<br/>
<dd>உதவுகின்றான். பேழையினைத் தேடி வந்து<br/>
தருவதாய் உரைக்கின்றான். பேழைக் காகச்<br/>
<dd>சற்றேனும் கவலையிலா திருக்கின் றார்கள்.<br/>
வரும்பேழை என்றுதான் நினைக்கின் றேன்நான்<br/>
<dd>மறைவாகப் பேசுகின்றார் எனைய கற்றி!<br/>
பெரும்பூதம் விட்டதுவும் துறவி வேலை!<br/>
<dd>பின்நடத்த இருப்பானும் அவனே" என்றாள்.<br/>
<br/>
வட்டிலிட்ட வெற்றிலைக்குச் சீவல் நெய்யால்<br/>
<dd>வறுத்தெடுத்து நிறுத்தநிறை மணமும் சேர்த்துத்<br/>
தட்டிலிட்டுச் செம்பினிலே இன்பால் பெய்து<br/>
<dd>தனித்தனியே முக்கனியின் சுளையும் இட்டுப்<br/>
பட்டிலிட்ட மேல்விரிப்பில் பூவ டிப்பைப்<br/>
<dd>பாரெல்லாம் மணம்பரவத் தௌித்துத் தங்கக்<br/>
கட்டிலிட்ட அறைகாட்டி நீலி தோள்மேல்<br/>
<dd>கையிட்டான் பெருவீடு கமழச் சென்றார்.<br/>
<dd> <br/>
<hr width="40%"/>
<h3><font color="blue">        இயல் 69<br/></font></h3>
<dd><font color="red">   நரிக்கண்ணன் அஞ்சியோடி அடைந்த ஆனையூர்ப் பள்ளியில் தன் ஆட்களிடமும், 
<br/>அமைச்சனிடமும் பேசியிருந்தான்.<br/></font>
<br/>
சென்றடைந்த ஆனையூர்ப் பள்ளி தன்னில்<br/>
<dd>சிலமறவர் உடனிருந்தார்; அவரை நோக்கி<br/>
"இன்றடைந்த பூதத்தை இதற்கு முன்னே<br/>
<dd>எங்கேனும் கண்டதுண்டோ நீங்கள் எல்லாம்?<br/>
குன்றடைந்த நம்ஆட்கள் கண்டதுண்டோ!<br/>
<dd>கூறுங்கள்" என்றுரைத்தான் நரிக்கண் தீயன்!<br/>
"என்றுமிதைக் கண்டறியோம் கேட்டோ மில்லை"<br/>
<dd>என்றுரைத்தார் எல்லோரும்! அமைச்சன் சொல்வான்;<br/>
<br/>
"ஆனையூர் தனில்வந்தோம் இவ்வி டத்தில்<br/>
<dd>அப்பூதம் வாராத தென்ன? நாமும்<br/>
பானையினைத் தலைகவிழ்த்துச் செய்த தைப்போல்<br/>
<dd>பகைவர்களும் ஒருபூதம் செய்தார் போலும்!<br/>
ஏனிதற்கு நாமஞ்ச வேண்டும்?" என்றான்.<br/>
<dd>இதற்கிடையில் அமைச்சன்மகன் நீலன் என்பான்<br/>
தேனிதழாள் நீலியிடம் பெற்ற நல்ல<br/>
<dd>செய்திகளில் சிலசொல்ல அங்கே வந்தான்.<br/>
<br/>
<hr width="40%"/>
<h3><font color="blue">        இயல் 70<br/></font></h3>
<dd><font color="red">   இங்கு வந்த நீலன் நரிக்கண்ணனை அஞ்சாதிருக்கச்     சொல்கின்றான்.<br/></font>
<br/>
 "பூதத்துக் கஞ்சுவதோ வேந்தே? அஃது,<br/>
<dd>பொய்ப்பூதம்! ஆள்கொண்டு செய்த பூதம்!<br/>
ஊதப்ப றக்குமொரு சருகு! வற்றி<br/>
<dd>உலுத்தஒரு மிலார்! அந்த அன்னத் திற்குத்<br/>
தோதாக ஒருதுறவி இந்தச் சூழ்ச்சி <br/>
<dd>சொல்லிவைத்தான்; அவ்விளைய அன்ன மும்தன்<br/>
காதலனும், துறந்தானும் அரண்ம னைக்குள்<br/>
<dd>கால்வைக்க லாயிற்றே! பேழை தன்னை<br/>
<br/>
அரண்மனையில் தேடுகின்றார்! அவ்வி டந்தான்<br/>
<dd>அதுகிடைக்கும் என்பதுதான் அவர்க ருத்து!<br/>
விரைந்தங்கு வாரீரோ" என்றான் நீலன்!<br/>
<dd>வேந்தன்நரிக் கண்ணன்எரிக் கண்ண னாகிப்<br/>
பொருந்தும்இது! நடவுங்கள் அரண்ம னைக்குள்<br/>
<dd>போயிருக்கும் அன்னத்தைத் துரத்த வேண்டும்!<br/>
இருந்தங்குப் பேழையினை நாமே தேடி<br/>
<dd>எடுத்திடுவோம் என்றுரைத்தான்! நீலன் சொல்வான்:<br/>
<br/>
"இங்கிருந்தே, எல்லாரும் பூதங் கள்போல்<br/>
<dd>எழில்மாற்றி மொழிமாற்றிக் கிளம்ப வேண்டும்;<br/>
அங்கிருக்கும் ஊர்மக்கள் அஞ்சிப் போவார்;<br/>
<dd>அன்னத்தின் ஆதரவும் குறைந்து போகும்;<br/>
சிங்கம்வரக் கண்டஒரு மானைப்  போல<br/>
<dd>சேயிழைதன் கூட்டமொடு பறந்து போவாள்;<br/>
எங்கிருக்கும் ஆட்களையும்அழைப்பீர்" என்றான்<br/>
<dd>ஏற்பாட்டை நரிக்கண்ணன் ஒப்புக் கொண்டான்.<br/>
<br/>
<hr width="40%"/>
<h3><font color="blue">        இயல் 71<br/></font></h3>
<dd><font color="red">   நீலன் அரண்மனையில் அன்னத்தின் கூட்டத்தைக் கண்டு நரிக்கண்ணன் முதலியவர்கள் 
<br/>பூதமாக வர      இருப்பதைக் கூறினான்.<br/></font>
<br/>
அரண்மனையை நோக்கிவந்த நீலன், "நீலி<br/>
<dd>அன்னமெனும் உன்னருமைத் தலைவி யார்க்கும்<br/>
பெருமைபெறும் வேலனார், துறவி யார்க்கும்<br/>
<dd>பின்னுள்ளார் அனைவர்க்கும், உனக்கும் தீமை<br/>
வருவதையும் அறியீரோ? உயிர்பி ழைப்பீர்<br/>
<dd>வாரீரோ! வாரீரோ!" என்றான் நீலன்.<br/>
அரசன்மகள் உள்ளழைத்தாள், நீலன் சென்றான்.<br/>
<dd>அமைத்திட்ட நரிக்கண்ணன் திட்டம் சொல்வான்:<br/>
<br/>
"இன்றிரவு பூதங்கள் நூறு வந்தே<br/>
<dd>இங்குள்ளார் அனைவரையும் கொன்று போடும்!<br/>
ஒன்றதிலே நரிப்பூதம்! மற்ற எல்லாம்<br/>
<dd>உடனிருக்கும் படைமறவர் எனும்பூ தங்கள்!<br/>
நன்றிதனை நானறிவேன்! நானோ அந்த<br/>
<dd>நரியாரின் அமைச்சன்மகன்! நீலி என்பாள்<br/>
என்னுயிர்போன் றாள்;அவளோ தங்கள் தோழி!<br/>
<dd>என்னிடத்தில் மிகவாகச் சொல்லி யுள்ளாள்.<br/>
<br/>
துறவியார் இவர்தாமோ! வேல னாரும்<br/>
<dd>தூயபிற நண்பர்களும் இவர்கள் தாமோ?<br/>
நிறையஎனக் கன்புண்டு தங்கள் மீதில்!<br/>
<dd>நேரினிலே மட்டுந்தான் கண்ட தில்லை!<br/>
பிறகெல்லாம் பேசலாம்! வருந்தீ மைக்குப்<br/>
<dd>பெரிதுநீர் கருதிடுக" என்றான். வேலன்,<br/>
"இறையவரின் அமைச்சருக்கு மகனா ரேநீர்<br/>
<dd>இன்றிழைத்த நன்றியையாம் மறவோம்" என்றான்.<br/>
<br/>
என்றவுடன் துறவியவன் "நீல னாரே<br/>
<dd>இங்குவரும் பூதங்கள் தம்மை நாமே<br/>
சென்றெதிர்ப்போம்! உம்தந்தை அடையா ளத்தைச்<br/>
<dd>செப்பிடுவீர்! அவரைநாம் காத்தல் வேண்டும்"<br/>
என்றுரைத்தான். அதுகேட்ட நீலன், "தந்தை<br/>
<dd>இடதுகையில் வேப்பிலைவைத் திருப்பார். அந்த<br/>
மன்னன் அடையாளமோ தலையில் மாம்பூ<br/>
<dd>வைத்திருப்பான் அறிந்திடுவீர்" என்று சொன்னான்.<br/>
<br/>
பறந்ததுவே லன்குதிரை! அன்னம் ஓர்பால்<br/>
<dd>பாய்ந்தேறித் தன்பரியைப் பறக்கச் சொன்னாள்!<br/>
"பிறந்ததுநம் விடுதலை நாள்! பிறந்த தின்பம்!<br/>
<dd>பிளந்ததுபோய் ஆள்வாரின் சூழ்ச்சிப் பாறை!<br/>
மறந்ததுவும் உண்டோநம் வாளும் தோளும்<br/>
<dd>மாற்றலர்கள் ஏற்றுவந்த பழியை என்றே<br/>
        அறைந்தார்கள் வெல்முரசம்! தோழர் எல்லாம்<br/>
<dd>அடடாஎன் றரண்மனைக்குள் கடிது வந்தார்.<br/>
<br/>
கணக்காயர் வந்திட்டார்! தம்பால் நாளும்<br/>
<dd>கற்பாரும் வந்திட்டார்! வீரப் பர்க்குத்<br/>
துணைத்தோழர் வந்திட்டார்! நாட்டின் அன்பு<br/>
<dd>சுரப்பான நெஞ்சத்து மறவர் எல்லாம்<br/>
பணிக்காக உயிர்என்று கொதித்து வந்தார்!<br/>
<dd>பகையாக வந்தவரைத் தொகையாய் வெட்டிப்<br/>
பிணக்காடு செய்கருவி அனைத்தும் தீட்டிப்<br/>
<dd>பிழைகாட்ட வழியின்றித் தொழில்பு ரிந்தார்.<br/>
<br/>
<hr width="40%"/>
<h3><font color="blue">        இயல் 72<br/></font></h3>
<dd><font color="red">   அன்னம் வேழ மன்னனைக் கண்டு பேசலுற்றாள்.<br/></font>
<br/>
வஞ்சியவள் வேழனிடம் சென்றாள், "ஐயா<br/>
<dd>மக்கள் எலாம் பூதத்தால் நடுங்கு கின்றார்.<br/>
நெஞ்சுறுதி கொண்டவரும் அதைஎ திர்க்க<br/>
<dd>நினைப்பதில்லை தங்களின்பே ராணை எண்ணி!<br/>
அஞ்சல்எனத் தாங்களுமோர் சொல்லைச் சொல்லி<br/>
<dd>அருளுவதும் இல்லைஎனில் ஆர்தாம் காப்பார்?<br/>
கெஞ்சுபவர் சார்பில்நான் கெஞ்சு கின்றேன்<br/>
<dd>கெடுதலையைத் தீர்ப்பதும்நும் கடனே" என்றாள்.<br/>
<br/>
முதலிலொரு சிறுபூதம் வந்த தென்றார்!<br/>
<dd>முன்னிலுமு யர்ந்ததுவாய் மற்றொன் றென்றார்!<br/>
கதிர்நாடு பட்டதுபஞ் சும்ப டாது<br/>
<dd>கண்டாரும் காணாரும் சொன்ன சொல்லால்<br/>
இதுபூதம் அதுபூதம் எனந டுங்கி<br/>
<dd>இறப்பாரும் ஆனார்கள். புதுமை அன்றோ?<br/>
புதுமன்னன் நாடாள வந்தான்; பூதம்<br/>
<dd>போந்ததென ஓடிவிட்டான் கூட்டத் தோடு.<br/>
<br/>
அஞ்சவைக்கும் பூதத்தை எதிர்த்துக் கொல்வார்<br/>
<dd>ஆர்எனினும் அவர்க்குநாம் காப்ப ளிப்போம்!<br/>
வஞ்சிஎழில் அன்னமே இதுநம் ஆணை!<br/>
<dd>மக்கட்கெ லாமிதனை எடுத்து ரைப்பாய்!<br/>
மிஞ்சவிடக் கூடாது பொல்லாங் கெல்லாம்<br/>
<dd>விளைந்தனவே பூதத்தால், என்றான் வேழன்!<br/>
நஞ்சுக்கு மருந்தையா தங்கள் ஆணை<br/>
<dd>நன்றையா என்றுரைத்தே அன்னம் சென்றாள்.<br/>
<br/>
இழந்தானோர் ஏழை,பெருஞ் செல்வம் பெற்றான்<br/>
<dd>எனமகிழ்ந்து வரும்அன்னம் தன்னை நோக்கிப்<br/>
பழந்தானா என்றான்வே லன்.பழுத்த<br/>
<dd>பழந்தான் என் றுரைத்திட்டாள்! அரண்ம னைக்குள்<br/>
நுழைந்தாளைத் துறவியவன் கேட்கப் பூதம்,<br/>
<dd>நுழைந்தாளைக் கொல்லுவதால் அதைம றித்து<br/>
முழந்தாளை முறிஎன்றார் மன்னர் என்று<br/>
<dd>மொழிந்திடவே துறவியவன் மகிழ்வு கொண்டான்.<br/>
<br/>
<hr width="40%"/>
<h3><font color="blue">        இயல் 73<br/></font></h3>
<dd><font color="red">   இரவில் நூறு பூதம் வருவதாக அன்னத்தின் ஆள் வந்து <br/>
<dd>அன்னம் முதலியவரிடம் கூறினான்.<br/></dd></font>
<br/>
சேறுண்டு நடவுண்டென் றிருப்பார் தாமும்<br/>
<dd>திருவுண்டு கடையுண்டென் றிருப்பார் தாமும்<br/>
வீறுண்டு வாளுண்டென் றிருப்பார் தாமும்<br/>
<dd>வினவுண்டு படிப்புண்டென் றிருப்பார் தாமும்<br/>
சோறுண்டு மனைமக்க ளோடு சென்று<br/>
<dd>துயிலுண்டு கிடக்கின்ற இரவில் ஓர்ஆள்<br/>
நூறுண்டு பூதங்கள் வருவ தைநான்<br/>
<dd>நோக்கியதும் உண்டென்றான் துறவி யின்பால்!<br/>
<br/>
"வாளெடுப்பீர் இடக்கையில் பலகை கொள்வீர்!<br/>
<dd>வரிப்புலியின் கூட்டம்போல் சுருக்காய் ஓடித்<br/>
தோளெடுக்கும் முன்பகையின் உயிரெ டுப்பீர்!<br/>
<dd>தூயவனே! நரிக்கண்ணன் தலையில் மாம்பூ<br/>
தேளெடுத்து வைத்ததென இருக்கும்; வேம்பின்<br/>
<dd>சிறியஇலைக் கொத்தன்றோ அமைச்சர் கொண்டார்!<br/>
தாளெடுப்பீர் நடப்பீர்கள் வேல னாரே<br/>
<dd>தலைமைநடாத் துக!"என்று துறவி சென்னான்.<br/>
<br/>
<hr width="40%"/>
<h3><font color="blue">        இயல் 74<br/></font></h3>
<dd><font color="red">    அன்னம் நரிக்கண்ணனை மாய்த்தாள்.<br/></font>
<br/>
ஞாயிற்றின் ஒளிமுகத்து வேலன், அன்னம் <br/>
<dd>காலாட்கள், நடந்தார்கள்! கோட்டை வாயில்<br/>
போயிற்றுக் கூட்டமிது!பூதக் கூட்டம்<br/>
<dd>பூபூஎன் றதட்டிற்று நேரில் வந்தே!<br/>
ஆயிற்றா உமைக்காத்துக் கொள்வீர் என்றான்<br/>
<dd>அடல்வேலன்! எதிர்த்தார்கள்! பனையி னின்று<br/>
காயிற்று வீழ்வதுபோல் நரிக்கண் ணன்தன் <br/>
<dd>கருந்தலைவீழ்ந் ததுவேஅன் னத்தின் வாளால்!<br/>
<br/>
நாற்புறத்தும் வளைத்தார்கள் பகைக் கூட்டத்தை;<br/>
<dd>நடுப்புறத்தில் அமைச்சனுயிர்ப் பிச்சை கொள்ள<br/>
ஏற்புரைத்து மற்றவரின் உயிரை வாங்கி<br/>
<dd>எடுத்துவந்த எரிக்கொள்ளி யால்மு கங்கள்<br/>
மாற்றமுறத் தீய்த்துப்பின் பிணத்தை எல்லாம்<br/>
<dd>வரிசையுறக் கிடத்திஅரண் மனைய டைந்தார்.<br/>
வீற்றிருந்த துறவியவன் நடந்த எல்லாம்<br/>
<dd>வினவினான்; அமைச்சன்தான் மொழிய லானான்.<br/>
<br/>
<hr width="40%"/>
<h3><font color="blue">        இயல் 75<br/></font></h3>
<dd><font color="red">   நீலன் தந்தையும் நரிக்கண்ணன் அமைச்சனுமாகிய<br/>
     ஒருவன் துறவிபால் நடந்தவை கூறினான்.<br/></font>
<br/>
தீப்பட்ட காட்டினிலே வேங்கை யோடு<br/>
<dd>சிறுமுயலும் சாதல்போல் நரியின் மைந்தன்<br/>
சாப்பாட்டுப் பொன்னப்பன் தானும் செத்தான்;<br/>
<dd>தன்தாயும் உடனிறந்தாள். பூதப் போர்வை<br/>
காப்பாற்றும் எனநினைத்தார்! அதனால் மாண்டார்!<br/>
<dd>கண்ணிமைப்பில், அன்னத்தால் நரி இறந்தான்;<br/>
வேப்பிலைக்கை யுடையயெனைப் புறம்வி டுத்து<br/>
<dd>வீழ்த்தினார் பகையனைத்தும் வேலர் என்றான்.<br/>
<br/>
தேரோடு வீதியிலே கதிர்நாட் டானின்<br/>
<dd>செந்நீரோ டும்வண்ணம் வஞ்சம் செய்தும்<br/>
காரோடு நிகர்குழலாள் அரசி தன்னைக்<br/>
<dd>கனிவோடு பேசித்தன் கையால் மாய்த்தும்,<br/>
சீரோடு வாழ்ந்திருக்க நினைத்தான்; அந்தத்<br/>
<dd>தீயோனும் தீர்ந்தான். தன் குடித்தனத்தை<br/>
வேரோடும் தீர்த்திட்டான்! இரங்கு கின்றேன்.<br/>
<dd>மேல் என்ன விளைந்ததெனத் துறவி கேட்டான்.<br/>
<br/>
பூதமெனச் சொல்வதெல்லாம் மனிதர் என்று<br/>
        புகல்வதற்கே பிணத்தையெலாம் வரிசை யாக்கி<br/>
மீதமுள்ள அமைச்சரையாம் அழைத்து வந்தோம்!<br/>
<dd>விடிந்தவுடன் நாட்டார்கள் கண்டும் கேட்டும்<br/>
ஓதுவதால் வேழநாட் டரசன் எண்ணம்<br/>
<dd>உணர்ந்திடுதல் முடியுமென வேலன் சொன்னான்.<br/>
தீதொன்றும் இல்லைஇனித் துயில்வீர் என்று<br/>
<dd>செப்பினான்; நற்றுறவி! ஒப்பிச் சென்றார்.<br/>
<br/>
<hr width="40%"/>
<h3><font color="blue">        இயல் 76<br/></font></h3>
<dd><font color="red">    வேலன் நெஞ்சம் அன்னத்தின் மேல்!<br/></font>
<br/>
சன்னலிலே தென்றல்வந்து குளிர்வி ளைக்கும்!<br/>
<dd>தனியறையோ அமைதியினைச் செய்யும்; மிக்க<br/>
மென்மையுறு பஞ்சணையோ துயில்க என்று<br/>
<dd>விளம்பும்! அவன் உளம்அங்கே இருந்தால் தானே!<br/>
கன்னலிலே சாறெடுத்துத் தமிழ்கு ழைத்துக்<br/>
<dd>கனிஇதழாற் பரிமாறும் இனிய சொல்லாள்<br/>
அன்னத்தின் மேல்வைத்தான் நெஞ்சை வேலன்,<br/>
<dd>ஐயத்தை மேன்மேலும் உடையா னாகி.<br/>
<br/>
விண்ணிடையே பன்னூறா யிரம்மீன் கட்கு<br/>
<dd>வெண்ணிலவு போல்அந்த மங்கை, அன்னம்<br/>
மண்ணிடையே பெண்ணினத்துக் கொருத்தி அன்றோ?<br/>
<dd>வாழ்விடையே பெருவாழ்வு வாழ்ந்தாள்; என்றன்<br/>
கண்ணிடையே மலர்க்காடா னாளே! உள்ளக்<br/>
<dd>கருத்திடையே மணமானா ளேஎன் செய்வேன்!<br/>
நுண்ணிடையாள் எனக்குத்தா னோஅல் லாது<br/>
<dd>நோயிடையே சாகத்தான் பிறந்துள் ளேனோ!<br/>
<br/>
தேனைப்போல் மொழியுடையாள்; அன்ற லர்ந்த<br/>
<dd>செந்தாமரை மலர்போல் முகத்தாள்; கெண்டை<br/>
மீனைப்போல் விழியுடையாள்; விட்ட திர்ந்த<br/>
<dd>மின்னைப்போல் நுண்ணிடையாள்! யாவுங் கொண்ட<br/>
வானைப்போல் உயர்வாழ்வு வாய்ந்தாள்; என்றன்<br/>
<dd>மகிழ்ச்சிக்கு மகிழ்ந்துநான் நைந்தால் நையும்<br/>
மானைப்போன் றாள்எனக்குத் தானோ அன்றி<br/>
<dd>வறிதேநான் சாகத்தான் பிறந்துள் ளேனோ!<br/>
<br/>
பயிரடைந்த ஊட்டத்தி னூடு தோன்றும்<br/>
<dd>பச்சைப் பசுந்தோகை மயிலோ! நல்ல<br/>
உயிரடைந்த ஓவியமோ! அச்சில் வார்த்த<br/>
<dd>ஒளியடைந்த வடிவமோ! வைய மென்றும்<br/>
பெயரடைந்த பெருவாழ்வு வாய்ந்தாள்! என்மேல்<br/>
<dd>பெண்ணடைந்த மகிழ்ச்சிகோர் எல்லை யில்லை<br/>
உயர்வடைந்தாள் எனக்குதா னோஅல் லாமே<br/>
<dd>ஊன்மெலிந்து சாகத்தான் பிறந்துள் ளேனோ!<br/>
<br/>
திருந்தாதோ முல்லையெனச் சிரிப்பாள்! நன்றே<br/>
<dd>செழிக்காதோ வையமென அறங்கள் செய்வாள்!<br/>
அருந்தாதோ தும்பியென வாய்ம லர்வாள்!<br/>
<dd>அடையாதோ அன்னம் எனும் நடையாள்! நாடு<br/>
வருந்தாதோ எனஆளும் வாழ்வு வாய்ந்தாள்!<br/>
<dd>வாய்க்காதோ என்அருள்தான் என்று நோக்கி<br/>
இருந்தாளே எனக்குத்தா னோஅல் லாமே<br/>
<dd>இடருற்றுச் சாகத்தான் பிறந்திட் டேனோ!<br/>
<br/>
கொம்பென்றால் அவள்மெய்யைத் தார்வ ருந்தும்!<br/>
         கொடிஎன்றால் அவளிடையை மின்வ ருந்தும்! <br/>
அம்பென்றால் அவள்விழியை மீன்வ ருந்தும்!<br/>
<dd>அலைஎன்றால் அவள்குழலை முகில்வ ருந்தும்!<br/>
செம்பென்றால் பொன்ஈயும் வாழ்வு வாய்ந்தாள்<br/>
<dd>செயல்என்றால் "உளம்வாய்மெய் உனக்கே ஆகும்<br/>
நம்பென்பாள்!" எனக்குத்தா னோஅல் லாது<br/>
<dd>நலிவுற்றுச் சாகத்தான் பிறந்திட் டேனோ!<br/>
<br/>
பொன்னிழையால் பூப்போட்ட நீலப் பட்டுப்<br/>
<dd>புடவையொடு நடையழகி கண்டேன்; ஆங்கோர்<br/>
புன்னைமரம் மலர்குலுங்க நடந்த தென்ன<br/>
<dd>புதுமையென நான்வியந்தேன்! இவ்வை யத்தில்<br/>
மன்னுமிள வரசிஎனும் வாழ்வு வாய்ந்தாள்<br/>
<dd>மலர்விழியால் அருட்பிச்சை கேட்பாள் என்னை!<br/>
அன்னமவள் எனக்குத்தா னோஅல் லாமே<br/>
<dd>அகம்நொந்து சாகத்தான் பிறந்துள் ளேனோ!<br/>
<br/>
ஆடப்போம் புனலிலெலாம் அவளே; காற்றில்<br/>
<dd>அசையப்போம்  பொழிலிலெலாம் அவளே; கண்ணால்<br/>
தேடப்போம் பொருளிலெலாம் அவளே; நேரில்<br/>
<dd>தின்னப்போம் சுவையிலெலாம் அவளே;வண்டு<br/>
பாடப்போம் மலரிலெலாம் அவளே! மேற்கில்<br/>
<dd>படுகதிரில் அவள்வடிவே காண்பேன் என்று<br/>
வாடக்கண் துயிலாமல் இருந்தான் வேலன்<br/>
<dd>மலர்ந்திட்ட காலையிலும் அவளைக் கண்டான்.<br/>
<br/>
<hr width="40%"/>
<h3><font color="blue">        இயல் 77<br/></font></h3>
<dd><font color="red">     ஊர்ப் பேச்சு.<br/></font>
<br/>
வடிந்ததுவே கருவண்ண இரவும்! ஆர்ந்து<br/>
<dd>வழிந்ததுவே பொன்வண்ணப் பகலும்! எங்கும்<br/>
ஒடிந்தது தீயோன்பிடித்த கொடுங்கோல்! வானில்<br/>
<dd>உயர்ந்ததுநல் லோரின்கை! சிலர்அ றிந்து<br/>
முடிந்ததுபூ தச்சூழ்ச்சி எனம கிழ்ந்தார்!<br/>
<dd>மூளுகின்ற அச்சமினி இல்லை என்றார்!<br/>
கடிந்துரைத்தார் நரியானைக் கைகள் கொட்டிக்<br/>
<dd>களித்திடுவார் பாடிடுவார், ஆடு வார்கள்!<br/>
<br/>
அரசனிது கேள்வியுற்றான், வியந்தான்! சென்றே<br/>
<dd>அப்பிணங்க ளைக்கண்டான்; நரிக்கண் ணற்கு<br/>
வரும்இந்த நிலைக்கிரக்கம் கொண்டா னேனும்<br/>
<dd>வஞ்சகர்க்கு வாய்ப்பதுதான் வாய்த்த தென்று<br/>
கருதினான்; பூதமென வந்த தாலே<br/>
<dd>கட்டோடு மாண்டுவிட்டான். மாளச் செய்த<br/>
ஒருகூட்டம் உண்டென்றால் அதனை நான்தான்<br/>
<dd>உண்டாக்கி னேன்என்றான் சட்டத் தாலே.<br/>
<br/>
தொல்லைஇனிக் கதிர்நாட்டுக் கில்லை பூதச்<br/>
<dd>சூழ்ச்சியோ வேரற்றுப் போன தாலே!<br/>
"வில்லைநிகர் நுதலுடைய அன்னம், பேழை<br/>
<dd>வேண்டுகின்றாள் அதன்முடிவு காண வேண்டும்.<br/>
கல்லையெலாம் மலையையெலாம் கட்டி டங்கள்<br/>
<dd>காட்சிதரும் மன்றமெலாம் அகழ்ந்தும் சாய்த்தும்<br/>
இல்லைஇது வரைக்குமே அருமைப் பேழை<br/>
<dd>இருக்கின்ற தெனும்பேச்சு" என்றான் மன்னன்.<br/>
<br/>
வேழவனோ இவ்வாறு கூறக் கேட்டு<br/>
<dd>விளம்பிடுவான் நல்லமைச்சன் "மன்னர் மன்னா!<br/>
பேழையினைக் காண்பதுவும் எந்த நாளோ!<br/>
<dd>பெருநாட்கள் நாமிங்குக் கழிக்க லாமோ!<br/>
ஏழெட்டு நாட்களிலே பேழை கிட்டா<br/>
<dd>திருந்திட்டால் கதிர்நாட்டின் ஆட்சி தன்னை<br/>
மாழையெனும் தங்களரும் மருக ருக்கு<br/>
<dd>வழங்குவதே ஒழுங்காகும்" என்று சொன்னான்.<br/>
<br/>
<hr width="40%"/>
<h3><font color="blue">        இயல் 78<br/></font></h3>
<dd><font color="red">   வேழமன்னன் "ஏழுநாளில் பேழை அகப்படா விட்டால்  கதிர்நாடு 
மாழைக்கு முடிசூட்டப் படும்"
<br/> என்று பறை    அறைவித்தான்.<br/></font>
<br/>
எவரெதனைச் சொன்னாலும் ஆம் ஆம் என்றே<br/>
<dd>இயம்புகின்ற வேழத்தான் இதையும் ஒப்பித்<br/>
தவறொன்றுமில்லைஇதில் ஏழு நாட்கள்<br/>
<dd>தவணையிட்டுப் பறையறையச் சொல்க என்றான்!<br/>
நவிலலுற்றான் எவ்விடத்தும் வள்ளு வன்போய்!<br/>
<dd>நாடெல்லாம் முரசொலியைக் கேட்டார் மக்கள்.<br/>
இவண்ஏழு நாட்களிலே பேழை காணா<br/>
<dd>திருக்குமெனில் மாழைக்கே கதிர்நா டாகும்.<br/>
<br/>
சிறுகுடிலில் நல்ஆத்தா இருந்தாள்! ஆங்கே<br/>
<dd>தேனிதழாள் அன்னந்தன் விழிநீர் சிந்த<br/>
இறையவனாம் வேழத்தான் சொன்ன வண்ணம்<br/>
<dd>ஏழுநாள் போய்விட்டால் நாடும் போமே!<br/>
அறையாயோ ஒருவழியை ஆத்தா என்றே<br/>
<dd>அழுதிருந்தாள்! வீரப்பர், கதிர்நாட் டாச்சி<br/>
பெறுவாய்நீ என்றாரே அவரைக் காணப்<br/>
<dd>பெறுவேனோ எங்குள்ளார்? பேசாய் என்றாள்.<br/>
<br/>
இடைத்துகிலால் கண்துடைத்தே அன்ன மேஎன்<br/>
<dd>அன்புக்கு வாய்ப்பிடமே! என்து ணைவர்<br/>
நொடிப்போதும் சோர்வின்றிப் பேழை தன்னை<br/>
<dd>நோக்கும்விழி மூடாமல் தேடு கின்றார்.<br/>
துடிக்கும்நரிக் கண்ணனவன் ஒழிந்தான்; நீயே<br/>
<dd>தொட்டவாள் அவன்குடியை அழித்த துண்டு.<br/>
கொடிக்குநிகர் இடையாளே கதிர்நாட் டாட்சி<br/>
<dd>கொள்ளுநாள் இதுஅன்றோ! என்றாள் ஆத்தா.<br/>
<br/>
வாயோரம் "உயிர்வாங்கும் சிரிப்பு" மின்னி<br/>
<dd>வழிகின்ற வேலவனின் திருமு கத்தில்<br/>
மாயாத என்நெஞ்சம் சென்று சென்று<br/>
<dd>மாய்வதனை இவ்வையம் அறிவ துண்டோ?<br/>
தீயோரும் என்நிலைமை அறிந்தால், என்றன்<br/>
<dd>திருப்பேழை தாராரோ எனத்து டித்துப்<br/>
பாயோரம் ஆத்தாவின் மடியின் மீது<br/>
<dd>தலைசாய்த்துப் படுத்தபடி பலநி னைத்தாள்.<br/>
<br/>
நான்குநாள் ஆயினவே! பேழை தன்னை<br/>
<dd>நாட்டாரில் ஒருபேதை கண்ட தாயும்<br/>
நான்கேட்க வில்லையே மலர்மு கத்தில்<br/>
<dd>நறைபெருக்கும் இதழானைப் பெறுவ துண்டோ?<br/>
வான்முகிலில் பெருங்கடலின் கீழ்ப்பால் இந்த<br/>
<dd>வையத்தில் பெருங்காட்டில் இருப்ப தாக<br/>
ஊன்செவியில் நான்கேட்கப் பெற்றால் என்றன்<br/>
<dd>உயிர்கொடுத்தும் பேழையினைப் பெறுவேன் அன்றோ!<br/>
<br/>
எனத்துடித்தே எழுந்திடுவாள்!  வீதி நோக்கி<br/>
<dd>எழில்நகரை உள்ளத்தால் நோக்கி நோக்கி<br/>
இனித்தேடும் இடம்இல்லை எனமு டித்தும்<br/>
<dd>இருகாலும் செல்லும்வழிச் சென்றி ருந்தாள்.<br/>
தனித்தாளும் அரசுபோல் துறவி யங்கே<br/>
<dd>தானொருபால் வீற்றிருந்தான் அரண்ம னைக்குள்!<br/>
கனிச்சாற்றை நிகர்க்கின்ற தமிழ றிந்த<br/>
<dd>கணக்காயர் முதற்பலரும் அருகி ருந்தார்.<br/>
<br/>
கணக்காயர், "அறிஞரே, துறவி யாரே,<br/>
<dd>கடிதினிலே பாண்டியனார் பரிசு தன்னைத்<br/>
தணிக்காத காதலனார் வேலன் கொள்ளத்<br/>
<dd>தண்ணருளைப்புரியீரோ" என்று சொல்லத்<br/>
"துணுக்கமுறு கின்றதுவே என்றன் உள்ளம்<br/>
<dd>தூயபாண் டியன்பரிசு வௌியில் வந்தால்<br/>
பிணக்கங்கள் வஞ்சங்கள் பிறக்கும், தூய<br/>
<dd>பேழைநிலை என்னாமோ? கருத வேண்டும்!<br/>
<br/>
ஆயினும்நான் பேழைதனை நாளைக் கீவேன்<br/>
<dd>அறநெறியின் மறவர்களில் ஒருவன் வேலன்!<br/>
தூயஅவ் வன்னமும்இக் கதிர்நா டாளத்<br/>
<dd>தோன்றியவள்! கவலைஏன்? நீவிர் போக<br/>
ஆயவெலம் நான்முடிப்பேன், என்று ரைத்தான்.<br/>
<dd>அகமகிழ்ந்தார் அங்கிருந்தார்; அகன்று போனார்;<br/>
ஆயிழையாள் நீலியவள் பொதுமன் றத்தில்<br/>
<dd>ஆளனிடம் அன்புசெய விரைவிற் சென்றாள்!<br/>
<br/>
<hr width="40%"/>
<h3><font color="blue">        இயல் 79<br/></font></h3>
<dd><font color="red">      நீலன் நீலி பேச்சு<br/> </font>
<br/>
அன்பாகப் பேசியும்கை தொட்டும், தோளை<br/>
<dd>அணைத்தும்பின் முகத்தோடு முகமி ணைத்தும்<br/>
இன்பாக இரவுகழித் திடலாம் என்றே<br/>
<dd>எண்ணிச்சென் றாள்அந்த நீலி! நீலன்,<br/>
"முன்பாகச் சொல்லடிநீ பேழை பற்றி<br/>
<dd>முடிவென்ன செய்துள்ளார் அவர்தாம்" என்றான்.<br/>
"பின்பாகட் டும்சற்றே தமிழும் அன்பும்<br/>
<dd>பிசைந்தாற்போல் பேசியிருப் போமே" என்றாள்.<br/>
<br/>
"மகிழ்ச்சிக்கோர் அடிப்படைதான் பேழைச் செய்தி<br/>
<dd>வற்றாத அன்பூற்றே சற்றே கேட்பாய்!<br/>
புகழ்ச்சிக்கே உரியவளாம் அன்னத் திற்குப்<br/>
<dd>பொன்முடியைச் சூட்டிவிட்டால் நாட்டார் பெற்ற<br/>
இகழ்ச்சிமுடி வடையுமடி! நமது நெஞ்சம்<br/>
<dd>இன்னலிலா திருக்குமடி! அப்போ தன்றோ<br/>
தொகுத்துவைத்த முத்தங்கள்; கொடுக்கல், வாங்கல்<br/>
<dd>தொழில்விரைந்து நடக்குமடி" என்றான் நீலன்.<br/>
<br/>
நாளைக்குப் பேழைவரும் என்றாள் நீலி!<br/>
<dd>நற்பேழை இருப்பிடத்தைக் கேட்டான் நீலன்.<br/>
காளைக்கும் மங்கைக்கும் கணக்கா யர்க்கும்<br/>
<dd>காட்டுங்கால் காணுவீர் என்றாள்! தென்னம்<br/>
பாளைக்கு நிகரானநகைமு கத்தாய்<br/>
<dd>பகற்போதில் என்வீடு வருவாய்! இந்த<br/>
வேளைக்கு விடைகொடுப்பாய் என்று கூறி<br/>
<dd>விரைவாக நடந்திட்டான் வீடு நோக்கி.<br/>
<br/>
<hr width="40%"/>
<h3><font color="blue">        இயல் 80<br/></font></h3>
<dd><font color="red">   நீலன் வீடுசென்று, பேழையோடு வருவோனை மறித்துப்<br/>
       பறிக்கச் சொல்லி ஆட்களை ஏவினான்.<br/></font>
<br/>
வீடடைந்தான் நீலனவன்! பொழுதோ இன்னும்<br/>
<dd>விடியவில்லை! ஆட்கள்பலர் எவ்வி டத்தும்<br/>
காடடைந்த விலங்குகள்போல் உலவ லானார்<br/>
<dd>கடகடெனக் குதிரையினை நடத்து கின்றார்!<br/>
கூடடைந்த கிளிபோலக் குடிசை தன்னில்<br/>
<dd>கொடியிடையாள் இருந்திடுவாள்! விரைவில் அங்கே<br/>
ஓடிடுங்கள் என்றகுரல் கேட்கும் ஓர்பால்!<br/>
<dd>ஊக்கங்கொள் வீர்என்னும் ஒருகு ரல்தான்!<br/>
<br/>
எவனேனும் பேழையொடு செல்வா னாயின்<br/>
<dd>எதிர்த்திடுவீர், பேழையினைப் பறிப்பீர் என்று<br/>
நவிலுமோர் குரல்! நீண்ட வாள்ம றைத்து <br/>
<dd>நடவுங்கள் என்றதட்டும் ஓர்கு ரல்தான்!<br/>
சுவரைப்போய்ப் பார்என்பான் ஒருவன்! பேழை<br/>
<dd>தோளின்மேல் வைத்தபடி நிற்கின் றான்பார்!<br/>
அவனைமறி என்றொருவன் கூறக் கேட்டே<br/>
<dd>அத்திமரத் தைஒருவன் குத்திநைவான்.<br/>
<br/>
ஆலடியில் நின்றிருந்த கழுதை தன்னை<br/>
<dd>அங்கொருவன் தொட்டுதையும் பட்டு வீழ்ந்தான்;<br/>
காலடிஓ சைகாட்டா தொருவன் சென்று<br/>
<dd>கல்தூணை மற்போருக் கழைக்க லானான்!<br/>
வேலடியை ஆள்என்று நெருங்கி முட்கள்<br/>
<dd>வெடுக்கென்று தைத்ததினால் நடுக்கங் கொண்டான்!<br/>
மேலெழுந்த நிலவிலும்,இத் தொல்லை யாயின்<br/>
<dd>மிகுமிருட்டு வேளைஎனில் என்ஆ வாரோ?<br/>
<br/>
ஆளொருவன் வரக்கண்டால் ஐந்து பேர்கள்<br/>
<dd>ஆரங்கே என்றதட்டி நிறுத்து மந்த<br/>
நாளிரவு மெதுவாக நடக்கக் கீழ்ப்பால்<br/>
<dd>நடுக்கடலில் இளங்கதிர்தான் நுனிமு ளைக்கும்<br/>
வேலையிலே கதிர்நாட்டின் மேற்கி னின்று<br/>
<dd>வேலன்ஒரு குதிரையின்மேல் பேழை யோடும்<br/>
வாளோடும் வருகின்றான்! அவனைச் சூழ்ந்து<br/>
<dd>மறவர்பலர் வருகின்றார் குதிரை மீதே .         <br/>
<br/>
<hr width="40%"/>
<h3><font color="blue">        இயல் 81<br/></font></h3>
<dd><font color="red">   வேலன் பேழை தூக்கிக் குதிரைமேல் வர, எதிரிகள்<br/>
எதிர்க்க - வேலன் ஆட்களும் கை கலந்தார்கள்.<br/></font>
<br/>
சீழ்க்கையடித் தேஒருவன், வேலன்! பேழை!<br/>
<dd>செல்லுங்கள் என்றுரைத்தான்! வேலன் மேலே<br/>
வாழ்க்கையிலே வன்பிணிகள் பாய்ந்த தைப்போல்<br/>
<dd>மறவர்பலர் வாளுருவிப் பாய்ந்திட் டார்கள்!<br/>
தாழ்க்கையின்றி எதித்தார்வே லன்கூட் டத்தார்!<br/>
<dd>சாய்ந்தனதோள் தலைகால்கள் தடத டென்று!<br/>
கீழ்க்கடலின் மிசைவந்த பரிதி அங்கே<br/>
<dd>கிடந்தஉடற் குருதியிலே கண்வி ழித்தான்.<br/>
<br/>
கணக்காயர் மாணவரும், வீரப் பர்க்குக்<br/>
<dd>கையுதவி யானவரும் பகைக்கூட் டத்தைப்<br/>
பிணக்காடு செய்கின்றார்! பகைவர் தாமும்<br/>
<dd>பிளக்கின்றார் பல்லோரை! பேழை தன்னை<br/>
அணைத்தபடி வாள்சுழற்றும்வேலன் தன்னை<br/>
<dd>அழிப்பதுவே கருத்தாகப் பகைவர் கூட்டம்<br/>
தணற்காடாய்ச் சூழ்கையிலே பேழை காக்கத்<br/>
<dd>தட்டினான் குதிரையினைத் தறுகண் வேலன்.<br/>
<br/>
பறந்ததுவே லன்குதிரை தெற்கு நோக்கி!<br/>
<dd>பகைவர்களும் தொடர்ந்தார்கள் வேலன் தன்னை!<br/>
சிறந்தகணக் காயர்நெடும் பரியும் ஆங்கே<br/>
<dd>செல்பகைமேற் சென்றதுசெஞ் சிறுத்தை போலே!<br/>
மறைந்திடுவான் வேலன்ஒரு காட்டில்! மேட்டில்<br/>
<dd>வாய்ந்திடுவான் பகைகாண! அவன்தி றத்தை<br/>
அறிந்துபகை பாயுங்கால் குதிரை தன்னை<br/>
<dd>ஆற்றினிலே நீந்துவிப்பான்; தோப்பில் மீள்வான்!<br/>
<br/>
தன்னருமைப் பேழையொடு குதிரை தன்னைத்<br/>
<dd>தட்டுவான்; விரைவினிலே செலுத்து கின்றான்!  <br/>
பின்தொடரும் பகைவர்சிலர் சோர்ந்து நிற்பார்!<br/>
<dd>பின்செல்லும் கணக்காயர் அவரைக் கொல்வார்!<br/>
இன்னல்தரும் பகைவர்தொகை குறையும் அங்கே!<br/>
<dd>என்றாலும் அத்தீயோர் தொடரு கின்றார்.<br/>
மின்னொளியாள் இன்னுயிர்போல் வாள்அன் னத்தின்<br/>
<dd>மீதுற்ற அன்புளத்தான்; தீது காணான்!<br/>
<br/>
<hr width="40%"/>
<h3><font color="blue">        இயல் 82<br/></font></h3>
<dd><font color="red">   துறவியிடம் வேலன் நிலையைச் சொல்லுகிறான்        ஒருவன்.<br/></font>
<br/>
துறவியிடம் வந்தொருவன் வணங்கி நின்று<br/>
<dd>"தூயவனைப் பகைவர்பலர் தொடரு கின்றார்!<br/>
திறல்வேலன் பேழையுடன் திரியா நின்றான்!<br/>
<dd>வேலனொடு கணக்காயர் தாமும் சென்றார்!<br/>
முறைமையுடன் வேலனிடம் கிடைத்த பேழை<br/>
<dd>முரடர்களால் பறிபோகக் கூடும்" என்றான்!<br/>
துறவிஉளம் கலங்கினான், வேழ வன்பால்<br/>
<dd>சொல்லுகபோய் இதைஎன்றான்! சென்றான் அன்னோன்.<br/>
<br/>
அவ்வேழ மன்னவனால் கதிர்நா டெங்கும்<br/>
<dd>அமைதிநிலை பெற்றது;தீ யோரால் யார்க்கும்<br/>
எவ்விடத்தும் தீங்கில்லை; நகர்க்காப் பாளர்<br/>
<dd>எங்கெங்கும் வாள்பிடித்து நின்றி ருந்தார்.<br/>
கவ்விற்று மாலைஇருள்! வேலன் தன்னைக்<br/>
<dd>காண்போமோ எனப்பலரும் ஐயுற் றார்கள்!<br/>
இவ்வளவில் வேலனையும் கொன்றி ருப்பார்<br/>
<dd>என்றுபலர் எண்ணியுளம் ஏங்கு வார்கள்!<br/>
<br/>
நரிவாழ்வு  வேரோடு சாய்ந்த பின்னும்<br/>
<dd>நாட்டினிலே அன்னத்தின் நலத்தைப் போக்க<br/>
இருப்பவர்தாம்  யாரென்று கேட்பார் சில்லோர்!<br/>
<dd>இளவரசி அன்னத்தை அடைவ தற்கோ<br/>
எழிற்பேழை வேண்டும்! அதை வேலன் பெற்றான்;<br/>
<dd>பெற்றான்பால் பெறுவதற்கு முயலு கின்றார்!<br/>
ஒருபொருளிற் பற்றுடையார் அறத்தால் கொள்வார்;<br/>
<dd>ஒருசிலர்தீ  நெறிச்செல்வார் என்றார் சில்லோர்!<br/>
<br/>
குடிசையிலே நல்லாத்தா மயக்கத்தாலே<br/>
<dd>குற்றுயிராய்ப் புரண்டபடி கிடந்தாள்! போழ்து<br/>
விடிந்ததுவும் தானறியாள்! பரிதி மேற்கில்<br/>
<dd>விழுந்ததையும் அவளறியாள்; இரவு வந்து<br/>
படிந்ததுத னிக்குடிலில்! விளக்கு மில்லை!<br/>
<dd>பதறினாள்! விழிதிறந்தாள்! எழுந்தி ருந்தாள்!<br/>
உடல்நோகத் தீக்கடைந்தாள்! விளக்கை ஏற்றி<br/>
<dd>உடன்துயின்ற அன்னத்தைப் பார்த்தாள்; இல்லை!<br/>
<br/>
<hr width="40%"/>
<h3><font color="blue">        இயல் 83<br/></font></h3>
<dd><font color="red">   ஆத்தாவுடன் படுத்திருந்த அன்னம் விடியலில் காணவில்லை.<br/></font>
<br/>
சேயிழையாள் துயில்கிடந்த இடத்தில் தோய்ந்த<br/>
<dd>செங்குருதி கண்டிட்டாள்; ஐயோ என்று<br/>
வாயிலிலும் உட்புறத்தும் வௌிப்பு றத்தும்<br/>
<dd>வஞ்சியுடல் தனைத்தேடிக் காணா ளாகித்<br/>
தூயவளே அன்னமே என்று கூவிச்<br/>
<dd>சொல்லொன்றும் செவியினிலே கேளா ளாகி<br/>
நீயோடி இறந்திட்டாய் எனத்து டித்தாள்!<br/>
<dd>நீலிஅவள் அவ்விடத்தில் ஓடி வந்தாள்.<br/>
<br/>
அன்னத்தைச் செங்குருதி சாயக் குத்தி<br/>
<dd>அழகுடலை இடுகாட்டில் பட்டுப் போன<br/>
புன்னையடி யிற்புதைத்தார் என்றன் ஆத்தா<br/>
<dd>போனதடி கதிர்நாட்டின் தேனூற் றென்று<br/>
சொன்னபடி துடித்தழுது புரண்டாள் நீலி!<br/>
<dd>துன்பத்து மலையடியிற் புதைந்தாள் ஆத்தா!<br/>
சின்னக்குடி லில்குருதி வெள்ளம் கண்டு<br/>
<dd>சிவக்கின்ற திருவிளக்கும் நடுங்கிற் றங்கே!<br/>
<br/>
<hr width="40%"/>
<h3><font color="blue">        இயல் 84<br/></font></h3>
<dd><font color="red">   அதேநேரம் பேழையோடு வேலன் வந்தான்.<br/></font>
<br/>
இக்கொடிய காட்சியினை வேலன் கண்டான்.<br/>
<dd>இதோபாண் டியன்பரிசு! தாயே! என்ன?<br/>
பொற்கொடி எங்கே? என்று விரைந்து கேட்டான்.<br/>
<dd>பொன்னனையாள் செங்குருதி இங்கே சிந்த<br/>
அக்கொடியார் சாக்குத்திப் பட்ட புன்னை<br/>
<dd>அடியினிலே புதைத்தாரே என்றாள் ஆத்தா!<br/>
தைக்கின்ற வேல்நூறும் அம்பு நூறும்<br/>
<dd>சருக்கென்று பாய்ந்ததுபோல் உளம் துடித்தே<br/>
<br/>
ஐயகோ என அலறி என்றன் வாழ்வும்<br/>
<dd>அழிந்ததடி அன்னமே, என்றி ரண்டு<br/>
கையாலும் தலைமோதி "கண்ணே உன்றன்<br/>
<dd>கலக்கத்தைத் தீர்க்குமோர் இலக்கி யத்தைப்<br/>
பொய்யாத பாண்டியனார் பரிசை, உண்மை<br/>
<dd>புலப்படுத்தும் பட்டயத்தைக் கொண்டு வந்து<br/>
வையாயோ என்றாயே வஞ்சி, தூக்கி<br/>
<dd>வந்தேனே! செந்தேனே! எனக்கேன் பேழை?<br/>
<br/>
<hr width="40%"/>
<h3><font color="blue">        இயல் 85<br/></font></h3>
<dd><font color="red">      நரிகள் மண்ணைத்தூற்றும் இடுகாடு; வேலன்  அங்குச் சென்றான் அலறி.<br/></font>
<br/>
எங்குள்ளாய் உடன்வைத்துக் கொள்வாய்" என்றே<br/>
<dd>இட்டதோர் பேழைதனைத் தோளில் ஏற்றி<br/>
அங்குள்ள புன்னையினை எண்ணி வேலன்<br/>
<dd>அழுதபடி ஓடுகின்றான்! முழுநி லாவும்<br/>
பொங்குதுயர் காணவும்பொ றாத தாகி<br/>
<dd>மறைந்ததுவே போய்க்கரிய முகிலுக் குப்பின்!<br/>
மங்காமல் விழிக்கும்நரி மண்ணை எற்ற<br/>
<dd>வருகின்ற இடுகாட்டிற் புன்னை யின்கீழ்<br/>
<br/>
பிணமேடு தனைக்கண்டான்; நெஞ்சி ரண்டாய்ப்<br/>
<dd>பிளந்ததுபோல் திடுக்கிட்டான்! ஆவி தன்னைத்<br/>
தணலேறிச் சுட்டதுபோல் துடித்தான்! காணத்<br/>
<dd>தாங்காது கைவிரைந்து விழித்தான் கண்ணை!<br/>
மணல்மீது தான்வைத்தே பேழை தன்னை<br/>
<dd>மற்றுமொரு முறைகண்டான்! கனவோ அன்றி<br/>
உணர்வேதும் கலங்கியதோ எனநி னைத்தான்.<br/>
<dd>உயிர்க்குயிரே! அன்னமே! எனஅ ழைத்தான்.<br/>
<br/>
"சிவப்பாம்பல் மலர்வாயிற் சிந்தும் முல்லைச்<br/>
<dd>சிரிப்புக்கும், கருப்பஞ்சாற் றுச்சொல் லுக்கும்,<br/>
குவிக்கின்ற காதலொளி விழிக்கும், கார்போல்<br/>
<dd>கூந்தலுக்கும், சாந்தமுகத் திங்க ளுக்கும்<br/>
உவப்புற்றேன் அவ்வுவப்பால் காதல் பெற்றே<br/>
<dd>உயிர்நீயே என்றுணர்ந்தேன்; இயங்க லானேன்!<br/>
அவிந்தனையே திருவிளக்கே! இந்த வையம் <br/>
<dd>அவியவில்லை எனில்எனக்கிங் கென்ன வேலை?<br/>
<br/>
படித்ததுண்டு; கேட்டதுண்டு; கண்ட தென்ன?<br/>
<dd>பகலியங்கி இரவுறங்கும் சிறுமை யன்றித்<br/>
தடித்தஉடல் பெருநெறியிற் சென்ற தில்லை;<br/>
<dd>தனித்தினிக்கும் இசைத்தமிழில் தேனும் கூட்டி<br/>
வடித்தெடுத்த மொழியாளே, மலர்க்கண் காட்டி<br/>
<dd>வாழ்விலெனை உயர்வித்தாய். உயிரே! உன்சீர்<br/>
முடித்தனையே திருவிளக்கே! இந்த வையம்<br/>
<dd>முடியவில்லை எனில் எனக்கிங் கென்ன வேலை?<br/>
<br/>
பிறக்கமுடி யாதினிமேல் பெண் ஒருத்தி!<br/>
<dd>பிரிக்கமுடி யாதஉயிர்ப் பொருளே! நெஞ்சம்<br/>
மறக்கமுடி யாதஎல்லாம் பேசி, இன்ப<br/>
<dd>வாழ்க்கையெனும் கடற்கரையின் ஒட்டில் நானோ<br/>
சிறக்கஒரு முறையேனும் மூழ்க வில்லை!<br/>
<dd>சேயிழையே! தீங்கனியே! அந்தோ நீதான்<br/>
இறப்பதுவோ திருவிளக்கே! இந்த வையம்<br/>
<dd>இறக்கவில்லை எனில் எனக்கிங் கென்ன வேலை?<br/>
<br/>
மோதல் ஒன்றோ? எதிர்ப்பொன்றோ இப்பே ழைக்கு?<br/>
<dd>முழுமூச்சும் ஈடுவைத்துக் காத்து வந்தேன்!<br/>
ஈதல் ஒன்று மற்றொன்று சாதல் என்றே<br/>
<dd>எண்ணிணேன்! அன்னமே உன்மேற் கொண்ட<br/>
காதலன்றோ என்வெற்றி! கண்தி றந்து<br/>
<dd>காணாயோ? பேழையையும் எனையும் விட்டுச்<br/>
சாதலுண்டோ திருவிளக்கே! இந்த வையம்<br/>
<dd>சாகவில்லை எனில் எனக்கிங் கென்ன வேலை?<br/>
<br/>
வெண்ணிலவை எட்டிவிட்டேன் என்றி ருந்தேன்;<br/>
<dd>விண்ணினின்று வீழ்ந்தேனே! தென்றல் காற்றின்<br/>
பண்ணமைந்த தமிழ்ப்பொதிகை எனக்கே என்றேன்;<br/>
<dd>பாழ்ங்கிணற்றில் தூக்கிஎறி யப்பெற் றேனே!<br/>
திண்ணெனவே இழந்தேனே, பசியைப் போக்கத்<br/>
<dd>திரட்டியமுப் பழச்சாறே! என்னை விட்டு<br/>
மண்ணடைந்தாய் திருவிளக்கே! இந்த வையம்<br/>
<dd>மடியவில்லை எனில் எனக்கிங் கென்ன வேலை?<br/>
<br/>
கடைவிழியில் நிலவுசெயும் உனது சாயல்<br/>
<dd>களிமயிலும் காட்டாதே! ஒசிந்த மென்மை<br/>
இடையழகு மின்னலிடை இல்லை யேசெவ்<br/>
<dd>விதழ்கண்டார் மலரிதழும் காண்பா ருண்டோ?<br/>
உடையெல்லாம் நீலமணி கடலோ நாணும்!<br/>
<dd>ஒளிமுகத்தைக் கண்டிட்டால் பரிதி நாணும்!<br/>
மடிந்தாயோ திருவிளக்கே! இந்த வையம்<br/>
<dd>மடியவில்லை எனில் எனக்கிங் கென்ன வேலை?<br/>
<br/>
<hr width="40%"/>
<h3><font color="blue">        இயல் 86<br/></font></h3>
<dd><font color="red">   வேலன் பிணத்தைத்  தோண்டி மடியிற் சாத்தினான்.<br/>
     நிலவு அப்போது முகிலில் மறைந்திருந்தது.<br/></font>
<br/>
புதைத்தாரோ இரக்கமிலார் பொன்னு டம்பைப்<br/>
<dd>புதுமுகத்தைக் கடைசிமுறை காட்டாய்" என்று<br/>
பதைத்தானாய்ப் பிணப்புதையல் தோண்டிக் கூட்டைப்<br/>
<dd>பரிந்தெடுத்துத் தன்மடியில் கிடத்திக் கூந்தல்<br/>
ஒதுக்கிமுழு நிலாமுகிலில் புதைந்த தாலே<br/>
<dd>இருளிடையே ஒளிமுகமும் புதைந்த தென்று<br/>
கொதித்துள்ளம், கண்ணேஎன் கண்ணே என்று<br/>
<dd>கூப்பிட்டு முகத்தோடு முகத்தைச் சேர்த்தே,<br/>
<br/>
'முத்தமடி' கடைசிமுறை! ஒன்றே ஒன்று<br/>
<dd>முடிந்ததடி என்வாழ்வும்! உயிர்க்கி ளைமேல்<br/>
தொத்துகிளி யே என்று மலர்க்கன் னத்தைத்<br/>
<dd>துணைவிழியால் தேடுங்கால் முழுநி லாவும்<br/>
மொய்த்தமுகில்  கிழித்துவௌிப் பட்ட தாலே<br/>
<dd>முழுதழுகி, ஊன்கழன்ற முகத்தைக் கண்டான்!<br/>
கொத்தாகக் குழல்கழன்ற நிலையும் கண்டான்!<br/>
<dd>குடல்சரிதல் கண்டான்;பல் இளித்தல் கண்டான்.<br/>
<br/>
<hr width="40%"/>
<h3><font color="blue">        இயல் 87<br/></font></h3>
<dd><font color="red">    பின்னர் நிலா வௌிப்படவே, பிணத்தின் அழகற்ற<br/>
    நிலை கண்டான்; எறிந்தான் பிணத்தை!    வெறுத்துரைத்தான் பெண்ணுலகை!<br/></font>
<br/>
சீ! என்று பிணமெறிந்து விரைந் தெழுந்து<br/>
<dd>சிதைவுடலை மறுமுறையும் உற்று நோக்கி<br/>
ஏ!இதற்குத் தானா? இவ்வழியு டற்கா?<br/>
<dd>இருள்கண்டால் விழிமூடும்! நோயும் அஞ்சும்!<br/>
வாயெச்சில் கண்டாலும் அருவ ருக்கும்!<br/>
<dd>மாக்கீழ்மை!  இதற்குத்தா னாஇப் பாடு!<br/>
ஈயருந்த அழகுதசை எறும்பு மொய்க்க<br/>
<dd>இற்றொழுகு புண்ணீர்!மற் றிதிலோ நாட்டம்?<br/>
<br/>
பேன்நாறி வீழ்குழலைத் தேனா றென்றும்                                 
             <dd>பீளைஒழு கும்விழியை நீல மென்றும்<br/>
மேல்நாறும் சளிமூக்கை எட்பூ என்றும்<br/>
<dd>வெறுங்குறும்பிக் காதைஎழில் வள்ளை என்றும்<br/>
ஊன்நாறும் ஊத்தைப்பல் வாய்உ தட்டை<br/>
<dd>ஒளிமுல்லை செவ்வாம்பல் கோவை என்றும்<br/>
தோல்நாறும் கன்னம்கண் ணாடி என்றும்<br/>
<dd>துயர்ஈளை பயில்குரலைக் குயில்தான் என்றும்<br/>
<br/>
உடல்சுமக்கும் உரல்போலும் இடையை, வானின்<br/>
<dd>உச்சிஅதிர் மின்னலிலும் அச்ச மென்றும்<br/>
கொடுங்குள்ள வாத்துநடை அன்ன மென்றும்<br/>
<dd>குறுகியசெக்  குலக்கைக்கால் வாழை என்றும்<br/>
இடும்பையிலே இடும்குதிகால் சுவடி என்றும்<br/>
<dd>ஈரித்த வெள்ளடிதா மரைப்பூ என்றும்<br/>
கெடும்படியே சொல்லிவைத்தார் புலவர், நேரில்<br/>
<dd>கிழக்கினையும்  மேற்கென்று கிளத்து வார்போல்!<br/>
<br/>
கண்ணுக்கு மையிட்டும் காதில் மூக்கில்<br/>
<dd>கல்லிழைத்த நகையிட்டும், சிக்க றுக்க<br/>
ஒண்ணாத குழலுக்கு மலர்கள் இட்டும்<br/>
<dd>உரைநாணும் உடலுக்குத் திரையை இட்டும்<br/>
பெண்ணென்று  வந்தவளை இட்ட வெல்லாம்<br/>
<dd>பிரிப்பாரேல் காண்போர்கள் சிரிப்ப ரன்றோ?<br/>
மண்ணுக்கு வைத்தசுமை; வாழ்வின் நஞ்சு<br/>
<dd>மங்கையரை வெங்கனவாய் மதித்தார் மேலோர்!<br/>
<br/>
மாவடுவென் றால்விழியை மரமே நாணும்!<br/>
<dd>மலர்என்றால் பெண்முகத்தைச் சோலை நாணும்!<br/>
காவடிபோ லும்தோளை மூங்கில் என்றால்<br/>
<dd>காக்கையுந்தன் கால்வைக்கக் கூசு மன்றோ!<br/>
நாவடுச்சொல் தேனென்றால் வண்டோ ஒப்பும்?<br/>
<dd>நங்கையரின் அங்கையோ செங்காந் தட்பூ?<br/>
சாவடியின் கால்விலங்கு நிகர்க ழுத்தைச்<br/>
<dd>சங்கென்றால் இக்கொடுமை எங்க டுக்கும்?<br/>
<br/>
தேன்பாதி கொடுநஞ்சு பாதி என்றும்<br/>
<dd>திருப்பாதி வறுமைநிலை பாதி என்றும்<br/>
வான்பாதி படுசூறை பாதி என்றும்<br/>
<dd>வழிபாதி அடைமுட்கள் பாதி என்றும்<br/>
ஊன்பாதி பெருநோயும் பாதி என்றும்<br/>
<dd>உரைப்பதுபோல் பெண்ணொருத்தி ஆட வன்பால்<br/>
நான்பாதி நீபாதி என்பர் ஆயின்<br/>
<dd>நல்வாழ்விற் சரிபாதி இல்லை ஆகும்.<br/>
<br/>
இருளெல்லாம் பகலாக எண்ணி, நாளும்<br/>
<dd>இரவெல்லாம் சலியாமல் ஓடி, ஆடித்<br/>
தெருளில்லா நெஞ்சுடையேன் அலைந்தேன், இன்பம்<br/>
<dd>தேரேன்; இத் துறைநாடி இன்ன லுற்றேன்!<br/>
அருளில்லா வாட்படைக்கும் வேற்ப டைக்கும்<br/>
<dd>அழிவில்லா திருந்திட்டேன்; எனினும் அந்தோ<br/>
பொருளில்லாப் பெண்மையைநான் பொருளா யெண்ணிப்<br/>
<dd>பொழுதெல்லாம் பழுதாக்கி விட்டே னன்றோ?<br/>
<br/>
தாய்க்கேனும் தொண்டுசெயார்! அன்பு கொண்ட<br/>
<dd>தந்தைக்குத் தொண்டுசெயார்! தன்நாட் டார்க்குப்<br/>
போய்த்தூய தொண்டுசெயார்! தமிழ்வ ளர்க்கும்<br/>
<dd>புதுநூற்குத் தொண்டுசெயார்! கல்லார் நல்லா<br/>
ராய்த்திகழத் தொண்டுசெயார்! அடிமை மாற<br/>
<dd>அறத்துக்குத் தொண்டுசெயார்! பெண்கள் என்னும்<br/>
நோய்க்கன்றோ நாளெல்லாம் தொண்டு செய்தார்<br/>
<dd>நுனிஏறி அடிமரத்தை வெட்டு வார்போல்!<br/>
<br/>
பெண்ணினத்தைத் தூற்றலுற்றான்; பெண்ணி னத்தைப்<br/>
<dd>பெரிதென்னும் வையத்தை அருவ ருத்தான்.<br/>
கண்ணிழந்தான் போலிருந்தான்; எதையும் அங்குக்<br/>
<dd>காணாமல் இருந்ததனால் காதல் தேனை<br/>
உண்ணுவதும் தீர்ந்திட்டான். மெய்வெ றுத்தான்!<br/>
<dd>உயிர்வெறுத்தான்! பெண்நெருப்பில் வீழ்தல் இன்றிப்<br/>
பண்படுத்த முடியாதோ உலகை என்றான்!<br/>
<dd>பலசொன்னான் முடிவான கருத்தும் சொல்வான்!<br/>
<br/>
<hr width="40%"/>
<h3><font color="blue">        இயல் 88<br/></font></h3>
<dd><font color="red">   பெண்ணுலகை ஏசுகின்ற வேலனின் பின் அன்னம்             வந்து நின்று அழைத்தாள்.<br/></font>
<br/>
முதுவையம்! தீச்செயலால் முடிந்த வையம்!<br/>
<dd>முடிவிலொரு பயனில்லா வையம்! என்றான்.<br/>
அதுபோதில் பின்புறத்தில் அன்னம் வந்தே<br/>
<dd>அடியோடு தீர்ந்ததுவோ ஆ ஆ என்றாள்!<br/>
இதுவைய மாஎன்றான்! "உள்ளேன்" என்றாள்!<br/>
<dd>இரண்டுமுகில்! இரண்டுநிலா! உனைநான் பெற்றேன்.<br/>
புதுவையம்! புதுவையம்! இதுதான் என்றான்;<br/>
<dd>பூவைநீ இலாவையம் விழலே என்றான்.<br/>
<br/>
திகழ்வேலன் பாண்டியனார் பரிசு தன்னைச்<br/>
<dd>செங்கையிரண் டும்சேர்த்துத் தூக்கி, "உன்றன்<br/>
புகழ்க்குரிய பேழையினைக் கொள்க" என்றான்!<br/>
<dd>பூங்கையால் வாங்கினாள். முகத்தில் ஒற்றி<br/>
மகிழ்ச்சியொடு கீழ்அமைத்தாள்; திறந்தாள்: கண்ணால்<br/>
<dd>மங்காத பட்டயமும் அனைத்தும் கண்டாள்!<br/>
முகம்தாழ்த்திக் கால்விரலால் தரையைக் கீறி<br/>
<dd>"முடிந்ததுசூள்; கடிமணந்தான் மிச்சம்" என்றாள்.     <br/>
<br/>
<hr width="40%"/>
<h3><font color="blue">        இயல் 89<br/></font></h3>
<dd><font color="red">    வேலன் நடந்ததை உரைத்தான்.<br/></font>
<br/>
"ஆம்"என்றான், அள்ளூற! "இனிமேல் உம்மை<br/>
         அத்தான்என் றழைத்திடுவேன்" என்றாள் அன்னம்!<br/>
"தூமணியே செய்"என்றான்! "என்னை வந்து <br/>
         தொடுங்கள்அத்தான்" என்றுரைத்தாள்! தீர்ந்த பின்னர்<br/>
"மாமயிலே இனிமெதுவாய் நடப்பாய்" என்று<br/>
<dd>மணிப்பேழை தான்தூக்கி நடக்க லானான்!<br/>
"தீமையுறு பிணமென்ன? இறந்த தாகச்<br/>
<dd>செப்பியவர் யார்"என்றாள்! வேலன் சொன்னான்:<br/>
<br/>
"தெங்குபெருங் குலைசுமந்த தைப்போல் பேழை<br/>
          செங்கையிலே சுமந்துகுடி சைபு குந்தேன்.<br/>
மங்கைஎழில் அன்னமெங்கே என்று கேட்டேன்.<br/>
<dd>மரத்தடியில் புதைத்தார்கள் என்றார் தாயார்.<br/>
செங்குருதி தோய்ந்திருத்தல் கண்டேன். அங்கே<br/>
          செவ்விழியால் நீர்பெருக இருந்தாள் நீலி!<br/>
இங்குவந்தேன்; சரி, அதுபோ கட்டும் பெண்ணே!<br/>
          இன்பமன்றோ நடைமுத்தம்" என்றான் வேலன்.<br/>
<br/>
<hr width="40%"/>
<h3><font color="blue">        இயல் 90<br/></font></h3>
<dd><font color="red">   அன்னம், நீலன் வீட்டில் இருந்ததையும் குடிசைக்கு<br/>
வந்தபோது ஆத்தா வியப்புற்றுச் சொன்னதையும்                      சொல்கிறாள்.<br/></font>
<br/>
"உம்அன்னை யுடன் துயின்றேன். விடியு முன்னே<br/>
<dd>உலவிவர நீலிஎன்னை அழைத்துச் சென்றாள்!<br/>
அம்மருங்கில் தீயவர்கள் எனைஎ திர்த்தார்!<br/>
<dd>அப்போது நீலன்எனைத் தன்அ கத்தில்<br/>
 செம்மையுற இருஎன்றான்; வௌியிற் சென்றால்<br/>
<dd>தீமைஎன உரைத்திட்டான் அங்கிருந்தேன்!<br/>
இம்மதியின் ஒளியினிலே குடிசை வந்தேன்;<br/>
<dd>எழில்நீலி, ஆத்தாவும் வியப்புற் றார்கள்!<br/>
<br/>
நானிறந்து போனேனாம்! புன்னை யண்டை<br/>
<dd>நல்லுடலைப் புதைத்தாராம்! ஆத்தா வின்பால்<br/>
தேனிதழாள் நீலிஇது சொன்னாள்! அந்தச் <br/>
<dd>சேயிழைக்கோ நீலனுரைத் தானாம்! என்றன்<br/>
ஊன்உகுத்த செங்குருதி குடிசை தன்னில்<br/>
<dd>ஒருவெள்ள மாயிற்றாம்! இதுவு மன்றிப்<br/>
போனதுயிர் எனும்படியே அருமை ஆத்தா<br/>
<dd>புலன்மயங்கிக் கிடந்ததுவும் வியப்பே" என்றாள். <br/>
<br/>
<hr width="40%"/>
<h3><font color="blue">        இயல் 91<br/></font></h3>
<dd><font color="red">   வேலன், நீலனுடைய சூழ்ச்சியைக் கூறினான்.<br/></font>
<br/>
"என்னிடத்தில் பேழையினைப் பறிக்க நீலன்<br/>
<dd>எழிலுடைய நீலியிடம் உளவ றிந்தான்;<br/>
இன்னல்செய எவ்விடத்தும் ஆட்கள் வைத்தான்<br/>
<dd>இதற்கிடையில் நீ இறந்தாய் என்ற பொய்யை<br/>
என்செவியில் நீலியினால் எட்ட வைத்தான்.<br/>
<dd>இவையெல்லாம் இருக்கட்டும், பெண்இ தழ்தான்<br/>
கன்னலின்சா றென்கின்றார் மெய்யா?" என்றான்;<br/>
<dd>காணிர்என உளங்கனிந்தாள்! நடக்க லுற்றாள்!<br/>
<br/>
"நானில்லை எனத்தெரிந்தால் நீரு மில்லை.<br/>
<dd>நடுத்தெருவில் பேழைதான் கிடக்கும்! நீலன்<br/>
தானிந்த நாட்டினையும், எனையும் பெற்றுத்<br/>
<dd>தனியாட்சி நடத்தலாம் எனநினைத்தான்!<br/>
தேனில்லை எனில்நல்ல வண்டு மில்லை<br/>
<dd>செத்தொழிவேன் நீர்இறந்தால்; இதனை நீலன்<br/>
ஏனறிய வில்லை? இருக்கட்டும்; தென்றல்<br/>
<dd>இருவருக்கும் நடுச்செல்ல விடாதீர்" என்றாள்.<br/>
<br/>
<hr width="40%"/>
<h3><font color="blue">        இயல் 92<br/></font></h3>
<dd><font color="red">   அனைவரும் ஒன்று சேர்ந்தனர்.<br/></font>
<br/>
வேழவனின் படைமறவர் காப்ப ளிக்க<br/>
<dd>விரைவாக எதிர்வந்தார்! கணக்கா யர்தாம்<br/>
வாழ்கஎன வாழ்த்துரைத்த வண்ணம் வந்தார்!<br/>
<dd>மற்றுமுள தோழர்களும் வந்து சேர்ந்தார்.<br/>
பேழையினைக் கண்டார்கள் வேல னோடு<br/>
<dd>பெடைஅன்னம் நடைகண்டு மகிழ்வு கொண்டார்!<br/>
தாழுமுழுத் துறவியவன் வந்தான்! ஆத்தா<br/>
<dd>தள்ளாடி நடந்துவந்தாள்! நீலி வந்தாள்!<br/>
<br/>
வெற்றியெல்லாம் நீர்அருளிச் செய்தீர் என்று<br/>
<dd>வேலன்தான் துறவியினை வணங்கி நின்றான்!<br/>
உற்றபெரு வாழ்வனைத்தும் நீவிர் தந்தீர்<br/>
<dd>ஒருபோதும் மறவேன்என் றுரைத்தாள் அன்னம்!<br/>
பெற்றவன்தன் பிள்ளைக்கு நலத்தைச் செய்தான்<br/>
<dd>பெருவியப்புக் கிடமில்லை என்று கூறி<br/>
ஒற்றுநரை முடிநீக்கி வீரப் பன்தன்<br/>
<dd>உருக்காட்டினான் யார்க்கும் உவகை யூட்டி!<br/>
<br/>
<hr width="40%"/>
<h3><font color="blue">        இயல் 93<br/></font></h3>
<dd><font color="red">    முடிசூட்டு விழா அறிவிப்பு.<br/></font>
<br/>
தெருவெல்லாம் மறுநாளே முரச றைந்து<br/>
<dd>திருநாடு வேலற்குத் தரும்வி ழாவைப்<br/>
பெருநாடெல் லாம்உரைத்தார்; வான்ம றைத்துப்<br/>
<dd>பின்னிவைத்த வண்ணப்பந் தல்கள் நாட்டி<br/>
இருள்நாடா திருக்கும்வகை விளக்கும் இட்டார்;<br/>
<dd>எழுதிவைத்த ஓவியங்கள் உயிர் பெற்றாற்போல்<br/>
வருகாலிற் சிலம்பசைய மாதர் இல்லம் <br/>
<dd>மணியாக்கித் தணியாது மகிழ்ந்தி ருந்தார்!<br/>
<br/>
அரசிருக்கைப் பெருங்கூடம் சிறக்க, ஆங்கே<br/>
<dd>அணிமடவார் மறவேந்தர் சூழ்ந் திருக்க<br/>
முரசெழுப்பக் கருவியெலாம் இசையெ ழுப்ப<br/>
<dd>முதுநாட்டுப் பெருமக்கள் புதுமை காண,<br/>
வரிசையொடு காத்திருக்க வேழ நாட்டு<br/>
<dd>மன்னவனும் வந்துநின்றே " அன்னம் வேலன்<br/>
திருமணமும் இது" என்றான்! "கதிர்நாட் டாட்சித்<br/>
<dd>திருமுடியும் இது" என்று புனைந்தான் நன்றே!<br/>
<br/>
<hr width="40%"/>
<h3><font color="blue">        இயல் 94<br/></font></h3>
<dd><font color="red">     அன்னம் வேலன் மண வாழ்த்து!<br/></font>
<br/>
தமிழ்க்கவிஞர் வாழ்த்துரைத்தார்; தமிழி சைக்குத்<br/>
<dd>தனிப்புலவர் வாழ்த்திசைத்தார்; நகைமு கத்தின்<br/>
அமுதமொழி மங்கைமார் மலர்பொ ழிந்தே<br/>
<dd>அரசியார் அரசர் நனி வாழ்க என்றார்!<br/>
தமைவாழ்த்தி னோர்க்கெல்லாம் அன்னம் வேலன்<br/>
<dd>தகுநன்றி கூறினார்! தமிழும் பூவும்<br/>
கமழ்கின்ற பெருங்கூடம் விட்ட கன்றார்<br/>
<dd>கதிர் நாட்டு மக்களெலாம் வாழ்க என்றே!<br/>
<br/>
மணித்தவிசில் வீற்றிருந்த பசிய கிள்ளை<br/>
<dd>மலர்ச்சோலை தான்புகுந்து குடமெ டுத்தே<br/>
அணித்தான குளிர்புனலை ஏந்தி முல்லை<br/>
<dd>அடிவார்ப்பாள் போற்காட்டிக் கீழ்க்கண் ணாலே<br/>
தணிக்காத காதலொடும் அன்புள் ளானைத்<br/>
<dd>தான்பார்த்த படியிருந்தாள்! வேலன் தேடி<br/>
பணிச்சியரால் உளவறிந்தே விரைவில் அன்னம்<br/>
<dd>பறக்குமுனம் பறந்தின்பம் பகிர்ந்தான் வாழி!<br/>
<br/>
     முற்றும்.<br/><br/>
<hr/><br/>
This page was first put up on February 23, 2001<br/><br/>
Please send your comments and corrections to the <a href="mailto:kalyan@geocities.com, &lt;br&gt;
kumar@vt.edu?subject=PM104-pandiyan paricu">Webmaster(s) of this site</a><br/><br/>
<br/>
</dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></body></html>