<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>AcarakkOvai of peruvAyin muLLiyAr (in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h2> AcarakkOvai by peruvAyin muLLiyAr <br/>
(in tamil script, unicode/UTF-8 format)<br/>
பெருவாயின் முள்ளியாரின் ஆசாரக்கோவை <br/>
(கடைச்சங்க காலத்தை சேர்ந்த பதினெண்கீழ்க்கணக்கு நூல்களில் ஒன்று)
</h2></center>
<hr noshade="" width="50%"/><br/>
<hr/>
Tamil EText preparation: Dr. K. Kalyanasundaram, Lausanne, Switzerland.<br/>
Proof-reading: Ms. Sarala Sandirasegarane, Kanpur, Switzerland <p>
This webpage presents the Etext in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to 
 Project Madurai 1999  <br/><br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this
header page is kept intact.<br/>
<hr/>
 
 பெருவாயின் முள்ளியாரின்<br/>
 ஆசாரக்கோவை<br/>
  (கடைச்சங்க காலத்தை சேர்ந்த பதினெண்கீழ்க்கணக்கு<br/>
 நூல்களில் ஒன்று ஆசாரக்கோவை)<br/>
<br/>
<br/>
  1.  ஆசார வித்து      <br/>
  (பஃறொடை வெண்பா)<br/>
  நன்றி யறிதல் பொறையுடைமை இன்சொல்லோடு<br/>
  இன்னாத எவ்வுயிர்க்கும் செய்யாமை கல்வியோடு<br/>
  ஒப்புரவு ஆற்ற அறிதல் அறிவுடைமை<br/>
  நல்லினத் தாரோடு நட்டல் இவைஎட்டும்<br/>
  சொல்லிய ஆசார வித்து<br/>
<br/>
  2.  ஒழுக்கம் தவறாதவர் அடையும் நன்மைகள் <br/>
  (இன்னிசை வெண்பா)<br/>
  பிறப்பு நெடுவாழ்க்கை செல்வம் வனப்பு<br/>
  நிலக்கிழமை மீக்கூற்றம் கல்விநோ யின்மை<br/>
  இலக்கணத்தால் இவ்வெட்டும் எய்துப என்றும்<br/>
  ஒழக்கம் பிழையா தவர்.<br/>
<br/>
  3.  தக்கிணை முதலியவை மேற்கொள்ளல்<br/>
  (இன்னிசை சிந்தியல் வெண்பா)<br/>
  தக்கிணை வேள்வி தவம்கல்வி இந்நான்கும்<br/>
  முப்பால் ஒழுக்கினால் காத்துய்க்க - உய்க்காக்கால்<br/>
  எப்பாலும் ஆகா கெடும்.<br/>
<br/>
  4.   முந்தையோர் கண்ட நெறி<br/>
  (இன்னிசை வெண்பா)<br/>
  வைகறை யாமம் துயிலெழுந்து தான்செய்யும்<br/>
  நல்லறமும் ஒண்பொருளும் சிந்தித்து வாய்வதில்<br/>
  தந்தையும் தாயும் தொழுதெழுக என்பதே<br/>
  முந்தையோர் கண்ட முறை.<br/>
<br/>
  5.  எச்சிலுடன் தீண்டத் தகாதவை<br/>
  (இன்னிசைக் சிந்தியல் வெண்பா)<br/>
  எச்சிலார் தீண்டார் பசுப்பார்ப்பார் தீத்தேவர்<br/>
  உச்சந் தலையோடு இவைஎன்ப யாவரும்<br/>
  திட்பத்தால் தீண்டாப் பொருள்.       <br/>
<br/>
<br/>
  6.. எச்சிலுடன் காணக் கூடாதவை<br/>
  (இன்னிசைக் சிந்தியல் வெண்பா)<br/>
  எச்சிலார் நோக்கார் புலைதிங்கள் ஞாயிறுநாய்<br/>
  தக்கவீழ் மீனோடே இவ்வைந்தும் தெற்றென<br/>
  நன்கறிவார் நாளும் விரைந்து.<br/>
<br/>
  7.  எச்சில்கள்<br/>
  (இன்னிசைச் சிந்தியல் வெண்பா)<br/>
  எச்சில் பலவும் உளமற் றவற்றுள்<br/>
  இயக்கம் இரண்டும் இணைவிழைச்சு வாயின்<br/>
  விழைச்சுஇவை எச்சில் இந்நான்கு.<br/>
<br/>
  8.   எச்சிலுடன் செய்யக் கூடாதவை<br/>
  (இன்னிசைச் சிந்தியல் வெண்பா)<br/>
  நால்வகை எச்சிலும் நன்கு கடைப்பிடித்து<br/>
  ஓதார் உரையார் வளராரே எஞ்ஞான்றும்<br/>
  மேதைகள் ஆகுறு வார்.<br/>
<br/>
  9.  காலையில் கடவுளை வணங்குக<br/>
  (இன்னிசைச் சிந்தியல் வெண்பா)<br/>
  நாளந்தி கோல்தின்று கண்கழீஇத் தெய்வத்தைத்<br/>
  தானறியும் ஆற்றால் தொழுதெழுக அல்கந்தி<br/>
  நின்று தொழுதல் பழி.<br/>
<br/>
  10.  நீராட வேண்டிய சமயங்கள்<br/>
  (பஃறொடை வெண்பா)<br/>
  தேவர் வழிபாடு தீக்கனா வாலாமை<br/>
  உண்டது கான்றல் மயிர்களைதல் ஊண்பொழுது<br/>
  வைகு துயிலொடு இணைவிழைச்சுக் கீழ்மக்கள்<br/>
  மெய்யுறல் ஏனை மயலுறல் ஈரைந்தும்<br/>
  ஐயுறாது ஆடுக நீர்.<br/>
<br/>
  11.  பழைமையோர் கண்ட முறைமை<br/>
  (இன்னிசை வெண்பா)<br/>
  உடுத்தலால் நீராடார் ஒன்றுடுத்து உண்ணார்<br/>
  உடுத்தாடை நீருள் பிழியார் விழுத்தக்கார்<br/>
  ஒன்றுடுத்து என்றும் அவைபுகார் என்பதே<br/>
  முந்தையோர் கண்ட முறை.<br/>
<br/>
  12. செய்யாமல் தவிர்க்க வேண்டியவை<br/>
  (இன்னிசைச் சிந்தியல் வெண்பா)<br/>
  தலையுரைத்த எண்ணெயால் எவ்வுறுப்பும் தீண்டார்<br/>
  பிறர்உடுத்த மாசுணியும் தீண்டார் செருப்புக்<br/>
  குறையெனினும் கொள்ளார் இரந்து.<br/>
<br/>
  13. செய்யத் தகாதவை<br/>
  (இன்னிசை வெண்பா)<br/>
  நீருள் நிழல்புரிந்து நோக்கார் நிலம்இராக்<br/>
  கீறார் இராமரமும் சேரார் இடர்எனினும்<br/>
  நீர்தொடாது எண்ணெய் உரையார் உரைத்தபின்<br/>
  நீர்தொடார் நோக்கார் புலை.<br/>
<br/>
  14. நீராடும் முறை<br/>
  ( இன்னிசை வெண்பா)<br/>
  நீராடும் போழ்தில் நெறிப்பட்டார் எஞ்ஞான்றும்<br/>
  நீந்தார் உமியார் திளையார் விளையாடார்<br/>
  காய்ந்தது எனினும் தலைஒழிந்து ஆடாரே<br/>
  ஆய்ந்த அறிவி னவர்.<br/>
<br/>
  15.  உடலைப்போல் போற்றத் தக்கவை<br/>
  (இன்னிசைச் சிந்தியல் வெண்பா)<br/>
  ஐம்பூதம் பார்ப்பார் பசுத்திங்கள் ஞாயிறு<br/>
  தம்பூதம் எண்ணாது இகழ்வானேல் தம்மெய்க்கண்<br/>
  ஐம்பூதம் அன்றே கெடும்.<br/>
<br/>
  16.  யாவரும் கூறிய நெறி<br/>
   (சவலை வெண்பா)<br/>
  அரசன் உவாத்தியான் தாய்தந்தை தம்முன்<br/>
  நிகரில் குரவர் இவர்இவரைத்<br/>
  தேவரைப் போலத் தொழுக என்பதே<br/>
  யாவரும் கண்ட நெறி.<br/>
<br/>
  17.  நல்லறிவாளர் செயல்<br/>
  (இன்னிசை வெண்பா)<br/>
  குரவர் உரையிகந்து செய்யார் விரதம்<br/>
  குறையுடையார் தீர மறவார் - நிறையுவா<br/>
  மேல்கோலும் தின்னார் மரங்குறையார் என்பவே<br/>
  நல்லறி வாளர் துணிவு.<br/>
<br/>
  18.  உணவு உண்ணும் முறைமை<br/>
  (இன்னிசை வெண்பா)<br/>
  நீராடிக் கால்கழுவி வாய்பூசி மண்டலஞ்செய்து<br/>
  உண்டாரே உண்டார் எனப்படுவர் அல்லாதார்<br/>
  உண்டார்போல் வாய்பூசிச் செல்வர் அதுவெறுத்துக்<br/>
  கொண்டார் அரக்கர் குறித்து.<br/>
<br/>
  19.   கால் கழுவிய பின் செய்ய வேண்டியவை<br/>
  (இன்னிசைச் சிந்தியல் வெண்பா)<br/>
  காலினீர் நீங்காமை உண்டிடுக பள்ளியுள்<br/>
  ஈரம் புலராமை ஏறற்க என்பதே<br/>
  பேரறி வாளர் துணிவு.<br/>
<br/>
  20.  உண்ணும் விதம்<br/>
  (இன்னிசை வெண்பா)<br/>
  உண்ணுங்கால் நோக்கும் திசைகிழக்குக் கண்ணமர்ந்து<br/>
  தூங்கான் துளங்காமை நன்குஇரீஇ யாண்டும்<br/>
  பிறிதியாதும் நோக்கான் உரையான் தொழுதுகொண்டு<br/>
  உண்க உகாஅமை நன்கு.<br/>
<br/>
  21. ஒழுக்கம் பிழையாதவர் செய்வது<br/>
  (இன்னிசைச் சிந்தியல் வெண்பா)<br/>
  விருந்தினர் மூத்தோர் பசுசிறை பிள்ளை<br/>
  இவர்க்கூண் தொடுத்தல்லால் உண்ணாரே என்றும்<br/>
  ஒழுக்கம் பிழையா தவர்.<br/>
<br/>
  22.  பிற திசையும் நல்ல<br/>
  (இன்னிசைச் சிந்தியல் வெண்பா)<br/>
  ஒழிந்த திசையும் வழிமுறையால் நல்ல<br/>
  முகட்டு வழியூண் புகழ்ந்தார் இகழ்ந்தார்<br/>
  முகட்டு வழிகட்டில் பாடு.<br/>
<br/>
  23.  உண்ணக்கூடாத முறைகள்<br/>
  (இன்னிசைச் சிந்தியல் வெண்பா)<br/>
  கிடந்துண்ணார் நின்றுண்ணார் வெள்ளிடையும் உண்ணார்<br/>
  சிறந்து மிகவுண்ணார் கட்டில்மேல் உண்ணார்<br/>
  இறந்தொன்றும் தின்னற்க நின்று.<br/>
<br/>
  24.   பெரியோருடன் இருந்து உண்ணும் முறை<br/>
  (இன்னிசைச் சிந்தியல் வெண்பா)<br/>
  முன்துவ்வார் முன்னெழார் மிக்குறார் ஊணின்கண்<br/>
  என்பெறினும் ஆற்றவலம் இரார் தம்மிற்<br/>
  பெரியார்தம் பாலிருந்தக் கால்.<br/>
<br/>
  25.  கசக்கும் சுவை முதலிய சுவையுடைய பொருள்களை <br/>
         உண்ணும் முறைமை<br/>
  (இன்னிசைச் சிந்தியல் வெண்பா)<br/>
  கைப்பன எல்லாம் கடைதலை தித்திப்ப<br/>
  மெச்சும் வகையால் ஒழிந்த இடையாகத்<br/>
  துய்க்க முறைவகையால் ஊண்.<br/>
<br/>
  26.  உண்ணும் கலங்களைக் கையாளும் முறை<br/>
  (இன்னிசை வெண்பா)<br/>
  முதியவரைப் பக்கத்து வையார் விதிமுறையால்<br/>
  உண்பவற்றுள் எல்லாஞ் சிறிய கடைப்பிடித்து<br/>
  அன்பில் திரியாமை ஆசாரம் நீங்காமை<br/>
  பண்பினால் நீக்கல் கலம்.<br/>
<br/>
  27.  உண்டபின் செய்ய வேண்டியவை<br/>
  (பஃறொடை வெண்பா)<br/>
  இழியாமை நன்குமிழ்ந்து எச்சில் அறவாய்<br/>
  அடியோடு நன்கு துடைத்து வடிவுடைத்தா<br/>
  முக்கால் குடித்துத் துடைத்து முகத்துறுப்பு<br/>
  ஒத்த வகையால் விரலுறுத்தி வாய்பூசல்<br/>
  மிக்கவர் கண்ட நெறி.<br/>
<br/>
  28.  நீர் குடிக்கும் முறை<br/>
  (இன்னிசைச் சிந்தியல் வெண்பா)<br/>
  இருகையால் தண்ணீர் பருகார் ஒருகையால்<br/>
  கொள்ளார் கொடாஅர் குரவர்க்கு இருகை<br/>
  சொறியார் உடம்பு மடுத்து.<br/>
<br/>
  29.  மாலையில் செய்யக் கூடியவை<br/>
  (இன்னிசைச் சிந்தியல் வெண்பா)<br/>
  அந்திப் பொழுது கிடவார் நடவாரே<br/>
  உண்ணார் வெகுளார் விளக்கிகழார் முன்னந்தி<br/>
  அல்குண்டு அடங்கல் வழி.<br/>
<br/>
  30.  உறங்கும் முறை<br/>
  (இன்னிசைச் சிந்தியல் வெண்பா)<br/>
  கிடக்குங்கால் கைகூப்பித் தெய்வம் தொழுது<br/>
  வடக்கொடு கோணம் தலைசெய்யார் மீக்கோள்<br/>
  உடற்கொடுத்துச் சேர்தல் வழி.<br/>
<br/>
  31.  இடையில் செல்லாமை முதலியன<br/>
  (இன்னிசைச் சிந்தியல் வெண்பா)<br/>
  இருதேவர் பார்ப்பார் இடைபோகார் தும்மினும்<br/>
  மிக்கார் வழுத்தில் தொழுதெழுக ஒப்பார்க்கு<br/>
  உடன்செல்லல் உள்ளம் உவந்து.<br/>
<br/>
  32.  மலம், சிறுநீர் கழிக்கக்கூடாத இடங்கள்<br/>
  (இன்னிசை வெண்பா)<br/>
  புற்பைங்கூழ் ஆப்பி சுடலை வழிதீர்த்தம்<br/>
  தேவ குலம்நிழல் ஆநிலை வெண்பலிஎன்று<br/>
  ஈரைந்தின் கண்ணும் உமிழ்வோடு இருபுலனும்<br/>
  சோரார் உணர்வுடை யார்.<br/>
<br/>
  33.  மலம் சிறுநீர் கழிக்கும் முறை<br/>
  (குறள் வெண்பா)<br/>
  பகல்தெற்கு நோக்கார் இராவடக்கு நோக்கார்<br/>
  பகல்பெய்யார் தீயுனுள் நீர்.<br/>
<br/>
  34.  மலம், சிறுநீர் கழிக்கும் திசை<br/>
  (இன்னிசை வெண்பா)<br/>
  பத்துத் திசையும் மனத்தான் மறைத்தபின்<br/>
  அந்தரத்து அல்லால் உமிழ்வோடு இருபுலனும்<br/>
  இந்திர தானம் பெறினும் இகழாரே<br/>
  தந்திரத்து வாழ்துமென் பார்.<br/>
<br/>
  35.  வாய் அலம்பாத இடங்கள்<br/>
  (இன்னிசை வெண்பா)<br/>
  நடைவரவு நீரகத்து நின்றுவாய் பூசார்<br/>
  வழிநிலை நீருள்ளும் பூசார் மனத்தால்<br/>
  வரைந்துகொண் டல்லது பூசார் கலத்தினால்<br/>
  பெய்பூச்சுச் சீரா தெனின்.<br/>
<br/>
  36.  ஒழுக்க மற்றவை<br/>
  (பஃறொடை வெண்பா)<br/>
  சுடரிடைப் போகார் சுவர்மேல் உமியார்<br/>
  இடரெனினும் மாசுணி கீழ்தம்மேற் கொள்ளார்<br/>
  படைவரினும் ஆடை வளியுரைப்பப் போகார்<br/>
  பலரிடை ஆடை உதிராரே என்றும்<br/>
  கடனறி காட்சி யவர்.<br/>
<br/>
  37.  நரகத்துக்குச் செலுத்துவன<br/>
  (நேரிசை வெண்பா)<br/>
  பிறர் மனை கள்களவு சூது கொலையோடு<br/>
  அறனறிந்தார் இவ்வைந்து நோக்கார் - திறனிலரென்று<br/>
  எள்ளப் படுவதூஉம் அன்றி நிரயத்துச்<br/>
  செல்வழி உய்த்திடுத லால்.<br/>
<br/>
  38.  எண்ணக்கூடாதவை<br/>
  (இன்னிசை வெண்பா)<br/>
  பொய்குறளை வெளவல் அழுக்காறு இவைநான்கும்<br/>
  ஐயம்தீர் காட்சியார் சிந்தியார் - சிந்திப்பின்<br/>
  ஐயம் புகுவித்து அருநிரயத் துய்த்திடும்<br/>
  தெய்வமும் செற்று விடும்.<br/>
<br/>
  39. தெய்வத்துக்குப் பலியூட்டிய பின் உண்க<br/>
  (இன்னிசைச் சிந்தியல் வெண்பா)<br/>
  தமக்கென்று உலையேற்றார் தம்பொருட்டூண் கொள்ளார்<br/>
  அடுக்களை எச்சில் படாஅர் மனைப்பலி<br/>
  ஊட்டினமை கண்டுண்க ஊண்.<br/>
<br/>
  40.  சான்றோர் இயல்பு<br/>
  (இன்னிசைச் சிந்தியல் வெண்பா)<br/>
  உயர்ந்ததன் மேலிரார் உள்ளழிவு செய்யார்<br/>
  இறந்தின்னா செய்தக் கடைத்தும் குரவர்<br/>
  இளங்கிளைஞர் உண்ணு மிடத்து.<br/>
<br/>
  41.  சில செய்யக் கூடியவையும் செய்யக் கூடாதவையும்<br/>
  (இன்னிசைச் சிந்தியல் வெண்பா)<br/>
  கண்ணெச்சில் கண்ணூட்டார் காலொடு கால்தேயார்<br/>
  புண்ணியம் ஆய தலையோடு றுப்புறுத்த<br/>
  நுண்ணிய நூலறிவி னார்.<br/>
<br/>
  42.  மனைவியைச் சேரும் காலமும் நீங்கும் காலமும்<br/>
  (இன்னிசைச் சிந்தியல் வெண்பா)<br/>
  தீண்டாநாள் முந்நாளும் நோக்கார்நீ ராடியபின்<br/>
  ஈராறு நாளும் இகவற்க என்பதே<br/>
  பேரறி வாளர் துணிவு.<br/>
<br/>
  43.  உடன் உறைதலுக்கு ஆகாத காலம்<br/>
  (இன்னிசை வெண்பா)<br/>
  உச்சியம் போழ்தோடு இடையாமம் ஈரந்தி<br/>
  மிக்க இருதேவர் நாளோ டுவாத்திதிநாள்<br/>
  அட்டமியும் ஏனைப் பிறந்தநாள் இவ்வனைத்தும்<br/>
  ஒட்டார் உடனுறைவின் கண்.<br/>
<br/>
  44.  நாழி முதலியவற்றை வைக்கும் முறை<br/>
  (இன்னிசை வெண்பா)<br/>
  நாழி மணைமேல் இரியார் மணைகவிழார்<br/>
  கோடி கடையுள் விரியார் கடைத்தலை<br/>
  ஓராது கட்டில் பாடஅர் அறியாதார்<br/>
  தந்தலைக்கண் நில்லா விடல்.<br/>
<br/>
  45.  பந்தலில் வைக்கத் தகாதவை<br/>
  (இன்னிசைச் சிந்தியல் வெண்பா)<br/>
  துடைப்பம் துகள்காடு புல்லிதழ்ச் செத்தல்<br/>
  கருங்கலம் கட்டில் கிழிந்ததனோடு ஐந்தும்<br/>
  பரப்பற்க பந்த ரகத்து.<br/>
<br/>
  46.  வீட்டைப் பேணும் முறைமை<br/>
  (பஃறொடை வெண்பா)<br/>
  காட்டுக் களைந்து கலம்கழீஇ இல்லத்தை<br/>
  ஆப்பிநீ ரெங்கும் தெளித்துச் சிறுகாலை<br/>
  நீர்ச்சால் கரக நிறைய மலரணிந்து<br/>
  இல்லம் பொலிய அடுப்பினுள் தீப்பெய்க<br/>
  நல்லது உறல்வேண்டு வார்.<br/>
<br/>
  47 நூல் ஓதுவதற்கு ஆகாத காலம்<br/>
  (இன்னிசை வெண்பா)<br/>
  அட்டமியும் ஏனை உவாவும் பதினான்கும்<br/>
  அப்பூமி காப்பார்க்கு உறுகண்ணும் மிக்க<br/>
  நிலத்துளக்கு விண்ணதிர்ப்பு வாலாமை பார்ப்பார்<br/>
  இலங்குநூல் ஓதாத நாள்.<br/>
<br/>
  48.  அறம் செய்தற்கும் விருந்து அளித்தற்கும் உரிய நாட்கள்<br/>
  (இன்னிசைச் சிந்தியல் வெண்பா)<br/>
  கலியாணம் தேவர் பிதிர்விழா, வேள்வியென்ற<br/>
  ஐவகை நாளும் இகழா தறஞ்செய்க<br/>
  பெய்க விருந்திற்கும் கூழ்.<br/>
<br/>
  49.  நடை உடை முதலியவற்றைத் தக்கபடி அமைத்தல்<br/>
  (இன்னிசைச் சிந்தியல் வெண்பா)<br/>
  உடைநடை சொற்சோர்வு வைதலிந் நான்கும்<br/>
  நிலைமைக்கும் கல்விக்கும் ஆண்மைக்கும் தத்தம்<br/>
  குடிமைக்கும் தக்க செயல்.<br/>
<br/>
  50.  கேள்வியுடையவர் செயல்<br/>
  (இன்னிசை வெண்பா)<br/>
  பழியார் இழியார் பலருள் உறங்கார்<br/>
  இசையாத நேர்ந்து கரவார் இசைவின்றி<br/>
  இல்லாரை எள்ளி இகழ்ந்துரையார் தள்ளியும்<br/>
  தாங்கருங் கேள்வி யவர்.<br/>
<br/>
  51.  தம் உடல் ஒளி விரும்புவார் செய்யத் தக்கவை<br/>
  (இன்னிசைச் சிந்தியல் வெண்பா)<br/>
  மின்னொளியும் வீழ்மீனும் வேசையர்கள் கோலமும்<br/>
  நம்மொளி வேண்டுவார் நோக்கார் பகற்கிழவோன்<br/>
  முன்னொளியும் பின்னொளியும் அற்று.<br/>
<br/>
  52.  தளராத உள்ளத்தவர் செயல்<br/>
  (இன்னிசைச் சிந்தியல் வெண்பா)<br/>
  படிறும் பயனிலவும் பட்டி யுரையும்<br/>
  வசையும் புறனும் உரையாரே என்றும்<br/>
  அசையாத உள்ளத் தவர்.<br/>
<br/>
  53.  ஒழுக்கமுடையவர் செய்யாதவை<br/>
  (இன்னிசை வெண்பா)<br/>
  தெறியொடு கல்லேறு வீளை விளியே<br/>
  விகிர்தம் கதம்,கரத்தல் கைபுடை தோன்ற<br/>
  உறுப்புச் செகுத்தலோடு இன்னவை யெல்லாம்<br/>
  பயிற்றார் நெறிப்பட் டவர்.<br/>
<br/>
  54.  விருந்தினர்க்குச் செய்யும் சிறப்பு<br/>
  (இன்னிசைச் சிந்தியல் வெண்பா)<br/>
  முறுவல் இனிதுரை கால்நீர் இணைபாய்<br/>
  கிடக்கையோடு இவ்வைந்து மென்ப தலைச்சென்றார்க்கு<br/>
  ஊணொடு செய்யும் சிறப்பு.<br/>
<br/>
  55.  அறிஞர் விரும்பாத இடங்கள்<br/>
  (பஃறொடை வெண்பா)<br/>
  கறுத்த பகைமுனையும் கள்ளாட்டுக் கண்ணும்<br/>
  நிறுத்த மனமில்லார் சேரி அகத்தும்<br/>
  குணநோக்கிக் கொண்டவர் கோள்விட் டுழியும்<br/>
  நிகரில் அறிவினார் வேண்டார் பலர்தொகு<br/>
  நீர்க்கரையும் நீடு நிலை.<br/>
<br/>
  56.   தவிர்வன சில<br/>
  (பஃறொடை வெண்பா)<br/>
  முளிபுல்லும் கானமும் சேரார்தீக் கூட்டார்<br/>
  துளிவிழக் கால்பரப்பி ஓடார் தெளிவிலாக்<br/>
  கானம் தமியர் இயங்கார் துளியஃகி<br/>
  நல்குரவு ஆற்றப் பெருகினும் செய்யாரே<br/>
  தொல்வரவின் தீர்ந்த தொழில்.<br/>
<br/>
  57.  நோய் வேண்டாதவர் செய்யக் கூடாதவை<br/>
  (இன்னிசை வெண்பா)<br/>
  பாழ்மனையும் தேவ குலனும் சுடுகாடும்<br/>
  ஊரில் வழியெழுந்த ஒற்றை முதுமரனும்<br/>
  தாமே தமியர் புகாஅர் பகல்வளரார்<br/>
  நோயின்மை வேண்டு பவர்.<br/>
<br/>
  58.  ஒருவர் புறப்படும் போது செய்யத் தகாதவை<br/>
  (இன்னிசை வெண்பா)<br/>
  எழுச்சிக்கண் பிற்கூவார் தும்மார் வழுக்கியும்<br/>
  எங்குற்றுச் சேறீரோ என்னாரே முன்புக்கு<br/>
  எதிர்முகமா நின்றும் உரையார் இருசார்வும்<br/>
  கொள்வர் குரவர் வலம்.<br/>
<br/>
  59.  சில தீய ஒழுக்கங்கள்<br/>
  (இன்னிசைச் சிந்தியல் வெண்பா)<br/>
  உடம்புநன்று என்றுரையார் ஊதார் விளக்கும்<br/>
  அடுப்பினுள் தீநந்தக் கொள்ளார் அதனைப்<br/>
  படக்காயார் தம்மேற் குறித்து.<br/>
<br/>
  60.  சான்றோருடன் செல்லும் போது செய்யத் தக்கவை<br/>
  (இன்னிசைச் சிந்தியல் வெண்பா)<br/>
  யாதொன்றும் ஏறார் செருப்பு வெயின்மறையார்<br/>
  ஆன்றவிந்த முத்த விழுமியார் தம்மோடுஅங்கு<br/>
  ஓராறு செல்லுமிடத்து.<br/>
<br/>
  61.  நூல்முறை உணர்ந்தவர் துணிவு<br/>
  (இன்னிசைச் சிந்தியல் வெண்பா)<br/>
  வான்முறை யான்வந்த நான்மறை யாளரை<br/>
  மேன்முறைப் பால்தம் குரவரைப் போலொழுகல்<br/>
  நூன்முறை யாளர் துணிவு.<br/>
<br/>
  62.  சான்றோர்க்குச் செய்யும் ஒழுக்கம்<br/>
  (இன்னிசைச் சிந்தியல் வெண்பா)<br/>
  கால்வாய்த் தொழுவு சமயம் எழுந்திருப்பு<br/>
  ஆசாரம் என்பர் குரவர்க்கு இவையிவை<br/>
  சாரத்தால் சொல்லிய மூன்று.<br/>
<br/>
  63.  கற்றவர் கண்ட நெறி<br/>
  (இன்னிசைச் சிந்தியல் வெண்பா)<br/>
  துறந்தாரைப் பேணலும் நாணலும்தாம் கற்ற<br/>
  மறந்தும் குரவர்முன் சொல்லாமை மூன்றும்<br/>
  திறங்கண்டார் கண்ட நெறி.<br/>
<br/>
  64,  வாழக்கடவர் எனப்படுவர்<br/>
  (இன்னிசை வெண்பா)<br/>
  பார்ப்பார் தவரே சுமந்தார் பிணிப்பட்டார்<br/>
  மூத்தார் இளையார் பசுப்பெண்டிர் என்றிவர்கட்டு<br/>
  ஆற்ற வழிவிலங்கி னாரே பிறப்பிடைப்<br/>
  போற்றி யெனப்படு வார்.<br/>
<br/>
  65.  தனித்திருக்கக் கூடாதவர்<br/>
  (இன்னிசைச் சிந்தியல் வெண்பா)<br/>
  ஈன்றாள் மகள்தம் உடன்பிறந்தாள் ஆயினும்<br/>
  சான்றார் தமித்தா(க) உறையற்க ஐம்புலனும்<br/>
  தாங்கற்கு அரிதஆக லான்.<br/>
<br/>
  66.  மன்னருடன் பழகும் முறை<br/>
  (இன்னிசை வெண்பா)<br/>
  கடைவிலக்கிற் காயார் கழிகிழமை செய்யார்<br/>
  கொடையளிக்கண் பொச்சாவார் கோலநேர்செய்யார்<br/>
  இடையறுத்துப் போகிப் பிறனொருவன் சேரார்<br/>
  கடைபோக வாழ்துமென் பார்.<br/>
<br/>
  67.  குற்றம் ஆவன<br/>
  (இன்னிசை வெண்பா)<br/>
  தமக்குற்ற கட்டுரையும் தம்மிற் பெரியார்<br/>
  உரைத்ததற்கு உற்ற உரையுமஃ தன்றிப்<br/>
  பிறர்க்குற்ற கட்டுரையும் சொல்லற்க சொல்லின்<br/>
  வடுக்குற்ற மாகி விடும்.<br/>
<br/>
  68. நல்ல நெறி<br/>
  (இன்னிசை வெண்பா)<br/>
  பெரியார் உவப்பனதாம் உவவார் இல்லம்<br/>
  சிறியாரைக் கொண்டு புகாஅர் அறிவறியாப்<br/>
  பிள்ளையே ஆயினும் இழித்துரையார் தம்மோடு<br/>
  அளவளா வில்லா இடத்து.<br/>
<br/>
  69.  மன்னன் செய்கையில் வெறுப்படையாமை முதலியன<br/>
  (இன்னிசை வெண்பா)<br/>
  முனியார் துனியார் முகத்தெதிர் நில்லார்<br/>
  தனிமை இடத்துக்கண் தம்கருமம் சொல்லார்<br/>
  இனியவை யாமறிதும் என்னார் கசிவின்று<br/>
  காக்கைவெள் என்னும் எனின்.<br/>
<br/>
  70.  மன்னன் முன் செய்யத் தகாதவை<br/>
  (இன்னிசைச் சிந்தியல் வெண்பா)<br/>
  உமிவும் உயர்ந்துழி ஏறலும் பாக்கும்<br/>
  வகையில் உரையும் வளர்ச்சியும் ஐந்தும்<br/>
  புணரார் பெரியா ரகத்து.<br/>
<br/>
  71.  மன்னன் முன் சொல்லக் கூடாதவை<br/>
  (இன்னிசைச் சிந்தியல் வெண்பா)<br/>
  இறைவர்முன் செல்வமும் கல்வியும் தேசும்<br/>
  குணனும் குலமுடையார் கூறார் பகைவர்போல்<br/>
  பாரித்துப் பல்காற் பயின்று.<br/>
<br/>
  72.  வணங்கக்கூடாத இடங்கள்<br/>
  (இன்னிசைச் சிந்தியல் வெண்பா)<br/>
  பெரியார் மனையகத்தும் தேவ குலத்தும்<br/>
  வணங்கார் குரவரையும் கண்டால் அணங்கொடு<br/>
  நேர்பெரியார் செல்லு மிடத்து.<br/>
<br/>
  73.  மன்னர் முன் செய்யத் தகாதவை<br/>
  (இன்னிசைச் சிந்தியல் வெண்பா)<br/>
  நகையொடு கொட்டாவி காறிப்புத் தும்மல்<br/>
  இவையும் பெரியார்முன் செய்யாரே செய்யின்<br/>
  அசையாது நிற்கும் பழி.<br/>
<br/>
  74.  ஆசிரியரிடம் நடக்கும் முறைமை<br/>
  (இன்னிசை வெண்பா)<br/>
  நின்றக்கால் நிற்க அடக்கத்தால் என்றும்<br/>
  இருந்தக்கால் ஏவாமை ஏகார் பெருந்தக்கார்<br/>
  சொல்லிற் செவிகொடுத்துக் கேட்டீக மீட்டும்<br/>
  வினாவற்க சொல்லொழிந்தக் கால்.<br/>
<br/>
  75.  சான்றோர் அவையில் செய்யக் கூடாதவை<br/>
  (இன்னிசைச் சிந்தியல் வெண்பா)<br/>
  உடுக்கை இகவார் செவிசொறுண்டார் கைம்மேல்<br/>
  எடுத்துரையார் பெண்டிர்மேல் நோக்கார் செவிச்சொல்லும்<br/>
  கொள்ளார் பெரியார் அகத்து.<br/>
<br/>
  76.  சொல்லும் முறைமை<br/>
  (இன்னிசை வெண்பா)<br/>
  விரைந்துரையார் மேன்மேல் உரையார்பொய் யாய<br/>
  பரந்துரையார் பாரித்து உரையார் - ஒருங்கெனைத்தும்<br/>
  சில்லெழுத்தினாலே பொருளடங்கக் காலந்தால்<br/>
  சொல்லுக செவ்வி அறிந்து.<br/>
<br/>
  77.   நல்ல குலப்பெண்டிர் இயல்பு<br/>
  (இன்னிசைச் சிந்தியல் வெண்பா)<br/>
  தம்மேனி நோக்கார் தலையுளரார் கைந்நொடியார்<br/>
  எம்மேனி ஆயினும் நோக்கார் தலைமகன்<br/>
  தம்மேனி அல்லால் பிற.<br/>
<br/>
  78.  மன்னர் அவையில் செய்யக் கூடாதவை<br/>
  (இன்னிசைச் சிந்தியல் வெண்பா)<br/>
  பிறரொடு மந்திரம் கொள்ளார் இறைவனைச்<br/>
  சாரார் செவியோரார் சாரின் பிறிதொன்று<br/>
  தேர்வார்போல் நிற்க திரிந்து.<br/>
<br/>
  79.  பெரியோரிடம் உள்ள முச்செயல்கள்<br/>
  (நேரிசை வெண்பா)<br/>
  துன்பத்துள் துன்புற்று வாழ்தலும் இன்பத்துள்<br/>
  இன்ப வகையால் ஒழுகலும் - அன்பின்<br/>
  செறப்பட்டார் இல்லம் புகாமையும் மூன்றும்<br/>
  திறப்பட்டார் கண்ணே உள.<br/>
<br/>
  80.  சான்றோர் பெயர் முதலியவை கூறாமை<br/>
  (நேரிசை வெண்பா)<br/>
  தெறுவந்தும் தங்குரவர் பேருரையார் இல்லத்து<br/>
  உறுமி நெடிதும் இராஅர் - பெரியாரை<br/>
  என்று முறைகொண்டு கூறார் புலையரையும்<br/>
  நன்கறிவார் கூறார் முறை.<br/>
<br/>
  81.  ஆன்றோர் செய்யாதவை<br/>
  (இன்னிசைச் சிந்தியல் வெண்பா)<br/>
  புழைக்கடைப் புகார் அரசன் கோட்டி உரிமை<br/>
  இவற்றுக்கண் செவ்வியார் நோக்காரே அவ்வத்<br/>
  தொழிற்குரிவர் அல்லா தவர்.<br/>
<br/>
  82.  மனைவியின் உள்ளம் மாறுபடுதல்<br/>
  (இன்னிசை வெண்பா)<br/>
  வண்ண மகளிரி இடத்தொடு தம்மிடம்<br/>
  ஒள்ளியம் என்பார் இடம்கொள்ளார் தெள்ளி<br/>
  மிகக்கிழமை உண்டெனினும் வேண்டாவே பெண்டிர்க்கு<br/>
  உவப்பன வேறாய் விடும்.<br/>
<br/>
  83.  கடைபோக வாழ்வோம் என எண்ணுபவர் மேற்கொள்ள வேண்டியவை<br/>
  (இன்னிசை வெண்பா)<br/>
  நிரல்படச் செல்லார் நிழன்மிதித்து நில்லார்<br/>
  உரையிடை ஆய்ந்து உரையார் ஊர்முனிவ செய்யார்<br/>
  அரசர் படையளவுஞ் சொல்லாரே என்றும்<br/>
  கடைபோக வாழ்துமென் பார்.<br/>
<br/>
  84.  பழகியவை என இகழத் தகாதவை<br/>
  (இன்னிசை வெண்பா)<br/>
  அளையுறை பாம்பும் அரசும் நெருப்பும்<br/>
  முழைஉறை சீயமும் என்றிவை நான்கும்<br/>
  இளைய எளிய பயின்றனஎன்று எண்ணி<br/>
  இகழின் இழுக்கந் தரும்.<br/>
<br/>
  85.  செல்வம் கெடும் வழி<br/>
  (நேரிசை வெண்பா)<br/>
  அறத்தொடு கல்யாணம் ஆள்வினை கூரை<br/>
  இறப்பப் பெருகியக் கண்ணும் - திறப்பட்டார்<br/>
  மன்னரின் மேம்பட்ட செய்யற்க செய்யின்<br/>
  மன்னிய செல்வம் கெடும்.<br/>
<br/>
  86.  பெரியவரை உண்டது யாது என வினவக் கூடாது<br/>
  (இன்னிசைச் சிந்தியல் வெண்பா)<br/>
  உண்டது கேளார்; குரவரை மிக்காரைக்<br/>
  கண்டுழிக் கண்டால் மனந்திரியார்; புல்லரையும்<br/>
  உண்டது கேளார் விடல்.<br/>
<br/>
  87.  கட்டிலில் படுத்திருப்பவருக்குச் செய்யத் தகாதவை<br/>
  (இன்னிசைச் சிந்தியல் வெண்பா)<br/>
  கிடந்தாரைக் கால்கழுவார் பூப்பெய்யார் சாந்தும்<br/>
  மறந்தானும் எஞ்ஞான்றும் பூசார் கிடந்தார்கண்<br/>
  நில்லார்தாம் கட்டின் மிசை.<br/>
<br/>
  88.  பெரியோர் போல் வாழ்வோம் என எண்ணுபவர் செய்கைகள்<br/>
  (இன்னிசைச் சிந்தியல் வெண்பா)<br/>
  உதவிப் பயனுரையார் உண்டி பழியார்<br/>
  அறத்தொடு தான்நோற்ற நோன்பு வியவார்<br/>
  திறத்துளி வாழ்தும்என் பார்.<br/>
<br/>
  89.  கிடைக்காதவற்றை விரும்பாமை<br/>
  (இன்னிசைச் சிந்தியல் வெண்பா)<br/>
  எய்யாத வேண்டார் இரங்கார் இகந்ததற்குக்<br/>
  கைவாரா வந்த இடுக்கண் மனம் அழுங்கார்<br/>
  மெய்யாய காட்சி யவர்.<br/>
<br/>
  90.  தலையில் சூடிய மோத்தல்<br/>
  (இன்னிசைச் சிந்தியல் வெண்பா)<br/>
  தலைக்கிட்ட பூமேவார் மோந்தபூச் சூடார்<br/>
  பசுக்கொடுப்பின் பார்ப்பார்கைக் கொள்ளாரே என்றும்<br/>
  புலைக்கு எச்சில் நீட்டார் விடல்.<br/>
<br/>
  91.  பழியாவன<br/>
  (இன்னிசைச் சிந்தியல் வெண்பா)<br/>
  மோட்டுடைப் போர்வையோடு ஏக்கழுத்துந் தாளிசைப்பும்<br/>
  காட்டுளே யானும் பழித்தார மாம்தம்மின்<br/>
  மூத்த உளஆக லான்.<br/>
<br/>
  92.  அந்தணரின் சொல்லைக் கேட்க<br/>
  (நேரிசை வெண்பா)<br/>
  தலைஇய நற்கருமஞ் செய்யுங்கால் என்றும்<br/>
  புலையர்வாய் நாள்கேட்டுச் செய்யார் - தொலைவில்லா<br/>
  அந்தணர்வாய்ச் சொல்கேட்டுச் செய்க அவர் வாய்ச்சொல்<br/>
  என்றும் பிழைப்ப தில்லை.<br/>
<br/>
  93.  சான்றோர் அவையில் குறும்பு முதலியன செய்யாமை<br/>
  (இன்னிசைச் சிந்தியல் வெண்பா)<br/>
  மன்றத்து நின்று உஞற்றார் மாசுதிமிர்ந் தியங்கார்<br/>
  என்றும் கடுஞ்சொல் உரையார் இருவராய்<br/>
  நின்று உழியும் செல்லார் விடல்.<br/>
<br/>
  94.  ஐயம் இல்லாத அறிவினர் செய்கை<br/>
  (இன்னிசை வெண்பா)<br/>
  கைசுட்டிக் கட்டுரையார் கால்மேல் எழுத்திடார்<br/>
  மெய்சுட்டி இல்லாரை உள்ளாரோடு ஒப்புரையார்<br/>
  கையில் குரவர் கொடுப்ப இருந்துஏலார்<br/>
  ஐயமில் காட்சி யவர்.<br/>
<br/>
  95. பொன்னைப் போல் காக்கத் தக்கவை<br/>
  (இன்னிசை வெண்பா)<br/>
  தன்னுடம்பு தாரம் அடைக்கலம் தன்னுயிர்க்குஎன்று<br/>
  உன்னித்து வைத்த பொருளோ டிவைநான்கும்<br/>
  பொன்னினைப் போல்போற்றிக் காத்துய்க்க உய்க்காக்கால்<br/>
  மன்னிய ஏதம் தரும்.<br/>
<br/>
  96.  எறும்பு முதலியவை போல் செயல் செய்தல்<br/>
  (இன்னிசை வெண்பா)<br/>
  நந்தெறும்பு தூக்கணம் புள்காக்கை என்றிவைபோல்<br/>
  தம்கருமம் நல்ல கடைப்பிடித்துத் தங்கருமம்<br/>
  அப்பெற்றி யாக முயல்பவர்க்கு ஆசாரம்<br/>
  எப்பெற்றி யானும் படும்.<br/>
<br/>
  97,  சான்றோர் முன் சொல்லும் முறை<br/>
  (இன்னிசைச் சிந்தியல் வெண்பா)<br/>
  தொழுதாலும் வாய்புதைத் தானும் அஃதன்றிப்<br/>
  பெரியார்முன் யாதும் உரையார் பழியவர்<br/>
  கண்ணுள்ளே நோக்கி யுரை.<br/>
<br/>
  98.  புகக் கூடாத இடங்கள்<br/>
  (இன்னிசைச் சிந்தியல் வெண்பா)<br/>
  சூதர் கழகம் அரவம் அறாக்களம்<br/>
  பேதைகள் அல்லார் புகாஅர் புகுபவேல்<br/>
  ஏதம் பலவும் தரும்.<br/>
<br/>
  99.  அறிவினர் செய்யாதவை<br/>
  (இன்னிசைச் சிந்தியல் வெண்பா)<br/>
  உரற்களத்தும் அட்டிலும் பெண்டிர்கள் மேலும்<br/>
  நடுக்கற்ற காட்சியார் நோக்கார் எடுத்திசையார்<br/>
  இல்லம் புகாஅர் விடல்.<br/>
<br/>
  100.  ஒழுக்கத்தினின்று விலகியவர்<br/>
  (பஃறொடை வெண்பா)<br/>
  அறியாத தேயத்தான் ஆதுலன் மூத்தான்<br/>
  இளையான் உயிரிழந்தான் அஞ்சினான் உண்டான்<br/>
  அரசர் தொழில்தலை வைத்தான் மணாளனென்ற<br/>
  ஒன்பதின்மர் கண்டீர் உரைக்குங்கால் மெய்யான<br/>
  ஆசாரம் வீடுபெற் றார்.<br/>
<br/>
  ஆசாரக் கோவை முற்றிற்று<br/>
</p></body></html>