<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 2000 All Rights Reserved -->
<!-- Author : K. Kalyanasundaram-->
<html>
<head>
<meta content="text/html; charset=utf-8" http-equiv="Content-Type"/>
<meta content="K. Kalyanasundaram" name="Author"/>
<title>kuRinjcippATTu (in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h3>
kuRinjcipATTu  of  kapilar <br/>
in Tamil Script, Unicode/utf-8 format<p>
குறிஞ்சிப்பாட்டு  <br/> (ஆசிரியர்  :: கபிலர் ) 
</p></h3></center>
<hr noshade="" width="50%"/><br/>
<hr noshade=""/>
Etext Preparation : <b> Staff &amp; Students of K.A.P. Viswanatham Higher Secondary School,  Tiruchirappalli, Tamilnadu, India </b><br/>
Dr. C. Kesavaraj, BDS, FICD, Trustee, K.A.P. Viswanatham Higher Secondary School  (Project Sponsor)<br/>
Dr. <a href="mailto:rvasu@md3.vsnl.net.in">R. Vasudevan</a>, Former Director, School of Energy, Bharathidasan University, Trichi, Tamilnadu (Tech. support)<br/>
Dr. R. Rajendran, Senior Teacher, K.A.P. Viswanatham Higher Secondary School, Trichi, Tamilnadu (coordination) <br/>
Text Input  : Ms. J. Jayanthi (Librarian); S. Sinnakannan (Typist), Sivadayal, Christopher (Students),
   K.A.P. Viswanatham Higher Secondary School, Trichi, Tamilnadu, India <br/>
Proof-reading: Ms. Sarala Sandirasegarane, Kanpur, India <br/>   
Web version:  K. Kalyanasundaram, Lausanne, Switzerland <br/>
<br/>
This webpage presents the Etext in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape &gt;4.6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
© Project Madurai 1999-2000<br/>
Project Madurai is an open, voluntary, worldwide initiative devoted to preparation of electronic 
texts of tamil literary works and to distribute them free on the Internet. Details of Project Madurai 
are available at the website http://www.tamil.net/projectmadurai<br/>
<br/>
You are welcome to freely distribute this file, provided this header page is kept intact.<p>
<hr noshade=""/> <h3><center>
kuRinjcippATTu of kapilar<br/>
(work in pattuppATTu anthologies) (in Tamil Script, TSCII format)<p>
சங்க கால நூல்களான பத்துப் பாட்டுக்களில் எட்டாவதான <br/>
குறிஞ்சிப்பாட்டு</p></center></h3>
<ul>-----------------------<br/>
பாடியவர்     :: கபிலர்<br/>
திணை      ::  குறிஞ்சி<br/>
துறை       ::  அறத்தொடு நிற்றல்<br/>
பாவகை     ::  ஆசிரியப்பா<br/>
மொத்த அடிகள் ::  261<br/>
-----------------------</ul>
அன்னாய் வாழிவேண் டன்னை யண்ணுத<br/>
லொலிமென் கூந்தலென் றோழி மேனி<br/>
விறலிழை நெகிழ்த்த வீவருங் கடுநோ<br/>
யகலு ளாங்க ணறியுநர் வினாயும் <br/>
பரவியுந் தொழுதும் விரவுமலர் தூயும்<br/>
வேறுபல் லுருவிற் கடவுட் பேணி<br/>
நறையும் விரயு மோச்சியு மலவுற்<br/>
றெய்யா மையலை நீயும் வருந்துதி<br/>
நற்கவின் தொலையவு நறுந்தோ ணெகிழவும்<br/>
புட்பிற ரறியவும் புலம்புவந் தலைப்பவு                    ....  10<br/>
<br/>
முட்கரந் துறையு முய்யா வரும்படர்<br/>
செப்பல் வன்மையிற் செறித்தியான் கடவலின் <br/>
முத்தினு மணியினும் பொன்னினு மத்துணை<br/>
நேர்வருங் குரைய கலங்கெடிற் புணருஞ்<br/>
சால்பும் வியப்பு மியல்புங் குன்றின்<br/>
மாசறக் கழீஇ வயங்குபுகழ் நிறுத்த<br/>
லாசறு காட்சி யையர்க்கு மந்நிலை<br/>
யெளிய வென்னார் தொன்மருங் கறிஞர்<br/>
மாதரு மடனு மோராங்குத் தணப்ப<br/>
நெடுந்தே ரெந்தை யருங்கடி நீவி                    ...20<br/>
<br/>
யிருவே மாய்ந்த மன்ற லிதுவென<br/>
நாமறி வுறாலிற் பழியு முண்டோ<br/>
வாற்றின் வாரா ராயினு மாற்ற<br/>
வேனையுல கத்து மியைவதா னமக்கென<br/>
மானமர் நோக்கங் கலக்கிக் கையற்<br/>
றானாச் சிறுமைய ளிவளுந் தேம்பு<br/>
மிகன்மீக் கடவு மிருபெரு வேந்தர்<br/>
வினையிடை நின்ற சான்றோர் போல<br/>
விருபே ரச்சமோ டியானு மாற்றலேன் <br/>
கொடுப்பினன் குடைமையுங் குடிநிர லுடைமையும்                 .... 30<br/>
<br/>
வண்ணமுந் துணையும் பொரீஇ யெண்ணா<br/>
தெமியேந் துணிந்த வேமஞ்சா லருவினை<br/>
நிகழ்ந்த வண்ண நீநனி யுணரச்<br/>
செப்ப லான்றிசிற் சினவா தீமோ<br/>
நெற்கொ ணெடுவெதிர்க் கணந்த யானை<br/>
முத்தார் மருப்பி னிறங்குகை கடுப்பத்<br/>
துய்த்தலை வாங்கிய புனிறுதீர் பெருங்குர<br/>
னற்கோட் சிறுதினைப் படுபு ளோப்பி<br/>
யெற்பட வருதிய ரென நீ விடுத்தலிற்<br/>
கலிகெழு மரமிசைச் சேணோ னிழைத்த                         .... 40<br/>
<br/>
புலியஞ் சிதண மேறி யவண<br/>
சாரற் சூரற் றகைபெற வலத்த <br/>
தழலுந் தட்டையுங் குளிரும் பிறவுங்<br/>
கிளிகடி மரபின வூழூழ் வாங்கி<br/>
யுரவுக்கதிர் தெறூஉ முருப்பவி ரமயத்து<br/>
விசும்பாடு பறவை வீழ்பதிப் படர<br/>
நிறையிரும் பௌவங் குறைபட முகந்துகொண்<br/>
டகலிரு வானத்து வீசுவளி கலாவலின்<br/>
முரசதிர்ந் தன்ன வின்குர லேற்றொடு<br/>
நிரைசெல னிவப்பிற் கொண்மூ மயங்கி                        ....  50<br/>
<br/>
யின்னிசை முரசிற் சுடர்ப்பூட் சேஎ<br/>
யன்னார்க் கேந்திய விலங்கிலை யெ·கின்<br/>
மின்மயங்கு கருவிய கன்மிசைப் பொழிந்தென<br/>
வண்ண னெடுங்கோட் டிழிதரு தெண்ணீ<br/>
ரவிர்துகில் புரையு மவ்வெள் ளருவித்<br/>
தவிர்வில் வேட்கையேந் தண்டா தாடிப்<br/>
பளிங்குசொரி வன்ன பாய்சுனை குடைவுழி<br/>
நளிபடு சிலம்பிற் பாயம் பாடிப்<br/>
பொன்னெறி மணியிற் சிறுபுறந் தாழ்ந்தவெம் <br/>
பின்னிருங் கூந்தல் பிழிவனந் துவரி                         ....  60<br/>
<br/>
யுள்ளகஞ் சிவந்த கண்ணேம் வள்ளித<br/>
ழொண்செங் காந்த ளாம்ப லனிச்சந்<br/>
தண்கயக் குவளை குறிஞ்சி வெட்சி<br/>
செங்கொடு வேரி தேமா மணிச்சிகை<br/>
யுரிதுநா றவிழ்தொத் துந்தூழ் கூவிள<br/>
மெரிபுரை யெறுழஞ் சுள்ளி கூவிரம் <br/>
வடவனம் வாகை வான்பூங் குடச<br/>
மெருவை செருவிளை மணிப்பூங் கருவிளை<br/>
பயினி வானி பல்லிணர்க் குரவம்<br/>
பசும்பிடி வகுளம் பல்லிணர்க் காயா                         .... 70<br/>
<br/>
விரிமல ராவிரை வேரல் சூரல் <br/>
குரீஇப் பூளை குறுநறுங் கண்ணி<br/>
குறுகிலை மருதம் விரிபூங் கோங்கம்<br/>
போங்கந் திலகந் தேங்கமழ் பாதிரி<br/>
செருந்தி யதிரல் பெருந்தண் சண்பகங்<br/>
கரந்தை குளவி கடிகமழ் கலிமாத்<br/>
தில்லை பாலை கல்லிவர் முல்லை<br/>
குல்லை பிடவஞ் சிறுமா ரோடம்<br/>
வாழை வள்ளி நீணறு நெய்த <br/>
றாழை தளவ முட்டாட் டாமரை                              .... 80<br/>
<br/>
ஞாழன் மௌவ னறுந்தண் கொகுடி<br/>
சேடல் செம்மல் சிறுசெங் குரலி<br/>
கோடல் கைதை கொங்குமுதிர் நறுவழை<br/>
காஞ்சி மணிக்குலைக் கட்கமழ் நெய்தல்<br/>
பாங்கர் மராஅம் பல்பூந் தணக்க<br/>
மீங்கை யிலவந் தூங்கிணர்க் கொன்றை<br/>
யடும்பம ராத்தி நெடுங்கொடி யவரை<br/>
பகன்றை பலாசம் பல்பூம் பிண்டி<br/>
வஞ்சி பித்திகம் சிந் துவாரம்<br/>
தும்பை துழாஅய் சுடர்ப்பூந் தோன்றி                         .... 90<br/>
<br/>
நந்தி நறவ நறும்புன் னாகம் <br/>
பாரம் பீரம் பைங்குருக் கத்தி<br/>
யாரங் காழ்வை கடியிரும் புன்னை<br/>
நரந்த நாக நள்ளிரு ணாறி<br/>
மாயிருங் குருந்தும் வேங்கையும் பிறவு<br/>
மரக்குவிரித் தன்ன பரேரம் புழகுடன்  <br/>
மாலங் குடைய மலிவன மறுகி<br/>
வான்கண் கழீஇய வகலறைக் குவைஇப் <br/>
புள்ளா ரியத்த விலங்குமலைச் சிலம்பின்<br/>
வள்ளுயிர்த் தெள்விளி யிடையிடைப் பயிற்றிக்                    .... 100<br/>
<br/>
கிள்ளை யோப்பியுங் கிளையிதழ் பறியாப்<br/>
பைவரி யல்குற் கொய்தழை தைஇப்<br/>
பல்வே றுருவின் வனப்பமை கோதையெம்<br/>
மெல்லிரு முச்சிக் கவின்பெறக் கட்டி<br/>
யெரியவி ருருவி னங்குழைச் செயலைத் <br/>
தாதுபடு தண்ணிழ லிருந்தன மாக<br/>
வெண்ணெய் நீவிய சுரிவளர் நறுங்காழ்த்<br/>
தண்ணறுந் தகரங் கமழ மண்ணி<br/>
யீரம் புலர விரலுளர்ப் பவிழாக்<br/>
காழகி லம்புகை கொளீஇ யாழிசை                         .... 110<br/>
<br/>
யணிமிகு வரிமிஞி றார்ப்பத் தேங்கலந்து<br/>
மணிநிறங் கொண்ட மாயிருங் குஞ்சியின்<br/>
மலையவு நிலத்தவுஞ் சினையவுஞ் சுனையவும் <br/>
வண்ண வண்ணத்த மலராய்பு விரைஇய      <br/>
தண்ணறுத் தொடையல் வெண்போழ்க் கண்ணி<br/>
நலம்பெறு சென்னி நாமுற மிலைச்சிப்<br/>
பைங்காற் பித்தகத் தாயித ழலரி<br/>
யந்தொடை யருகாழ் வளைஇச் செந்தீ<br/>
யண்பூம் பிண்டி யருகாது செரீஇ<br/>
யந்தளிர்க் குவவுமொய்ம் பலைப்பச் சாந்தருந்தி                    .... 120<br/>
<br/>
மைந்திறை கொண்ட மலர்ந்தேந் தகலத்துத்<br/>
தொன்றுபடு நறுத்தார் பூணொடு பொலியச்<br/>
செம்பொறிக் கேற்ற வீங்கிறைத் தடக்கையின்<br/>
வண்ண வரிவில் லேந்தி யம்புதெரிந்து<br/>
நுண்வினைக் கச்சைத் தயக்கறக் கட்டி<br/>
யியலணிப் பொலிந்த வீகை வான்கழ <br/>
றுயல்வருந் தோறுந் திருந்தடிக் கலாவ<br/>
முனைபாழ் படுக்குந் துன்னருந் துப்பிற்<br/>
பகைபுறங் கண்ட பல்வே லிளைஞரி<br/>
னுரவுச்சினஞ் செருக்கித் துன்னுதொறும் வெகுளு                    .... 130<br/>
<br/>
முளைவா ளெயிற்ற வள்ளுகிர் ஞமலி<br/>
திளையாக் கண்ண வளைகுபு நெரிதர<br/>
நடுங்குவன மெழுந்து நல்லடி தளர்ந்தியா<br/>
மிடும்பைகூர் மனத்தே மருண்டுபுலம் படர<br/>
மாறுபொரு தோட்டிய புகல்வின் வேறுபுலத்<br/>
தாகாண் விடையி னணிபெற வந்தெ<br/>
மலமர லாயிடை வெரூஉத லஞ்சி<br/>
மெல்லிய வினிய மேவரக் கிளந்தெ<br/>
மைம்பா லாய்கவி னேத்தி யண்டொடி<br/>
யசைமென் சாய லவ்வாங் குந்தி                         .... 140<br/>
<br/>
மடமதர் மழைக்க ணிளையீ ரிறந்த<br/>
கெடுதியு முடையே னென்றென னதனெதிர்<br/>
சொல்லே மாதலி னல்லாந்து கலங்கிக்<br/>
கெடுதியும் விடீஇ ராயி னெம்மொடு<br/>
சொல்லலும் பழியோ மெல்லிய லீரென<br/>
நைவளம் பழுநிய பாலை வல்லோன்<br/>
கைகவர் நரம்பி னிம்மென விமிரு<br/>
மாதர் வண்டொடு சுரும்புநயந் திறுத்த<br/>
தாதவி ழலரித் தாசினை பிளந்து<br/>
தாறடு களிற்றின் வீறுபெற வோச்சிக்                         .... 150<br/>
<br/>
கல்லென் சுற்றக் கடுங்குர லவித்தெஞ்<br/>
சொல்லற் பாணி நின்றன னாக<br/>
விருவி வேய்ந்த குறுங்காற் குரம்பைப்<br/>
பிணையேர் நோக்கின் மனையோண் மடுப்பத்<br/>
தேம்பிழி தேறன் மாந்தி மகிழ்சிறந்து<br/>
சேம மடிந்த பொழுதின் வாய்மடுத்<br/>
திரும்புன நிழத்தலிற் சிறுமை நோனா<br/>
தரவுற ழஞ்சிலை கொளீஇ நோய்மிக்<br/>
குரவுச்சின முன்பா லுடற்சினஞ் செருக்கிக்<br/>
கணைவிடு புடையூக் கானங் கல்லென                         .... 160<br/>
<br/>
மடிவிடு வீளையர் வெடிபடுத் தெதிரக்<br/>
கார்ப்பெய லுருமிற் பிளிறிச் சீர்த்தக<br/>
விரும்பிணர்த் தடக்கை யிருநிலஞ் சேர்த்திச்<br/>
சினந்திகழ் கடாஅஞ் செருக்கி மரங்கொல்பு<br/>
மையல் வேழ மடங்கலி னெதிர்தர<br/>
வுய்விட மறியே மாகி யய்யெனத்<br/>
திருத்துகோ லெல்வளை தெழிப்ப நாணுமறந்து<br/>
விதுப்புறு மனத்தேம் விரைந்தவற் பொருத்திச்<br/>
சூருறு மஞ்ஞையி னடுங்க வார்கோ<br/>
லுடுவுறும் பகழி வாங்கிக் கடுவிசை                         .... 170<br/>
<br/>
யண்ணல் யானை யணிமுகத் தழுத்தலிற்<br/>
புண்ணுமிழ் குருதி முகம்பாய்ந் திழிதரப்<br/>
புள்ளி வரிநுதல் சிதைய நில்லா<br/>
தயர்ந்துபுறங் கொடுத்த பின்னர் நெடுவே<br/>
ளணங்குறு மகளி ராடுகளங் கடுப்பத்<br/>
திணிநிலைக் கடம்பின் றிரளரை வளைஇய<br/>
துணையறை மாலையிற் கைபிணி விடேஎ<br/>
நுரையுடைக் கலுழி பாய்தலி னுரவுத்திரை<br/>
யடுங்கரை வாழையி னடுங்கப் பெருந்தகை<br/>
யஞ்சி லோதி யசையல் யாவது                              .... 180<br/>
<br/>
மஞ்ச லோம்புநின் னணிநல நுகர்கென<br/>
மாசறு சுடர்நுத னீவி நீடுநினைந்<br/>
தென்முக நோக்கி நக்கன னந்நிலை<br/>
நாணு முட்கு நண்ணுவழி யடைதர<br/>
வொய்யெனப் பிரியவும் விடாஅன் கவைஇ<br/>
யாக மடைய முயங்கலி னவ்வழிப்<br/>
பழுமிள குக்க பாறை நெடுஞ்சுனை<br/>
முழுமுதற் கொக்கின் றீங்கனி யுதிர்ந்தெனப்<br/>
புள்ளெறி பிரசமொ டீண்டிப் பலவி<br/>
னெகிழ்ந்துகு நறும்பழம் விளைந்த தேற                         .... 190<br/>
<br/>
னீர்செத் தயின்ற தோகை வியலூர்ச்<br/>
சாறுகொ ளாங்கண் விழவுக்கள நந்தி<br/>
யரிக்கூட் டின்னியங் கறங்க வாடுமகள்<br/>
கயிறூர் பாணியிற் றளருஞ் சாரல்<br/>
வரையர மகளிரிற் சாஅய் விழைதக<br/>
விண்பொருஞ் சென்னிக் கிளைஇய காந்தட்<br/>
டண்கம ழலரி தாஅய் நன்பல<br/>
வம்புவிரி களித்திற் கவின்பெறப் பொலிந்த<br/>
குன்றுகெழு நாடனெம் விழைதரு பெருவிற                <br/>
லுள்ளத் தன்மை யுள்ளினன் கொண்டு                          .... 200<br/>
<br/>
சாறயர்ந் தன்ன மிடாஅச் சொன்றி<br/>
வருநர்க்கு வரையா வளநகர் பொற்ப<br/>
மலரத் திறந்த வாயில் பலருணப்<br/>
பைந்நிண மொழுகிய நெய்ம்மலி யடிசில்<br/>
வசையில் வான்றிணைப் புரையோர் கடும்பொடு<br/>
விருந்துண் டெஞ்சிய மிச்சில் பெருந்தகை<br/>
நின்னோ டுண்டலும் புரைவ தென்றாங்<br/>
கறம்புணை யாகத் தேற்றிப் பிறங்குமலை<br/>
மீமிசைக் கடவுள் வாழ்த்திக்  கைதொழு<br/>
தேமுறு வஞ்சினம் வாய்மையிற் றேற்றி                        ....  210<br/>
<br/>
யந்தீந் தெண்ணீர் குடித்தலி னெஞ்சமர்ந்<br/>
தருவிட ரமைந்த களிறுதரு புணர்ச்சி<br/>
வானுரி யுறையுள் வயங்கியோ ரவாவும்<br/>
பூமலி சோலை யப்பகல் கழிப்பி<br/>
யெல்லை செல்ல வேழூர் பிறைஞ்சிப்<br/>
பல்கதிர் மண்டிலங் கல்சேர்பு மறைய<br/>
மான்கண மரமுதற் றெவிட்ட வான்கணங்<br/>
கன்றுபயிர் குரல மன்றுநிறை புகுதர<br/>
வேங்குவயி ரிசைய கொடுவா யன்றி<br/>
லோங்கிரும் பெண்ணை யகமட லகவப்                         .... 220<br/>
<br/>
பாம்புமணி யுமிழப் பல்வயிற் கோவல<br/>
ராம்பலந் தீங்குழற் றெள்விளி பயிற்ற<br/>
வாம்ப லாயிதழ் கூம்புவிட வளமனைப்<br/>
பூந்தொடி மகளிர் சுடர்தலைக் கொளுவி<br/>
யந்தி யந்தண ரயரக் கானவர் <br/>
விண்டோய் பணவை மிசைஞெகிழி பொத்த<br/>
வானமாமலை வாய்சூழ்பு கறுப்பக் கானங்<br/>
கல்லென் றிரட்டப் புள்ளின மொலிப்பச்<br/>
சினைஇய வேந்தன் செல்சமங் கடுப்பத்<br/>
துனைஇய மாலை துன்னுதல் காணூஉ                         .... 230<br/>
<br/>
நேரிறை முன்கை பற்றி நுமர்தர<br/>
நாடறி நன்மண மயர்கஞ் சின்னாட்<br/>
கலங்க லோம்புமி னிலங்கிழை யீரென<br/>
வீர நன்மொழி தீரக் கூறித்<br/>
துணைபுண ரேற்றி னெம்மொடு வந்து<br/>
துஞ்சா முழவின் மூதூர் வாயி<br/>
லுண்டுறை நிறுத்தப் பெயர்ந்தன னதற்கொண்<br/>
டன்றை யன்ன விருப்போ டென்று<br/>
மிரவரன் மாலைய னேவரு தோறுங்<br/>
காவலர் கடுகினுங் கதநாய் குரைப்பினு                                 .... 240<br/>
<br/>
நீதுயி லெழினு நிலவுவெளிப் படினும் <br/>
வேய்புரை மென்றோ ளின்றுயி லென்றும்<br/>
பெறாஅன் பெயரினு முனிய லுறாஅ<br/>
னிளமையி னிகந்தன்று மிலனே வளமையிற்<br/>
றன்னிலை தீர்ந்தன்று மிலனே கொன்னூர்<br/>
மாய வரவி னியல்புநினைஇத் தேற்றி<br/>
நீரெறி மலரிற் சாஅயிதழ் சோரா<br/>
வீரிய கலுழுமிவள் பெருமதர் மழைக்க<br/>
ணாகத் தரிப்பனி யுறைப்ப நாளும்<br/>
வலைப்படு மஞ்ஞையி னலஞ்செலச் சாஅய்                         .... 250<br/>
<br/>
நினைத்தொறுங் கலுழுமா லிவளே கங்கு<br/>
லளைச்செறி யுழுவையு மாளியு முளியமும்<br/>
புழற்கோட் டாமான் புகல்வியுங் களிறும் <br/>
வலியிற் றப்பும் வன்கண் வெஞ்சினத்<br/>
துருமுஞ் சூரு மிரைதே ரரவமு<br/>
மொடுங்கிருங் குட்டத் தருஞ்சுழி வழங்குங்<br/>
கொடுந்தாண் முதலையு மிடங்கருங் கராமு<br/>
நூழிலு மிழுக்கு மூழடி முட்டமும்<br/>
பழுவும் பாந்தளு முளப்படப் பிறவும்<br/>
வழுவின் வழாஅ விழுமமவர்<br/>
<br/>
குழுமலை விடரக முடையவா லெனவே.                         .... 261<br/>
<br/>
 -------------------<br/>
 குறிஞ்சிப்பாட்டு முற்றிற்று<br/>
 --------------------<br/>
<br/>
<hr/>
This page was first put up on May 12, 2000 <br/>
Please send your comments and corrections to the <a href="mailto:kalyan@geocities.com, 
kumar@vt.edu?subject=PM72-kurinjcipATTu">Webmaster(s) of this site</a><br/>
</p></body></html>