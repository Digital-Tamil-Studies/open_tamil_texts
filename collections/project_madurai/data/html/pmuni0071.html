<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 2000 All Rights Reserved -->
<!-- Author : K. Kalyanasundaram-->
<html>
<head>
<meta content="text/html; charset=utf-8" http-equiv="Content-Type"/>
<meta content="K. Kalyanasundaram" name="Author"/>
<title>maturaikkAnjci (in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h3>
maturaikkAnjci of  mangkuTi marutanAr <br/>
in Tamil script, Unicode/utf-8 format<p>
 மதுரைக் காஞ்சி   <br/>
(ஆசிரியர்  :: மாங்குடி மருதனார்) 
</p></h3></center>
<hr noshade="" width="50%"/><br/>
<hr noshade=""/>
Etext Preparation : <b> Staff &amp; Students of K.A.P. Viswanatham Higher Secondary School,  Tiruchirappalli, Tamilnadu, India </b><br/>
Dr. C. Kesavaraj, BDS, FICD, Trustee, K.A.P. Viswanatham Higher Secondary School  (Project Sponsor)<br/>
Dr. <a href="mailto:rvasu@md3.vsnl.net.in">R. Vasudevan</a>, Former Director, School of Energy, Bharathidasan University, Trichi, Tamilnadu (Tech. support)<br/>
Dr. R. Rajendran, Senior Teacher, K.A.P. Viswanatham Higher Secondary School, Trichi, Tamilnadu (coordination) <br/>
Text Input  : Ms. J. Jayanthi (Librarian); S. Sinnakannan (Typist), Sivadayal, Christopher (Students),
   K.A.P. Viswanatham Higher Secondary School, Trichi, Tamilnadu, India <br/>
Proof-reading: Ms. Sarala Sandirasegarane, Kanpur, India <br/>   
Web version:  K. Kalyanasundaram, Lausanne, Switzerland <br/>
<br/>
This webpage presents the Etext in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape &gt;4.6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
© Project Madurai 1999-2000<br/>
Project Madurai is an open, voluntary, worldwide initiative devoted to preparation of electronic 
texts of tamil literary works and to distribute them free on the Internet. Details of Project Madurai 
are available at the website http://www.tamil.net/projectmadurai<br/>
<br/>
You are welcome to freely distribute this file, provided this header page is kept intact.<p>
<hr noshade=""/> <h3><center>
maturaikkAnjci  of  mangkuTi marutanAr <br/>
(work in pattuppATTu anthologies) (in Tamil Script, TSCII format)<p>
சங்க கால நூல்களான பத்துப் பாட்டுக்களில் ஆறாவதான <br/>
மதுரைக் காஞ்சி  </p></center></h3>
------<br/>
<ul>
பாடியவர்     :: மாங்குடி மருதனார்<br/>
பாடப்பட்டவன் :: தலையாலங்கானத்துச் செருவென்ற பாண்டியன்<br/>
திணை      ::  காஞ்சி<br/>
பாவகை     ::  ஆசிரியப்பா<br/>
மொத்த அடிகள் ::  782<br/>
</ul>
-----------------------<br/>
<br/>
ஓங்கு திரை வியன் பரப்பின்<br/>
ஒலி முந்நீர் வரம் பாகத்<br/>
தேன் தூங்கும் உயர் சிமைய<br/>
மலை நாறிய வியன் ஞாலத்து<br/>
வல மாதிரத்தான் வளி கொட்ப<br/>
விய னாண்மீ னெறி யழுகப்<br/>
பகற் செய்யும் செஞ் ஞாயிறும்<br/>
இரவுச் செய்யும் வெண் திங்களும்<br/>
மை தீர்ந்து கிளர்ந்து விளங்க<br/>
மழைதொழில் உதவ மாதிரங் கொழுக்கத்    .    .    .10<br/>
<br/>
தொடுப்பின் ஆயிரம் வித்தியது விளைய<br/>
நிலனு மரனும் பயன்எதிர்பு நந்த<br/>
நோ யிகந்து நோக்கு விளங்க<br/>
மே தக மிகப் பொலிந்த<br/>
ஓங்கு நிலை வயக் களிறு<br/>
கண்டு தண்டாக் கட்கின் பத்து<br/>
உண்டு தண்டா மிகுவளத் தான்<br/>
உயர் பூரிம விழுத் தெருவிற்<br/>
பொய் யறியா வாய்மொழி யாற்<br/>
புகழ் நிறைந்த நன்மாந்த ரொடு    .    .    .20<br/>
<br/>
நல் லூழி அடிப் படரப்<br/>
பல் வெள்ளம் மீக் கூற<br/>
உலகம் ஆண்ட உயர்ந்தோர் மருக<br/>
பிணக் கோட்ட களிற்றுக் குழும்பின்<br/>
நிணம் வாய்ப்பெய்த பேய் மகளிர்<br/>
இணை யலியிமிழ் துணங்கைச் சீர்ப்<br/>
பிணை யூபம் எழுந் தாட<br/>
அஞ்சு வந்த போர்க்களத் தான்<br/>
ஆண் டலை அணங் கடுப்பின்<br/>
வய வேந்தர் ஒண் குருதி    .    .    .    .30<br/>
<br/>
சினத் தீயிற் பெயர்பு பொங்கத்<br/>
தெற லருங் கடுந் துப்பின்<br/>
விறல் விளங்கிய விழுச் சூர்ப்பின்<br/>
தொடித் தோட்கை துடுப் பாக<br/>
ஆ டுற்ற ஊன் சோறு<br/>
நெறி யறிந்த கடிவா லுவன்<br/>
அடி யதுங்கிப் பிற் பெயராப்<br/>
படை யோர்க்கு முரு கயர<br/>
அமர் கடக்கும் வியன் றானைத்<br/>
தென்னவற் பெயரிய துன்னருந் துப்பின்    .    .    .40<br/>
<br/>
தொல்முது கடவுட் பின்னர் மேய<br/>
வரைத்தாழ் அருவிப் பொருப்பிற் பொருந<br/>
விழுச் சூழிய விளங்கோ டைய<br/>
கடுஞ் சினத்த கமழ்கடா அத்து<br/>
அளறு பட்ட நறுஞ் சென்னிய<br/>
வரை மருளும் உயர் தோன்றல<br/>
வினை நவின்ற பேர் யானை<br/>
சினஞ் சிறந்து களனு ழக்கவும்<br/>
மா வெடுத்த மலிகுரூஉத் துகள்<br/>
அகல் வானத்து வெயில் கரப்பவும்    .    .    .50<br/>
<br/>
வாம் பரிய கடுந்திண் டேர்<br/>
காற் றென்னக் கடிது கொட்பவும்<br/>
வாள் மிகு மற மைந்தர்<br/>
தோள் முறையான் வீறு முற்றவும்<br/>
இருபெரு வேந்தரொடு வேளிர் சாயப்<br/>
பொரு தவரைச் செரு வென்றும்<br/>
இலங் கருவிய வரை நீந்திச்<br/>
சுரம் போழ்ந்த இக லாற்றல்<br/>
உயர்ந் தோங்கிய விழுச் சிறப்பின்<br/>
நிலந் தந்த பே ருதவிப்    .    .    .    .60<br/>
<br/>
பொலந்தார் மார்பி னெடியோன் உம்பல்<br/>
மரந் தின்னூஉ வரை யுதிர்க்கும்<br/>
நரை யுருமின் ஏற னையை<br/>
அருங் குழுமிளைக் குண்டுக் கிடங்கின்<br/>
உயர்ந் தோங்கிய நிரைப் புதவின்<br/>
நெடு மதில் நிரை ஞாயில்<br/>
அம் புமிழ் அயி லருப்பந்<br/>
தண் டாது தலைச் சென்று<br/>
கொண்டு நீங்கிய விழுச் சிறப்பின்<br/>
தென் குமரி வட பெருங்கல்    .    .    .    .70<br/>
<br/>
குண குட கடலா வெல்லைத்<br/>
தொன்று மொழிந்து தொழில் கேட்ப<br/>
வெற்ற மொடு வெறுத் தொழுகிய<br/>
கொற்ற வர்தங் கோனா குவை<br/>
வானி யைந்த இரு முந்நீர்ப்<br/>
பேஎம் நிலைஇய இரும் பெளவத்துக்<br/>
கொடும் புணரி விலங்கு போழக்<br/>
கடுங் காலொடு கரை சேர<br/>
நெடுங் கொடிமிசை இதை யெடுத்து<br/>
இன் னிசைய முரச முழங்கப்    .    .    .    .80<br/>
<br/>
பொன் மலிந்த விழுப் பண்டம்<br/>
நா டார நன் கிழிதரும்<br/>
ஆடி யற் பெரு நாவாய்<br/>
மழை முற்றிய மலை புரையத்<br/>
துறை முற்றிய துளங் கிருக்கைத்<br/>
தெண் கடற் குண் டகழிச்<br/>
சீர் சான்ற உயர் நெல்லின்<br/>
ஊர் கொண்ட உயர் கொற்றவ<br/>
நீர்த் தெவ்வும் நிரைத் தொழுவர்<br/>
பாடு சிலம்பு மிசை யேற்றத்    .    .    .    .90<br/>
<br/>
தோடு வழங்கும் அக லாம்பியிற்<br/>
கய னகைய வய னிறைக்கு<br/>
மென் றொடை வன் கிழாஅர்<br/>
அதரி கொள்பவர் பகடுபூண் தெண்மணி<br/>
இரும்புள் ஒப்பும் இசையே என்றும்<br/>
மணிப்பூ முண்டகத்து மணல்மலி கானற்<br/>
பரதவர் மகளிர் குரவைய டொலிப்ப<br/>
ஒருசார், விழவுநின்ற விய லாங்கண்<br/>
முழவுத் தோள் முரட் பொருநர்க்கு<br/>
உரு கெழு பெருஞ் சிறப்பின்    .    .    .    .100<br/>
<br/>
இரு பெயர்ப் பேரா யமொடு<br/>
இலங்கு மருப்பிற் களிறு கொடுத்தும்<br/>
பொலந் தாமரைப் பூச் சூட்டியும்<br/>
நலஞ் சான்ற கலஞ் சிதறும்<br/>
பல் குட்டுவர் வெல் கோவே!<br/>
கல் காயுங் கடுவேனி லொடு<br/>
இரு வானம் பெயலொ ளிப்பினும்<br/>
வரும் வைகல் மீன் பிறழினும்<br/>
வெள்ளமா றாது விளையுள் பெருக<br/>
நெல்லி னோதை அரிநர் கம்பலை    .    .    .110<br/>
<br/>
புள்ளிமிழ்ந் தொலிக்கும் இசையே என்றும்<br/>
சலம் புகன்று கறவுக் கலித்த<br/>
புலவு நீர் வியன் பெளவத்து<br/>
நிலவுக் கானல் முழவுத் தாழைக்<br/>
குளிர்ப் பொதும்பர்  நளித் தூவல்<br/>
நிரைதிமில் வேட்டுவர் கரைசேர் கம்பலை<br/>
இருங்கழிச் செறுவின் வெள்ளுப்புப் பகர்நரொடு<br/>
ஒலி யோவாக் கலி யாணர்<br/>
முது வெள்ளிலை மீக் கூறும்<br/>
வியன் மேவல் விழுச் செல்வத்து    .    .    .    .120<br/>
<br/>
இரு வகையான் இசை சான்ற<br/>
சிறு குடிப் பெருந் தொழுவர்<br/>
குடி கெழீஇய நானிலவ ரொடு<br/>
தொன்று மொழிந்து தொழில் கேட்பக்<br/>
கா லென்னக் கடிது ராஅய்<br/>
நாடு கெட எரி பரப்பி<br/>
ஆலங் கானத் தஞ்சுவர விறுத்து<br/>
அரசு பட அமரு ழக்கி<br/>
முரசு கொண்டு களம் வேட்ட<br/>
அடு திறலுயர் புகழ் வேந்தே    .    .    .    .130<br/>
<br/>
நட்டவர் குடி யுயர்க் குவை<br/>
செற்றவர் அரசு பெயர்க் குவை<br/>
பேரு லகத்து மேஎந் தோன்றிச்<br/>
சீரு டைய விழுச் சிறப்பின்<br/>
விளைந்து முதிர்ந்த விழு முத்தின்<br/>
இலங்கு வளை இருஞ் சேரிக்<br/>
கட் கொண்டிக் குடிப் பாக்கத்து<br/>
நற் கொற்கை யோர்நசைப் பொருந<br/>
செற்ற தெவ்வர் கலங்கத் தலைச்சென்று<br/>
அஞ்சுவரத் தட்கும் அணங்குடைத் துப்பிற்    .    .    .140<br/>
<br/>
கோழூ உன்குறைக் கொழு வல்சிப்<br/>
புலவு விற் பொலி கூவை<br/>
ஒன்று மொழி ஒலி யிருப்பில்<br/>
தென் பரதவர் போ ரேறே<br/>
அரிய வெல்லாம் எளிதினிற் கொண்டு<br/>
உரிய வெல்லாம் ஓம்பாது வீசி<br/>
நனிபுகன் றுறைது மென்னா தேற்றெழுந்து<br/>
பனிவார் சிமையக் கானம் போகி<br/>
அகநாடு புக்கவர் விருப்பம் வெளவி<br/>
யாண்டுபல கழிய வேண்டுபுலத் திறுத்து    .    .    .150<br/>
<br/>
மேம்பட மரீஇய வெல்போர்க் குருசில்<br/>
உறு செறுநர் புலம் புக்கவர்<br/>
கடி காவி னிலை தொலைச்சி<br/>
இழி பறியாப் பெருந்தண் பணை<br/>
குரூஉக் கொடிய எரி மேய<br/>
நா டெனும் பேர் காடாக<br/>
ஆ சேந்த வழி மாசேப்ப<br/>
ஊரி ருந்த வழி பாழாக<br/>
இலங்கு வளை மட மங்கையர்<br/>
துணங்கை யஞ்சீர்த் தழூஉ மறப்ப    .    .    .160<br/>
<br/>
அவை யிருந்த பெரும் பொதியிற்<br/>
கவை யடிக் கடு நோக்கத்துப்<br/>
பேய் மகளிர் பெயர் பாட<br/>
அணங்கு வழங்கு மகலாங் கண்<br/>
நிலத் தாற்றுங் குழூஉப் புதவின்<br/>
அரந்தைப் பெண்டிர் இனைந்தனர் அகவக்<br/>
கொழும் பதிய குடி தேம்பச்<br/>
செழுங் கேளிர் நிழல் சேர<br/>
நெடுநகர் வீழ்ந்த கரிகுதிர்ப் பள்ளிக்<br/>
குடுமிக் கூகை குராலொடு முரலக்    .    .    .170<br/>
<br/>
கழுநீர் பொலிந்த கண்ணகன் பொய்கைக்<br/>
களிறுமாய் செருந்தியடு கண்பமன் றூர்தர<br/>
நல்லேர் நடந்த நசைசால் விளைவயல்<br/>
பன்மயிர்ப் பிணவொடு கேழல் உகள<br/>
வாழா மையின் வழிதவக் கெட்டுப்<br/>
பாழா யினநின் பகைவர் தேஎம்<br/>
எழாஅத் தோள் இமிழ்மு ழக்கின்<br/>
மாஅத் தாள் உயர் மருப்பிற்<br/>
கடுஞ் சினத்த களிறு பரப்பி<br/>
விரி கடல் வியன் றானையடு       .    .    .180<br/>
<br/>
முரு குறழப் பகைத்தலைச் சென்று<br/>
அகல் விசும்பின் ஆர்ப் பிமிழப்<br/>
பெய லுறழக் கணை சிதறிப்<br/>
பல புரவி நீ றுகைப்ப<br/>
வளை நரல வயி ரார்ப்பப்<br/>
பீ டழியக் கடந் தட்டவர்<br/>
நா டழியக் எயில் வெளவிச்<br/>
சுற்ற மொடு தூ வறுத்தலிற்<br/>
செற்ற தெவ்வர் நின்வழி நடப்ப<br/>
வியன்கண் முதுபொழில் மண்டில முற்றி    .    .    .190<br/>
<br/>
அரசியல் பிழையா தறநெறி காட்டிப்<br/>
பெரியோர் சென்ற அடிவழிப் பிழையாது<br/>
குடமுதல் தோன்றிய தொன்றுதொழு பிறையின்<br/>
வழிவழிச் சிறக்கநின் வலம்படு கொற்றம்<br/>
குணமுதல் தோன்றிய ஆரிருள் மதியின்<br/>
தேய்வன கெடுகநின் தெவ்வர் ஆக்கம்<br/>
உயர்நிலை உலகம் அமிழ்தொடு பெறினும்<br/>
பொய்சேண் நீங்கிய வாய்நட் பினையே<br/>
முழங்குகட லேணி மலர்தலை யுலகமொடு<br/>
உயர்ந்த தேஎத்து விழுமியோர் வரினும்    .    .    .200<br/>
<br/>
பகைவர்க் கஞ்சிப் பணிந்தொழு கலையே<br/>
தென்புல மருங்கின் விண்டு நிறைய<br/>
வாணன் வைத்த விழுநிதி பெறினும் <br/>
பழிநமக் கெழுக என்னாய் விழுநிதி<br/>
ஈதல் உள்ளமொடு இசைவேட் குவையே<br/>
அன்னாய் நின்னொடு முன்னிலை எவனோ<br/>
கொன்னொன்று கிளக்குவல் அடுபோர் அண்ணல்<br/>
கேட்டிசின் வாழி கெடுகநின் அவலம்<br/>
கெடாது நிலைஇயர்நின் சேண்விளங்கு நல்லிசை<br/>
தவாப் பெருக்கத் தறா யாணர்    .    .    .    .210<br/>
<br/>
அழித் தானாக் கொழுந் திற்றி<br/>
இழித் தானாப் பல சொன்றி<br/>
உண் டானாக் கூர் நறவில்<br/>
தின் றானா இன வைக<br/>
னிலனெடுக் கல்லா வொண்பல் வெறுக்கைப்<br/>
பயனற வறியா வளங்கெழு திருநகர்<br/>
நரம்பின் முரலு நயம்வரு முரற்சி<br/>
விறலியர் வறுங்கைக் குறுந்தொடி செறிப்பப்<br/>
பாணர் உவப்ப களிறுபல தரீஇக்<br/>
கலந்தோ ருவப்ப வெயிற்பல கடைஇ    .    .    .220<br/>
<br/>
மறங் கலங்கத் தலைச் சென்று<br/>
வாளுழந் ததன் தாள் வாழ்த்தி<br/>
நா ளீண்டிய நல் லகவர்க்குத்<br/>
தே ரோடு மா சிதறிச்<br/>
சூ டுற்ற சுடர்ப் பூவின்<br/>
பாடு புலர்ந்த நறுஞ் சாந்தின்<br/>
விழுமிய பெரியோர் சுற்ற மாகக்<br/>
கள்ளின் இரும்பைக் கலஞ்செல வுண்டு<br/>
பணிந்தோர் தேஎந் தம்வழி நடப்பப்<br/>
பணியார் தேஎம் பணித்துத்திறை கொண்மார்    .    .230<br/>
<br/>
பருந்துபறக் கல்லாப் பார்வற் பாசறைப்<br/>
படுகண் முரசங் காலை யியம்ப<br/>
வெடிபடக் கடந்து வேண்டுபுலத் திறுத்த<br/>
பணைகெழு பெருந்திறற் பல்வேல் மன்னர்<br/>
கரைபொரு திரங்கும் சுனையிரு முந்நீர்த்<br/>
திரையிடு மணலினும் பலரே உரைசெல<br/>
மலர்தலை யுலகம் ஆண்டுகழிந் தோரே<br/>
அதனால், குணகடல் கொண்டு குடகடல்முற்றி<br/>
இரவு மெல்லையும் விளிவிட னறியாது<br/>
அவலு மிசையு நீர்த்திரள் பீண்டிக்    .    .    .240<br/>
<br/>
கவலையங் குழும்பின் அருவி ஒலிப்பக்<br/>
கழைவளர் சாரற் களிற்றின நடுங்க<br/>
வரைமுத லிரங்கும் ஏறொடு வான்ஞெமிர்ந்து<br/>
சிதரற் பெரும்பெயல் சிறத்தலிற் றாங்காது<br/>
குணகடற் கிவர்தருங் குரூஉப்புன லுந்தி<br/>
நிவந்துசெ னீத்தங் குளங்கொளச் சாற்றிக்<br/>
களிறு மாய்க்குங் கதிர்க் கழனி<br/>
ஒளி றிலஞ்சி அடை நிவந்த<br/>
முட் டாள சுடர்த் தாமரை<br/>
கட் கமழு நறு நெய்தல்    .    .    .    .250<br/>
<br/>
வள் ளிதழ் அவிழ் நீலம்<br/>
மெல் லிலை யரி யாம்பலொடு<br/>
வண்டிறை கொண்ட கமழ்பூம் பொய்கைக்<br/>
கம்புட் சேவல் இன்றுயில் இரிய<br/>
வள்ளை நீக்கி வயமீன் முகந்து<br/>
கொள்ளை சாற்றிய கொடுமுடி வலைஞர்<br/>
வேழப் பழனத்து நூழி லாட்டுக்<br/>
கரும்பி னெந்திரங் கட்பி னோதை<br/>
அள்ளற் றங்கிய பகடுறு விழுமங்<br/>
கள்ளார் களமர் பெயர்க்கும் ஆர்ப்பே    .    .    .260<br/>
<br/>
ஒலிந்த பகன்றை விளைந்த கழனி<br/>
வன்கை வினைஞர் அரிபறை யின்குரல்<br/>
தளிமழை பொழியுந் தண்பரங் குன்றிற்<br/>
கவிகொள் சும்மை யலிகொ ளாயந்<br/>
ததைந்த கோதை தாரொடு பொலியப்<br/>
புணர்ந்துட னாடும் இசையே யனைத்தும்<br/>
அகலிரு வானத் திமிழ்ந்தினி திசைப்பக்<br/>
குருகு நரல மனை மரத்தான்<br/>
மீன் சீவும் பாண் சேரியடு<br/>
மருதஞ் சான்ற தண்பணை சுற்றிஒருசார்ச்    .    .270<br/>
<br/>
சிறுதினை கொய்யக் கவ்வை கறுப்பக்<br/>
கருங்கால் வரகின் இருங்குரல் புலர<br/>
ஆழ்ந்த குழும்பில் திருமணி கிளர<br/>
எழுந்த கடற்றி னன்பொன் கொழிப்பப்<br/>
பெருங்கவின் பெற்ற சிறுதலை நெளவி<br/>
மடக்கட் பிணையடு மறுகுவன உகளச்<br/>
சுடர்ப்பூங் கொன்றை தாஅய நீழற்<br/>
பாஅ யன்ன பாறை யணிந்து<br/>
நீலத் தன்ன பைம்பயிர் மிசைதொறும்<br/>
வெள்ளி யன்ன வொள்வி யுதிர்ந்து    .    .    .280<br/>
<br/>
சுரிமுகிழ் முசுண்டையடு முல்லை தாஅய்<br/>
மணிமரு ணெய்தல் உறழக் காமர்<br/>
துணிநீர் மெல்லவற் றொய்யிலொடு மலர<br/>
வல்லொன் தைஇய வெறிக்களங் கடுப்ப<br/>
முல்லை சான்ற புறவணிந் தொருசார்<br/>
நறுங்காழ் கொன்று கோட்டின் வித்திய<br/>
குறுங்கதிர்த் தோரை நெடுங்கால் ஐயவி<br/>
ஐவன வெண்ணெலொ டரில்கொள்பு நீடி<br/>
இஞ்சி மஞ்சட் பைங்கறி பிறவும்<br/>
பல்வேறு தாரமொடு கல்லகத் தீண்டித்    .    .    .290<br/>
<br/>
தினைவிளை சாரற் கிளிகடி பூசல்<br/>
மணிப்பூ அவரைக் குரூஉத்தளிர் மேயும்<br/>
ஆமா கடியுங் கானவர் பூசல்<br/>
சேணோன் அகழ்ந்த மடிவாய்ப் பயம்பின்<br/>
வீழ்முகக் கேழல் அட்ட பூசல்<br/>
கருங்கால் வேங்கை இருஞ்சினைப் பொங்கர்<br/>
நறும்பூக் கொய்யும் பூசல் இருங்கேழ்<br/>
ஏறடு வயப்புலிப் பூசலொ டனைத்தும்<br/>
இலங்குவெள் ளருவியடு சிலம்பகத் திரட்டக்<br/>
கருங்காற் குறிஞ்சி சான்ற வெற்பணிந்து    .    .    .300<br/>
<br/>
அருங்கடி மாமலை தழீஇ ஒருசார்<br/>
இருவெதிர்ப் பைந்தூறு கூரெரி நைப்ப<br/>
நிழத்த யானை மேய்புலம் படரக்<br/>
கலித்த இயவர் இயந்தொட் டன்ன<br/>
கண்விடு புடையூஉத் தட்டை கவினழிந்து<br/>
அருவி யான்ற அணியில் மாமலை<br/>
வைகண் டன்ன புன்முளி யங்காட்டுக்<br/>
கமழ்சூழ் கோடை விடரக முகந்து<br/>
காலுறு கடலின் ஒலிக்குஞ் சும்மை<br/>
இலைவேய் குரம்பை உழையதட் பள்ளி    .    .    .310<br/>
<br/>
உவலைக் கண்ணி வன்சொல் இளைஞர்<br/>
சிலையுடைக் கையர் கவலை காப்ப<br/>
நிழலுரு விழந்த வேனிற்குன் றத்துப்<br/>
பாலை சான்ற சுரஞ்சேர்ந் தொருசார்<br/>
முழங்குகடல் தந்த விளங்குகதிர் முத்தம்<br/>
அரம்போழ்ந் தறுத்த கண்ணேர் இலங்குவளை<br/>
பரதர் தந்த பல்வேறு கூலம்<br/>
இருங்கழிச் செறுவிற் றீம்புளி வெள்ளுப்புப்<br/>
பரந்தோங்கு வரைப்பின் வன்கைத் திமிலர்<br/>
கொழுமீன் குறைஇய துடிக்கண் துணியல்    .    .    .320<br/>
<br/>
விழுமிய நாவாய் பெருநீ ரோச்சுநர்<br/>
நனந்தலை தேஎத்து நன்கலன் உய்ம்மார்<br/>
புணர்ந்துடன் கொணர்ந்த புரவிய டனைத்தும்<br/>
வைகல் தோறும் வழிவழிச் சிறப்ப<br/>
நெய்தல் சான்ற வளம்பல பயின்றாங்கு<br/>
ஐம்பால் திணையுங் கவினி யமைவர<br/>
முழ வீமிழும் அக லாங்கண்<br/>
விழவு நின்ற வியன் மறுகில்<br/>
துணங்கையந் தழூஉவின் மணங்கமழ் சேரி<br/>
இன்கலி யாணர்க் குழூஉப்பல பயின்றாங்குப்    .    .330<br/>
<br/>
பாடல் சான்ற நன்னாட்டு நடுவண்<br/>
கலை தாய உயர் சிமையத்து<br/>
மயி லகவு மலி பொங்கர்<br/>
மந்தி யாட மாவிசும் புகந்து<br/>
முழங்குகால் பொருத மரம்பயில் காவின்<br/>
இயங்குபுனல் கொழித்த வெண்டலைக் குவவுமணற்<br/>
கான்பொழில் தழீஇய அடைகரை தோறுந்<br/>
தாதுசூழ் கோங்கின் பூமலர் தாஅய்க்<br/>
கோதையி னொழுகும் விரிநீர் நல்வரல்<br/>
அவிரறல் வையைத் துறைதுறை தோறும்    .    .    .340<br/>
<br/>
பல்வேறு பூத்திரள் தண்டலை சுற்றி<br/>
அழுந்துபட் டிருந்த பெரும்பாண் இருக்கையும்<br/>
நிலனும் வளனுங் கண்டமை கல்லா<br/>
விளங்குபெருந் திருவின் மான விறல்வேள்<br/>
அழும்பில் அன்ன நாடிழந் தனருங்<br/>
கொழும்பல் புதிய குடியிழந் தனரும்<br/>
தொன்றுகறுத் துறையுந் துப்புத்தர வந்த<br/>
அண்ணல் யானை அடுபோர் வேந்தர்<br/>
இன்னிசை முரச மிடைப்புலத் தொழியப்<br/>
பன்மா றோட்டிப் பெயர்புறம் பெற்று    .    .    .350<br/>
<br/>
மண்ணுற ஆழ்ந்த மணிநீர்க் கிடங்கின்<br/>
விண்ணுற வோங்கிய பல்படைப் புரிசைத்<br/>
தொல்வலி நிலைஇய அணங்குடை நெடுநிலை<br/>
நெய்படக் கரிந்த திண்போர்க் கதவின்<br/>
மழையாடு மலையி னிவந்த மாடமொடு<br/>
வையை யன்ன வழக்குடை வாயில்<br/>
வகைபெற எழுந்து வான மூழ்கி<br/>
சில்காற் றிசைக்கும் பல்புழை நல்லில்<br/>
யாறுகிடந் தன்ன அகனெடுந் தெருவிற்<br/>
பல்வேறு குழாஅத் திசையெழுந் தொலிப்ப    .    .    .360<br/>
<br/>
மாகா லெடுத்த முந்நீர் போல<br/>
முழங்கிசை நன்பணை அறைவனர் நுவலக்<br/>
கயங்குடைந் தன்ன இயந்தொட் டிமிழிசை<br/>
மகிழ்ந்தோ ராடுங் கலிகொள் சும்மை<br/>
ஓவுக்கண் டன்ன இருபெரு நியமத்துச்<br/>
சாறயர்ந் தெடுத்த உருவப் பல்கொடி<br/>
வேறுபல் பெயர ஆரெயில் கொளக்கொள<br/>
நாடோ றெடுத்த நலம்பெறு புனைகொடி<br/>
நீர்ஒலித் தன்ன நிலவுவேற் றானையடு     .<br/>
புலவுப்படக் கொன்று மிடைதோ லோட்டிப்    .    .    .370<br/>
<br/>
புகழ்செய் தெடுத்த விறல்சா னன்கொடி<br/>
கள்ளின் களிநவில் கொடியடு நன்பல<br/>
பல்வேறு குழூஉக்கொடி பதாகை நிலைஇப்<br/>
பெருவரை மருங்கி னருவியி னுடங்கப்<br/>
பனைமீன் வழங்கும் வளைமேய் பரப்பின்<br/>
வீங்குபிணி நோன்கயி றரீஇ யிதைபுடையூக்<br/>
கூம்புமுதல் முருங்க எற்றிக் காய்ந்துடன்<br/>
கடுங்காற் றெடுப்பக் கல்பொரு துரைஇ<br/>
நெடுஞ்சுழிப் பட்ட நாவாய் போல<br/>
இருதலைப் பணில மார்ப்பச் சினஞ்சிறந்து    .    .    .380<br/>
<br/>
கோலோர்க் கொன்று மேலோர் வீசி<br/>
மென்பிணி வன்றொடர் பேணாது காழ்சாய்த்துக்<br/>
கந்துநீத் துழிதருங் கடாஅ யானையும்<br/>
அங்கண்மால் விசும்பு புதைய வளிபோழ்ந்து<br/>
ஒண்கதிர் ஞாயிற் றூறளவாத் திரிதரும்<br/>
செங்கால் அன்னத்துச் சேவல் அன்ன<br/>
குரூஉமயிர்ப் புரவி யுராலிற் பரிநிமிர்ந்து<br/>
காலெனக் கடுங்குங் கவின்பெறு தேருங்<br/>
கொண்ட கோலன் கொள்கை நவிற்றலின்<br/>
அடிபடு மண்டிலத் தாதி போகிய    .    .    .    .390<br/>
<br/>
கொடிபடு சுவல விடுமயிர்ப் புரவியும்<br/>
வேழத் தன்ன வெருவரு செலவிற்<br/>
கள்ளார் களமர் இருஞ்செரு மயக்கமும்<br/>
அரியவும் பெரியவும் வருவன பெயர்தலிற்<br/>
தீம்புழல் வல்சிக் கழற்கால் மழவர்<br/>
பூந்தலை முழவின் நோன்றலை கடுப்பப்<br/>
பிடகைப் பெய்த கமழ்நறும் பூவினர்<br/>
பலவகை விரித்த வெதிர்பூங் கோதையர்<br/>
பலர்தொகுபு இடித்த தாதுகு சுண்ணத்தர்<br/>
தகைசெய் தீஞ்சேற் றின்னீர்ப் பசுங்காய்    .    .    .400<br/>
<br/>
நீடுகொடி யிலையினர் கோடுசுடு நூற்றினர்<br/>
இருதலை வந்த பகைமுனை கடுப்ப<br/>
இன்னுயிர் அஞ்சி இன்னா வெய்துயிர்த்து<br/>
ஏங்குவன ரிருந்தவை நீங்கிய பின்றைப்<br/>
பல்வேறு பண்ணியந் தழீஇத்திரி விலைஞர்<br/>
மலைபுரை மாடத்துக் கொழுநிழல் இருத்தர<br/>
இருங்கடல் வான்கோடு புரைய வாருற்றுப்<br/>
பெரும்பின் னிட்ட வானரைக் கூந்தலர்<br/>
நன்னர் நலத்தர் தொன்முது பெண்டிர்<br/>
செந்நீர்ப் பசும்பொன் புனைந்த பாவை    .    .    .410<br/>
<br/>
செல்சுடர்ப் பசுவெயிற் றோன்றி யன்ன<br/>
செய்யர் செயிர்த்த நோக்கினர் மடக்கண்<br/>
ஐஇய கலுழு மாமையர் வையெயிற்று<br/>
வார்ந்த வாயர் வணங்கிறைப் பணைத்தோட்<br/>
சோர்ந்துகு வன்ன வயக்குறு வந்திகைத்<br/>
தொய்யில் பொறித்த சுணங்கெதி ரிளமுலை<br/>
மையுக் கன்ன மொய்யிருங் கூந்தல்<br/>
மயிலிய லோரும் மடமொழி யோரும்<br/>
கைஇ மெல்லிதின் ஒதுங்கிக் கையெறிந்து<br/>
கல்லா மாந்தரொடு நகுவனர் திளைப்பப்    .    .    .420<br/>
<br/>
புடையமை பொலிந்த வகையமை செப்பிற்<br/>
காம ருருவிற் றாம்வேண்டு பண்ணியம்<br/>
கமழ்நறும் பூவொடு மனைமனை மறுக<br/>
மழைகொளக் குறையாது புனல்புக மிகாது<br/>
கரைபொரு திரங்கு முந்நீர் போலக்<br/>
கொளக்கொளக் குறையாது தரத்தர மிகாது<br/>
கழுநீர் கொண்ட எழுநாள் அந்தி<br/>
ஆடுதுவன்று விழவி னாடார்த் தன்றே<br/>
மாடம் பிறங்கிய மலிபுகழ்க் கூடல்<br/>
நாளங் காடி நனந்தலைக் கம்பலை    .    .    .430<br/>
<br/>
வெயிற்கதிர் மழுங்கிய படர்கூர் ஞாயிற்றுச்<br/>
செக்கர் அன்ன சிவந்துணங் குருவிற்<br/>
கண்பொரு புகூஉம் ஒண்பூங் கலிங்கம்<br/>
பொன்புனை வாளடு பொலியக் கட்டித்<br/>
திண்டேர்ப் பிரம்பிற் புரளுந் தானைக்<br/>
கச்சந் தின்ற கழறயங்கு திருந்தடி<br/>
மொய்ம்பிறந்து திரிதரும் ஒருபெருந் தெரியல்<br/>
மணிதொடர்ந் தன்ன வொண்பூங் கோதை<br/>
அணிகிளர் மார்பி னாரமொ டளைஇக்<br/>
காலியக் கன்ன கதழ்பரி கடைஇக்    .    .    .440<br/>
<br/>
காலோர் காப்பக் காலெனக் கழியும்<br/>
வான வண்கை வளங்கெழு செல்வர்<br/>
நாள்மகிழ் இருக்கை காண்மார் பூணொடு<br/>
தெள்ளரிப் பொற்சிலம் பொலிப்ப வொள்ளழல்<br/>
தாவற விளங்கிய வாய்பொன் னவிரிழை<br/>
அணங்குவீழ் வன்ன பூந்தொடி மகளிர்<br/>
மணங்கமழ் நாற்றந் தெருவுடன் கமழ<br/>
ஒண்குழை திகழும் ஒளிகெழு திருமுகந்<br/>
திண்காழ் ஏற்ற வியலிரு விலோதந்<br/>
தெண்கடற் றிரையின் அசைவளி புடைப்ப    .    .    .450<br/>
<br/>
நிரைநிலை மாடத் தரமியந் தோறும்<br/>
மழைமாய் மதியிற் றோன்றுபு மறைய<br/>
நீரு நிலனுந் தீயும் வளியும்<br/>
மாக விசும்போ டைந்துட னியற்றிய<br/>
மழுவா ணெடியோன் றலைவ னாக<br/>
மாசற விளங்கிய யாக்கையர் சூழ்சூடர்<br/>
வாடாப் பூவின் இமையா நாட்டத்து<br/>
நாற்ற உணவின் உருகெழு பெரியோர்க்கு<br/>
மாற்றரு மரபி னுயர்பலி கொடுமார்<br/>
அந்தி விழவிற் றூரியங் கறங்கத்    .    .    .460<br/>
<br/>
திண்கதிர் மதாணி யண்குறு மாக்களை<br/>
ஓம்பினர்த் தழீஇத் தாம்புணர்ந்து முயங்கித்<br/>
தாதணி தாமரைப் போதுபிடித் தாங்குத்<br/>
தாமு மவரும் ஓராங்கு விளங்கக்<br/>
காமர் கவினிய பேரிளம் பெண்டிர்<br/>
பூவினர் புகையினர் தொழுவனர் பழிச்சிச்<br/>
சிறந்து புறங்காக்குங் கடவுட் பள்ளியுஞ்<br/>
சிறந்த வேதம் விளங்கப் பாடி<br/>
விழுச்சீர் எய்திய ஒழுக்கமொடு புணர்ந்து<br/>
நிலமமர் வையத் தொருதா மாகி    .    .    .470<br/>
<br/>
உயர்நிலை யுலக மிவணின் றெய்தும்<br/>
அறநெறி பிழையா அன்புடை நெஞ்சிற்<br/>
பெரியோர் மேஎ யினிதி னுறையுங்<br/>
குன்றுகுயின் றன்ன அந்தணர் பள்ளியும்<br/>
வண்டுபடப் பழுநிய தேனார் தோற்றத்துப்<br/>
பூவும் புகையுஞ் சாவகர் பழிச்சச்<br/>
சென்ற காலமும் வரூஉ மமயமும்<br/>
இன்றிவண் தோன்றிய ஒழுக்கமொடு நன்குணர்ந்து<br/>
வானமு நிலனுந் தாமுழு துணருஞ்<br/>
சான்ற கொள்கைச் சாயா யாக்கை    .    .    .480<br/>
<br/>
ஆன்றடங் கறிஞர் செறிந்தனர் நோன்மார்<br/>
கல்பொளிந் தன்ன விட்டுவாய்க் கரண்டைப்<br/>
பல்புரிச் சிமிலி நாற்றி நல்குவரக்<br/>
கயங்கண் டன்ன வயங்குடை நகரத்துச்<br/>
செம்பியன் றன்ன செஞ்சுவர் புனைந்து<br/>
நோக்குவிசை தவிர்ப்ப மேக்குயர்ந் தோங்கி<br/>
இறும்பூது சான்ற நறும்பூஞ் சேக்கையுங்<br/>
குன்றுபல குழீஇப் பொலிவன தோன்ற<br/>
அச்சமும் அவலமும் ஆர்வமு நீக்கிச்<br/>
செற்றமும் உவகையுஞ் செய்யாது காத்து    .    .    .490<br/>
<br/>
ஞெமன்கோ லன்ன செம்மைத் தாகிச்<br/>
சிறந்த கொள்கை அறங்கூ றவையமும்<br/>
நறுஞ்சாந்து நீவிய கேழ்கிளர் அகலத்து<br/>
ஆவுதி மண்ணி அவிர்துகில் முடித்து<br/>
மாவிசும்பு வழங்கும் பெரியோர் போல<br/>
நன்றுந் தீதுங் கண்டாய்ந் தடக்கி<br/>
அன்பும் அறனும் ஒழியாது காத்துப்<br/>
பழியரீஇ யுயர்ந்து பாய்புகழ் நிறைந்த<br/>
செம்மை சான்ற காவிதி மாக்களும்<br/>
அறநெறி பிழையா தாற்றி னொழுகி    .    .    .500<br/>
<br/>
குறும்பல் குழுவிற் குன்றுகண் டன்ன<br/>
பருந்திருந் துகக்கும் பன்மா ணல்லிற்<br/>
பல்வேறு பண்டமொ டூண்மலிந்து கவினி<br/>
மலையவு நிலத்தவு நீரவும் பிறவும்<br/>
பல்வேறு திருமணி முத்தமொடு பொன்கொண்டு<br/>
சிறந்த தேஎத்துப் பண்ணியம் பகர்நரும்<br/>
மழையழுக் கறாஅப் பிழையா விளையுட்<br/>
பழையன் மோகூர் அவையகம் விளங்க<br/>
நான்மொழிக் கோசர் தோன்றி யன்ன<br/>
தாமேஎந் தோன்றிய நாற்பெருங் குழுவும்    .    .    .510<br/>
<br/>
கோடுபோழ் கடைநருந் திருமணி குயினரும்<br/>
சூடுறு நன்பொன் சுடரிழை புனைநரும்<br/>
பொன்னுரை காண்மருங் கலிங்கம் பகர்நரும்<br/>
செம்புநிறை கொண்மரும் வம்புநிறை முடிநரும்<br/>
பூவும் புகையும் ஆயு மாக்களும் <br/>
எவ்வகைச் செய்தியும் உவமங் காட்டி<br/>
நுண்ணிதின் உணர்ந்த நுழைந்த நோக்கிற்<br/>
கண்ணுள் வினைஞரும் பிறரும் கூடித்<br/>
தெண்டிரை யவிரறல் கடுப்ப வொண்பகல்<br/>
குறியவு நெடியவு மடிதரூஉ விரித்துச்    .    .    .520<br/>
<br/>
சிறியரும் பெரியருங் கம்மியர் குழீஇ<br/>
நால்வேறு தெருவினுங் காலுற நிற்றரக்<br/>
கொடும்பறைக் கோடியர் கடும்புடன் வாழ்த்துந்<br/>
தண்கட னாடன் ஒண்பூங் கோதை<br/>
பெருநா ளிருக்கை விழுமியோர் குழீஇ<br/>
விழைவுகொள் கம்பலை கடுப்பப் பலவுடன்<br/>
சேறு நாற்றமும் பலவின் சுளையும்<br/>
வேறுபடக் கவினிய தேமாங் கனியும்<br/>
பல்வே றுருவிற் காயும் பழனும்<br/>
கொண்டல் வளர்ப்பக் கொடிவிடுபு கவினி    .    .    .530<br/>
<br/>
மென்பிணி யவிழ்ந்த குறுமுறி யடகும்<br/>
அமிர்தியன் றன்ன தீஞ்சேற்றுக் கடிகையும்<br/>
புகழ்படப் பண்ணிய பேரூன் சோறும்<br/>
கீழ்செல வீழ்ந்த கிழங்கொடு பிறவும்<br/>
இன்சோறு தருநர் பல்வயி னுகர<br/>
வாலிதை எடுத்த வளிதரு வங்கம்<br/>
பல்வேறு பண்ட மிழிதரும் பட்டினத்<br/>
தொல்லென் இமிழிசை மானக் கல்லென<br/>
நனந்தலை வினைஞர் கலங்கொண்டு மறுகப்<br/>
பெருங்கடற் குட்டத்துப் புலவுத்திரை யோதம்    .    .540<br/>
<br/>
இருங்கழி மருவிப் பாயப் பெரிதெழுந்து<br/>
உருகெழு பானாள் வருவன பெயர்தலிற்<br/>
பல்வேறு புள்ளின் இசையெழுந் தற்றே<br/>
அல்லங் காடி அழிதரு கம்பலை<br/>
ஒண்சுடர் உருப்பொளி மழுங்கச் சினந்தணிந்து<br/>
சென்ற ஞாயிறு நன்பகற் கொண்டு<br/>
குடமுதற் குன்றஞ் சேரக் குணமுதல்<br/>
நாள்முதிர் மதியந் தோன்றி நிலாவிரிபு<br/>
பகலுரு வுற்ற இரவுவர நயந்தோர்<br/>
காதல் இன்றுணை புணர்மார் ஆயிதழ்த்    .    .    .550<br/>
<br/>
தண்ணறுங் கழுநீர் துணைப்ப இழைபுனையூஉ<br/>
நன்னெடுங் கூந்த னறுவிரை குடைய<br/>
நரந்த மரைப்ப நறுஞ்சாந்து மறுக<br/>
மென்னூற் கலிங்கங் கமழ்புகை மடுப்பப்<br/>
பெண்மகிழ் வுற்ற பிணைநோக்கு மகளிர்<br/>
நெடுஞ்சுடர் விளக்கம் கொளீஇ நெடுநகர்<br/>
எல்லை எல்லா நோயடு புகுந்து<br/>
கல்லென் மாலை நீங்க நாணுக்கொள<br/>
ஏழ்புணர் சிறப்பின் இன்றொடைச் சீறியாழ்<br/>
தாழ்பயற் கனைகுரல் கடுப்பப் பண்ணுப்பெயர்த்து    .    .560<br/>
<br/>
வீழ்துணை தழீஇ வியல்விசும்பு கமழ<br/>
நீர்திரண் டன்ன கோதை பிறக்கிட்டு<br/>
ஆய்கோல் அவிர்தொடி விளங்க வீசிப்<br/>
போதவிழ் புதுமலர் தெருவுடன் கமழ<br/>
மேதகு தகைய மிகுநல மெய்திப்<br/>
பெரும்பல் குவளைச் சுரும்புபடு பன்மலர்<br/>
திறந்துமோந் தன்ன சிறந்துகமழ் நாற்றத்துக்<br/>
கொண்டல் மலர்ப்புதல் மானப்பூ வேய்ந்து<br/>
நுண்பூ ணாகம் வடுக்கொள முயங்கி<br/>
மாயப் பொய்பல கூட்டிக் கவவுக்கரந்து    .    .    .570<br/>
<br/>
சேயரு நணியரு நலனயந்து வந்த<br/>
இளம்பல் செல்வர் வளந்தப வாங்கி<br/>
நுண்தா துண்டு வறும்பூத் துறக்கும்<br/>
மென்சிறை வண்டின மானப் புணர்ந்தோர்<br/>
நெஞ்சே மாப்ப இன்றுயில் துறந்து<br/>
பழந்தேர் வாழ்க்கைப் பறவை போலக்<br/>
கொழுங்குடிச் செல்வரும் பிறரு மேஎய<br/>
மணம்புணர்ந் தோங்கிய அணங்குடை நல்லில்<br/>
ஆய்பொன் அவிர்தொடிப் பாசிழை மகளிர்<br/>
ஒண்சுடர் விளக்கத்துப் பலருடன் துவன்றி    .    .    .580<br/>
<br/>
நீனிற விசும்பில் அமர்ந்தனர் ஆடும்<br/>
வானவ மகளிர் மானக் கண்டோர்<br/>
நெஞ்சு நடுங்குறூஉக் கொண்டி மகளிர்<br/>
யாம நல்யாழ் நாப்ப ணின்ற<br/>
முழவின் மகிழ்ந்தனர் ஆடிக் குண்டுநீர்ப்<br/>
பனித்துறைக் குவவுமணல் முனைஇ மென்றளிர்க்<br/>
கொழுங்கொம்பு கொழுதி நீர்நனை மேவர<br/>
நெடுந்தொடர்க் குவளை வடிம்புற அடைச்சி<br/>
மணங்கமழ் மனைதொறும் பொய்தல் அயரக்<br/>
கணங்கொள் அவுணர்க் கடந்த பொலந்தார்    .    .590<br/>
<br/>
மாயோன் மேய ஓண நன்னாட்<br/>
கோணந் தின்ற வடுவாழ் முகத்த<br/>
சாணந் தின்ற சமந்தாங்கு தடக்கை<br/>
மறங்கொள் சேரி மாறுபொரு செருவில்<br/>
மாறா துற்ற வடுப்படு நெற்றிச்<br/>
சுரும்பார் கண்ணிப் பெரும்புகல் மறவர்<br/>
கடுங்களி றோட்டலிற் காணுநர் இட்ட<br/>
நெடுங்கரைக் காழக நிலம்பர லுறுப்பக்<br/>
கடுங்கள் தேறல் மகிழ்சிறந்து திரிதரக்<br/>
கணவ ருவப்பப் புதல்வர்ப் பயந்து    .    .    .600<br/>
<br/>
பணைத்தேந் திளமுலை அமுதம் ஊறப்<br/>
புலவுப்புனிறு தீர்ந்து பொலிந்த சுற்றமொடு<br/>
வளமனை மகளிர் குளநீர் அயரத்<br/>
திவவுமெய்ந் நிறுத்துச் செவ்வழி பண்ணிக்<br/>
குரல்புணர் நல்யாழ் முழவோ டொன்றி<br/>
நுண்ணீ ராகுளி இரட்டப் பலவுடன்<br/>
ஒண்சுடர் விளக்க முந்துற மடையடு<br/>
நன்மா மயிலின் மென்மெல இயலிக்<br/>
கடுஞ்சூன் மகளிர் பேணிக் கைதொழுது<br/>
பெருந்தோட் சாலினி மடுப்ப ஒருசார்    .    .    .610<br/>
<br/>
அருங்கடி வேலன் முருகொடு வளைஇ<br/>
அரிக்கூ டின்னியங் கறங்கநேர் நிறுத்துக்<br/>
கார்மலர்க் குறிஞ்சி சூடிக் கடம்பின்<br/>
சீர்மிகு நெடுவேட் பேணித் தழூஉப்பிணையூஉ<br/>
மன்றுதொறு நின்ற குரவை சேரிதொறும்<br/>
உரையும் பாட்டும் ஆட்டும் விரைஇ<br/>
வேறுவேறு கம்பலை வெறிகொள்பு மயங்கிப்<br/>
பேரிசை நன்னன் பெரும்பெயர் நன்னாட்<br/>
சேரி விழவின் ஆர்ப்பெழுந் தாங்கு<br/>
முந்தை யாமம் சென்ற பின்றைப்    .    .    .620<br/>
<br/>
பணிலங் கலியவிந் தடங்கக் காழ்சாய்த்து<br/>
நொடைநவில் நெடுங்கடை அடைத்து மடமதர்<br/>
ஒள்ளிழை மகளிர் பள்ளி யயர<br/>
நல்வரி இறாஅல் புரையு மெல்லடை<br/>
அயிருருப் புற்ற ஆடமை விசயங்<br/>
கவவொடு பிடித்த வகையமை மோதகந்<br/>
தீஞ்சேற்றுக் கூவியர் தூங்குவனர் உறங்க<br/>
விழவி னாடும் வயிரியர் மடியப்<br/>
பாடான் றவிந்த பனிக்கடல் புரையப்<br/>
பாயல் வளர்வோர் கண்ணினிது மடுப்பப்    .    .    .630<br/>
<br/>
பானாட் கொண்ட கங்கு லிடையது<br/>
பேயும் அணங்கும் உருவுகொண் டாய்கோற்<br/>
கூற்றக் கொ·றேர் கழுதொடு கொட்ப<br/>
இரும்பிடி மேஎந்தோ லன்ன இருள்சேர்பு<br/>
கல்லு மரனுந் துணிக்குங் கூர்மைத்<br/>
தொடலை வாளர் தொடுதோ லடியர்<br/>
குறங்கிடைப் பதித்த கூர்நுனைக் குறும்பிடிச்<br/>
சிறந்த கருமை நுண்வினை நுணங்கறல்<br/>
நிறங்கவர்பு புனைந்த நீலக் கச்சினர்<br/>
மென்னூல் ஏணிப் பன்மாண் சுற்றினர்    .    .    .640<br/>
<br/>
நிலனகழ் உளியர் கலனசைஇக் கொட்கும்<br/>
கண்மா றாடவர் ஒடுக்க மொற்றி<br/>
வயக்களிறு பார்க்கும் வயப்புலி போலத்<br/>
துஞ்சாக் கண்ணர் அஞ்சாக் கொள்கையர்<br/>
அறிந்தோர் புகழ்ந்த ஆண்மையர் செறிந்த<br/>
நூல்வழிப் பிழையா நுணங்குநுண் டேர்ச்சி<br/>
ஊர்காப் பாளர் ஊக்கருங் கணையினர்<br/>
தேர்வழங்கு தெருவி னீர்திரண் டொழுக<br/>
மழையமைந் துற்ற அரைநா ளமயமும்<br/>
அசைவிலர் எழுந்து நயம்வந்து வழங்கலிற்    .    .    .650<br/>
<br/>
கடவுள் வழங்குங் கையாறு கங்குலும்<br/>
அச்ச மறியா தேம மாகிய<br/>
மற்றை யாமம் பகலுறக் கழிப்பிப்<br/>
போதுபிணி விட்ட கமழ்நறும் பொய்கைத்<br/>
தாதுண் தும்பி போது முரன்றாங்<br/>
கோத லந்தணர் வேதம் பாடச்<br/>
சீரினிது கொண்டு நரம்பினி தியக்கி<br/>
யாழோர் மருதம் பண்ணக் காழோர்<br/>
கடுங்களிறு கவளங் கைப்ப நெடுந்தேர்ப்<br/>
பணைநிலைப் புரவி புல்லுணாத் தெவிட்டப்    .    .    .660<br/>
<br/>
பல்வேறு பண்ணியக் கடைமெழுக் குறுப்பக்<br/>
கள்ளோர் களிதொடை நுவல இல்லோர்<br/>
நயந்த காதலர் கவவுப்பிணித் துஞ்சிப்<br/>
புலர்ந்துவிரி விடிய லெய்த விரும்பிக்<br/>
கண்பொரா வெறிக்கு மின்னுக்கொடி புரைய<br/>
ஒண்பொ னவிரிழை தெழிப்ப இயலித்<br/>
திண்சுவர் நல்லிற் கதவங் கரைய<br/>
உண்டுமகிழ் தட்ட மழலை நாவிற்<br/>
பழஞ்செருக் காளர் தழங்குகுரல் தோன்றச்<br/>
சூதர் வாழ்ந்த மாகதர் நுவல    .    .    .    .670<br/>
<br/>
வேதா ளிகரொடு நாழிகை இசைப்ப<br/>
இமிழ்முர சிரங்க ஏறுமாறு சிலைப்பப்<br/>
பொறிமயிர் வாரணம் வைகறை இயம்ப<br/>
யானையங் குருகின் சேவலொடு காமர்<br/>
அன்னங் கரைய அணிமயில் அகவப்<br/>
பிடிபுணர் பெருங்களிறு முழங்க முழுவலிக்<br/>
கூட்டுறை வயமாப் புலியடு குழும<br/>
வான நீங்கிய நீனிற விசும்பின்<br/>
மின்னுநிமிர்ந் தனைய ராகி நறவுமகிழ்ந்து<br/>
மாணிழை மகளிர் புலந்தனர் பரிந்த    .    .    .680<br/>
<br/>
பரூஉக்கா ழாரஞ் சொரிந்த முத்தமொடு<br/>
பொன்சுடு நெருப்பி னிலமுக் கென்ன<br/>
அம்மென் குரும்பைக் காய்படுபு பிறவுந்<br/>
தருமணன் முற்றத் தரிஞிமி றார்ப்ப<br/>
மென்பூஞ் செம்மலொடு நன்கலஞ் சீப்ப<br/>
இரவுத்தலைப் பெயரு மேம வைகறை<br/>
மைபடு பெருந்தோள் மழவ ரோட்டி<br/>
இடைப்புலத் தொழிந்த ஏந்துகோட் டியானை<br/>
பகைப்புலங் கவர்ந்த பாய்பரிப் புரவி<br/>
வேல்கோ லாக ஆள்செல நூறிக்    .    .    .690<br/>
<br/>
காய்சின முன்பிற் கடுங்கட் கூளியர்<br/>
ஊர்சுடு விளக்கிற் றந்த ஆயமும்<br/>
நாடுடை நல்லெயில் அணங்குடைத் தோட்டி<br/>
நாடொறும் விளங்கக் கைதொழூஉப் பழிச்சி<br/>
நாடர வந்த விழுக்கல மனைத்தும்<br/>
கங்கையம் பேரியாறு கடற்படர்ந் தாங்கு<br/>
அளந்துகடை யறியா வளங்கெழு தாரமொடு<br/>
புத்தே ளுலகம் கவினிக் காண்வர<br/>
மிக்குப்புகழ் எய்திய பெரும்பெயர் மதுரைச்<br/>
சினைதலை மணந்த சுரும்புபடு செந்தீ    .    .    .700<br/>
<br/>
ஒண்பூம் பிண்டி அவிழ்ந்த காவிற்<br/>
சுடர்பொழிந் தேறிய விளங்குகதிர் ஞாயிற்று<br/>
இலங்குகதி ரிளவெயிற் றோன்றி யன்ன<br/>
தமனியம் வளைஇய தாவில் விளங்கிழை<br/>
நிலம்விளக் குறுப்ப மேதகப் பொலிந்து<br/>
மயிலோ ரன்ன சாயல் மாவின்<br/>
தளிரே ரன்ன மேனித் தளிர்ப்புறத்து<br/>
ஈர்க்கி னரும்பிய திதலையர் கூரெயிற்<br/>
றொண்குழை புணரிய வண்டாழ் காதிற்<br/>
கடவுட் கயத்தமன்ற சுடரிதழ்த் தாமரைத்    .    .    .710<br/>
<br/>
தாதுபடு பெரும்போது புரையும் வாண்முகத்<br/>
தாய்தொடி மகளிர் நறுந்தோள் புணர்ந்து<br/>
கோதையிற் பொலிந்த சேக்கைத் துஞ்சித்<br/>
திருந்துதுயில் எடுப்ப இனிதி னெழுந்து<br/>
திண்கா ழார நீவிக் கதிர்விடு<br/>
மொண்காழ் ஆரங் கவைஇய மார்பின்<br/>
வரிக்கடைப் பிரச மூசுவன மொய்ப்ப<br/>
எருத்தந் தாழ்ந்த விரவுப்பூந் தெரியற்<br/>
பொலஞ்செயப் பொலிந்த நலம்பெறு விளக்கம்<br/>
வலிகெழு தடக்கைத் தொடியடு சுடர்வரச்    .    .720<br/>
<br/>
சோறமை வுற்ற நீருடைக் கலிங்கம்<br/>
உடையணி பொலியக் குறைவின்று கவைஇ<br/>
வல்லோன் தைஇய வரிப்புனை பாவை<br/>
முருகியன் றன்ன உருவினை யாகி<br/>
வருபுனற் கற்சிறை கடுப்ப விடையறுத்து<br/>
ஒன்னா ரோட்டிய செருப்புகல் மறவர்<br/>
வாள்வளம் புணர்ந்தநின் தாள்வலம் வாழ்த்த<br/>
வில்லைக் கவைஇக் கணைதாங்கு மார்பின்<br/>
மாதாங் கெறுழ்த்தோள் மறவர்த் தம்மின்<br/>
கல்லிடித் தியற்றிய இட்டுவாய்க் கிடங்கின்    .    .    .730<br/>
<br/>
நல்லெயி லுழந்த செல்வர்த் தம்மின்<br/>
கொல்லேற்றுப் பைந்தோல் சீவாது போர்த்த<br/>
மாக்கண் முரசம் ஓவில கறங்க<br/>
எரிநிமிர்ந் தன்ன தானை நாப்பண்<br/>
பெருநல் யானை போர்க்களத் தொழிய<br/>
விழுமிய வீழ்ந்த குரிசிலர்த் தம்மின்<br/>
புரையோர்க்குத் தொடுத்த பொலம்பூந் தும்பை<br/>
நீர்யார் என்னாது முறைகருதுபு சூட்டிக்<br/>
காழ்மண் டெ·கமொடு கணையலைக் கலங்கிப்<br/>
பிரிபிணை யரிந்த நிறஞ்சிதை கவயத்து    .    .    .740<br/>
<br/>
வானத் தன்ன வளநகர் பொற்ப<br/>
நோன்குறட் டன்ன ஊன்சாய் மார்பின்<br/>
உயர்ந்த உதவி ஊக்கலர்த் தம்மின்<br/>
நிவந்த யானைக் கணநிரை கவர்ந்த<br/>
புலர்ந்த சாந்தின் விரவுப்பூந் தெரியற்<br/>
பெருற்செய் ஆடவர்த் தம்மின் பிறரும்<br/>
யாவரும் வருக ஏனோருந் தம்மென<br/>
வரையா வாயிற் செறாஅ திருந்து<br/>
பாணர் வருக பாட்டியர் வருக<br/>
யாணர்ப் புலவரொடு வயிரியர் வருகென    .    .    .750<br/>
<br/>
இருங்கிளை புரக்கும் இரவலர்க் கெல்லாம்<br/>
கொடுஞ்சி நெடுந்தேர் களிற்றொடும் வீசிக்<br/>
களந் தோறும் கள் ளரிப்ப<br/>
மரந் தோறு மை வீழ்ப்ப<br/>
நிண வூன்சுட் டுருக் கமைய<br/>
நெய் கனிந்து வறை யார்ப்பக்<br/>
குரூஉக் குய்ப்புகை மழை மங்குலிற்<br/>
பரந்து தோன்றா விய னகராற்<br/>
பல் சாலை முது குடுமியின்<br/>
நல் வேள்வித் துறை போகிய    .    .    .    .760<br/>
<br/>
தொல் லாணை நல் லாசிரியர்<br/>
புணர்கூட் டுண்ட புகழ்சால் சிறப்பின்<br/>
நிலந்தரு திருவி னெடியோன் போல<br/>
வியப்புஞ் சால்புஞ் செம்மை சான்றோர்<br/>
பலர்வாய்ப் புகரறு சிறப்பிற் றோன்றி<br/>
அரிய தந்து குடி யகற்றிப்<br/>
பெரிய கற் றிசை விளக்கி<br/>
முந்நீர் நாப்பண் ஞாயிறு போலவும்<br/>
பன்மீன் நடுவண் திங்கள் போலவும்<br/>
பூத்த சுற்றமொடு பொலிந்தினிது விளங்கிப்    .    .    .770<br/>
<br/>
பொய்யா நல்லிசை நிறுத்த புனைதார்ப்<br/>
பெரும்பெயர் மாறன் தலைவ னாகக்<br/>
கடந்தடு வாய்வாள் இளம்பல் கோசர்<br/>
இயனெறி மரபினின் வாய்மொழி கேட்பப்<br/>
பொலம்பூண் ஐவர் உட்படப் புகழ்ந்த<br/>
மறமிகு சிறப்பிற் குறுநில மன்ன<br/>
ரவரும் பிறகும் துவன்றிப்<br/>
பொற்புவிளங்கு புகழவை நிற்புகழ்ந் தேத்த<br/>
இலங்கிழை மகளிர் பொலங்கலத் தேந்திய<br/>
மணங்கமழ் தேறல் மடுப்ப நாளும்    .    .    .780<br/>
<br/>
மகிழ்ந்தினி துறைமதி பெரும்<br/>
வரைந்துநீ பெற்ற நல்லூ ழியையே.<br/>
<br/>
----------------------<br/>
<br/>
மதுரைக்காஞ்சி முற்றிற்று<br/>
<br/>
.----------------------<br/>
<br/>
<hr/>
This page was first put up on May 3, 2000 <br/>
Please send your comments and corrections to the <a href="mailto:kalyan@geocities.com, 
kumar@vt.edu?subject=PM71-maturaikkAnjci">Webmaster(s) of this site</a><br/>
</p></body></html>