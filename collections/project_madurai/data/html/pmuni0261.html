<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2006 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>kapilarakaval of kapilar (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="/projectmadurai/pmdr0.gif"/>
<hr noshade="" width="50%"/>
<h2><font color="blue">கபிலரகவல்</font></h2>
<h2> kapilar akaval <br/>
 In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<strong>Acknowledgements: </strong><br/>
This etext was produced through Distributed Proof-reading approach. <br/>
We thank the following persons in the preparation and proof-reading of the etext: <br/>
S. Karthikeyan, Rathna, V, Devarajan, Vijayalakshmi Periapoilan and S. Anbumani<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/>
© Project Madurai, 1998-2006 .<br/>
Project Madurai is an open, voluntary, worldwide 
initiative devoted to preparation <br/>
of electronic texts of tamil literary works and to 
distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.
<hr noshade=""/> <center>
<h2>
<font color="blue">கபிலதேவர் அருளிச் செய்த <br/>
கபிலரகவல்</font></h2></center>
ஓம்<br/>
கணபதி துணை<br/>
திருச்சிற்றம்பலம்<br/>
<br/>
<strong>கபிலரகவல்</strong><br/>
<ul>
<table border="0"><tr><td width="500">
நான்முகன் படைத்த நானா வகையுலகில்<br/>
ஆன்றசிறப்பி னரும்பொருள் கூறுங்கால்<br/>
ஆண்முதிதோ? பெண்முதிதோ? வன்றியலிமுதிதோ<br/>
நாண்முதிதோ? கோண்முதிதோ? நல்வினைமுதிதோ?<br/>
       தீவினைமுதிதோ?<br/>
செல்வஞ்சிறப்போ? கல்விசிறப்போ? அல்லதுலகின்<br/>
      அறிவுசிறப்போ? <td valign="bottom">5 </td></td></tr><tr>
<td width="500">
தொல்லைமாஞாலந் தோற்றமோ? படைப்போ?<br/>
எல்லாப்பிறப்பு மியற்கையோ? செயற்கையோ?<br/>
காலத்தாற்சாவரோ? பொய்ச் சாவு சாவரோ?<br/>
நஞ்சுறுதீவினை துஞ்சுமோ துஞ்சாதோ<br/>
துஞ்சும்போதந்தப் பஞ்சேந்திரியம்<td valign="bottom">10 </td></td></tr><tr>
<td width="500">
என்செயா நிற்குமோ? எவ்விடத்தேகுமோ?<br/>
ஆற்றலுடையீர் அருந்தவம் புரிந்தால்<br/>
வேற்றுடம்பாகுமோ? தமதுடம்பாகுமோ?<br/>
உண்டியை யுண்குவது உடலோ? உயிரோ?<br/>
கண்டின் புறுவது கண்னணோ கருத்தோ? <td valign="bottom">15 </td></td></tr><tr>
<td width="500">
உலகத்தீரே யுலகத்தீரே !<br/>
நாக்கடிப்பாக வாய்ப்பறை யறைந்து<br/>
சாற்றக்கேண்மின் சாற்றக்கேண்மின்<br/>
மனிதர்க்கு வயது நூறல்லதில்லை<br/>
ஐம்பது இரவில் அகலும் துயிலினால்<td valign="bottom">20 </td></td></tr><tr>
<td width="500">
ஒட்டிய இளைமையால் ஓரைந்து நீங்கும்<br/>
ஆக்கை யிளமையி ல் ஐம்மூன்று நீங்கும்<br/>
எழுபது போகநீக்கி இருப்பனமுப்பதே<br/>
 (அவற்றுள்) இன்புறுநாளும் சிலவே அதாஅன்று<br/>
துன்புறுநாளுஞ் சிலவேயாதலால்<td valign="bottom">25 </td></td></tr><tr>
<td width="500">
பெருக்காறு ஒத்தது செல்வம்பெருக்காற்று<br/>
இடிகரையொத்தது இளமை இடிகரை<br/>
வாழ்மரம் ஒத்தது வாழ்நாள் ஆதலால்<br/>
ஒன்றேசெய்யவும் வேண்டும் அவ்வொன்றும்<br/>
நன்றேசெய்யவும் வேண்டும் அந்நன்றும்<td valign="bottom">30 </td></td></tr><tr>
<td width="500">
இன்றேசெய்யவும் வேண்டும் அவ்வின்றும்<br/>
இன்னேசெய்யவும் வேண்டும் அவ்வின்னும்<br/>
நாளைநாளை யென்பீ ராகில்<br/>
நம்னுடை முறைநாள் ஆவதுமறியீர்<br/>
நமமுடை முறைநாள் ஆவதுமறியீர் <td valign="bottom">35 </td></td></tr><tr>
<td width="500">
எப்போது ஆயினுங் கூற்றுவன் வருவான்<br/>
அப்போது அந்தக் கூற்றுவன் தன்னைப்<br/>
போற்றவும் போகான் பொருளொடும் போகான்<br/>
சாற்றவும் போகான் தமரொடும் போகான்<br/>
நல்லா ரென்னான் நல்குரவறியான்<td valign="bottom">40 </td></td></tr><tr>
<td width="500">
தீயார் என்னான் செல்வரென்று உன்னான்<br/>
தரியான் ஒருகணந் தறுகணாளன்<br/>
உயிர் கொடுபோவான் உடல்கொடுபோகான்<br/>
ஏதுக் கழுவீர் ஏழை மாந்தார்காள்<br/>
உயிரினை யிழந்தோ உடலினையிழந்தோ?<td valign="bottom">45 </td></td></tr><tr>
<td width="500">
உயிரிழந்து அழுதும் என்றோது வீராகில்<br/>
உயிரினை அன்றுங் காணீர் இன்றுங்காணீர் <br/>
உடலினை அன்றுங் கண்டீர் இன்றுங்கண்டீர்<br/>
உயிரினையிழந்த உடலதுதன்னைக்<br/>
களவுகொண்ட கள்வனைப்போலக் <td valign="bottom">50 </td></td></tr><tr>
<td width="500">
காலும் ஆர்த்துக் கையும் ஆர்த்துக்<br/>
கூறைகளைந்து கோவணங்கொளுவி<br/>
ஈமத்தீயை எரியெழ மூட்டிப்<br/>
பொடிபடச் சுட்டுப் புனலிடை மூழ்கிப்<br/>
போய்த்தம ரோடும் புந்திநைந் தழுவது<td valign="bottom">55 </td></td></tr><tr>
<td width="500">
சலமெனப் படுமோ? சதுரெனப்படுமோ?<br/>
பார்ப்பன மாந்தர்காள் பகர்வது கேண்மின்<br/>
இறந்தவரா யுமை யிவ்விடை யிருத்திப்<br/>
பாவனை மந்திரம் பலபடவுரைத்தே<br/>
உமக்கவர்புத்திரர் ஊட்டினபோது <td valign="bottom">60 </td></td></tr><tr>
<td width="500">
அடுபசியால் குலைந்து ஆங்கவர் மீண்டு<br/>
கையேந்தி நிற்பது கண்டதார் புகலீர்<br/>
அருந்தியவுண்டியால் ஆர்பசி கழிந்தது<br/>
ஒட்டியர் மிலேச்சர் ஊணர் சிங்களர்<br/>
இட்டிடைச் சோனகர் யவனர் சீனத்தர்<td valign="bottom">65 </td></td></tr><tr>
<td width="500">
பற்பலர்நாட்டிலும் பார்ப்பார் இலையால்<br/>
முற்படைப் பதனில் வேறாகிய முறைமைபோல்<br/>
நால்வகைச் சாதியிந் நாட்டினில் நாட்டி நீர்<br/>
மேல்வகை கீழ்வகை விளங்குவது ஓழுக்கால்<br/>
பெற்றமும் எருமையும் பிறப்பினில்வேறே<td valign="bottom">70 </td></td></tr><tr>
<td width="500">
அவ்விரு சாதியில் ஆண்பெண்மாறிக்<br/>
கலந்துகருப்பெறல் கண்டதும் உண்டோ<br/>
ஒருவகைச் சாதியா மக்கட்பிறப்பிலீர்<br/>
இருவகையாகநீர் இயம்பிய குலத்துள்<td valign="bottom">75 </td></td></tr><tr>
<td width="500">
ஆண்பெண் மாறி அணைதலும் அணைந்தபின்<br/>
கருப்பொறை யுயிர்ப்பதுங் காண்கின்றிலீரோ?<br/>
எந்நிலத்து எந்தவித்து இடப்படுகின்றதோ<br/>
அந்நிலத்து அந்த வித்து அங்குரித்திடுமலால்<br/>
மாறி வேறாகும் வழக்கமொன்றிலையே<br/>
பூசுரர்ப் புணர்ந்து புலைச்சியரீன்ற<td valign="bottom">80 </td></td></tr><tr>
<td width="500">
புத்திரராயினோர் பூசுரரல்லரோ<br/>
பெற்றமும் எருமையும் பேதமாய்த் தோன்றல்போல்<br/>
மாந்தரிற் பேதமாம் வடிவெவர் கண்டுளார்<br/>
வாழ்நா ளுறுப்புமெய் வண்ணமோ டறிவினில்<br/>
வேற்றுமையாவதும் வெளிப்படலின்றே<td valign="bottom">85</td></td></tr><tr>
<td width="500">
தென்றிசைப் புலையன் வடதிசைக்கேகிற்<br/>
பழுதறவோதிப் பார்ப்பானாவான்<br/>
வடதிசைப்பார்ப்பான் தென்திசைக்கேகின்<br/>
நடையதுகோணிப் புலையனாவான்<br/>
   (அதுநிற்க)<br/>
சேற்றிற்பிறந்த செங்கழுநீர்போலப்<td valign="bottom">90 </td></td></tr><tr>
<td width="500">
பிரமற்குக் கூத்தி வயிற்றிற் பிறந்த வசிட்டரும்<br/>
வசிட்டர்க்குச் சண்டாளி வயிற்றிற் பிறந்த சத்தியரும்<br/>
சத்தியர்க்குப் புலைச்சி தோள் சேர்ந்து பிறந்த பராசரரும்<br/>
பராசரருக்கு மீன்வாணிச்சி வயிற்றிற் பிறந்த வியாசரும்<br/>
   (ஆகிய இந்நால்வரும்)<br/>
வேதங்களோதி மேன்மைப்பட்டு <td valign="bottom">95 </td></td></tr><tr>
<td width="500">
மாதவராகி வயங்கினரன்றோ<br/>
அருந்தவமாமுனி யாம்பகவற்கு<br/>
(இருந்தவா றிணை முலைஏந்திழை மடவார்)
கருவூர்ப்பெரும்பதிக் கட்பெரும்புலச்சி<br/>
ஆதிவயிற்றினில் அன்றவதரித்த<br/>
கான்முளையாகிய கபிலலும் யானே<td valign="bottom">100 </td></td></tr><tr>
<td width="500">
என்னுடன் பிறந்தவர் எத்தினை பேரெனில்<br/>
ஆண்பான்மூவர் பெண்பான் நால்வர்<br/>
யாம்வளர்திறஞ் சிறிது இயம்புவல் கேண்மின்<br/>
ஊற்றுக்காடெனும் ஊர்தனில் தங்கியே<br/>
வண்ணாரகத்தில் உப்பை வளர்ந்தனள்<td valign="bottom">105 </td></td></tr><tr>
<td width="500">
காவிரிப்பூம்பட்டினத்தில் கள்விலைஞர் சேரியில்<br/>
சான்றா ரகந்தனில் உறுவை வளர்ந்தனள்<br/>
நரப்புக் கருவியோர் நண்ணிடுஞ் சேரியில்<br/>
பாணரகத்தில் ஔவை வளர்ந்தனனள்<br/>
குறவர் கோமான் கோய்தினைப் புனஞ்சூழ்<td valign="bottom">110 </td></td></tr><tr>
<td width="500">
வண்மலைச் சாரலில் வள்ளி வளர்ந்தனள்<br/>
தொண்டை மண்டலத்தில் வண்டமிழ் மயிலைப்<br/>
பறையரிடத்தில் வள்ளுவர்வளர்ந்தனர்<br/>
அரும்பார் சோலைச் சுரும்பார் வஞ்சி<td valign="bottom">115 </td></td></tr><tr>
<td width="500">
அதிகமா னில்லிடை அதிகமான் வளர்ந்தனன்<br/>
பாரூர்நீர்நாட்டு ஆரூர்தன்னில்<br/>
அந்தணர்வளர்க்க யானும்வளர்ந்தேன்<br/>
  (ஆதலால்)<br/>
மாரிதான் சிலரை வரைந்து பெய்யுமோ<br/>
காற்றுஞ் சிலரை நீக்கிவீசுமோ<td valign="bottom">120 </td></td></tr><tr>
<td width="500">
மானிலஞ் சுமக்க மாட்டேன் என்னுமோ?<br/>
கதிரோன் சிலரைக் காயேன் என்னுமோ?<br/>
வாழ்நான்கு சாதிக் குணவுநாட்டிலும்<br/>
கீழ்நான்கு சாதிக் குணவுநாட்டிலுமோ?<br/>
திருவும் வறுமையுஞ் செய்தவப் பேறும்<td valign="bottom">125</td></td></tr><tr>
<td width="500">
சாவதும் வேறிலை தீரரணி யோர்க்கே<br/>
குலமும் ஒன்றே குடியும் ஒன்றே<br/>
இறப்பும் ஒன்றே பிறப்பும் ஒன்றே<br/>
வழிபடுதெய்வமு மொன்றேயாதலால்<br/>
முன்னோருரைத்த மொழிதவறாமல்<td valign="bottom">130 </td></td></tr><tr>
<td width="500">
எந்நாளாயினும் இரப்பவர்க் கிட்டுப்<br/>
புலையுங் கொலையுங் களவுந்தவிர்ந்து<br/>
நிலைபெற அறத்தில் நிற்பதை யறிந்து<br/>
ஆணும்பெண்ணும் அல்லதை யுணர்ந்து <br/>
பேணியுரைப்பது பிழையெனப் படாது<td valign="bottom">135 </td></td></tr><tr>
<td width="500">
சிறப்புஞ்சீலமும் அல்லது<br/>
பிறப்பு நலந்தருமோ பேதையீரே.<br/>
</td></tr></table><br/>
கபிலரகவல் முற்றிற்று<br/>
<hr noshade="" width="50%"/><br/>
திருச்சிற்றம்பலம்<br/>
சர்வஞ்சின்மயம்.<br/>
<br/>
ஓம்<br/>
<br/>
கணபதி துணை<br/>
திருச்சிற்றம்பலம்<br/>
<br/>
பெண்பானால்வரும், ஆண்பாண் மூவருமாகிய ஏழுபிள்ளைகளையும்<br/>
பிறந்தவிடங்களிலே வைத்துவிட்டு ஆதியும் பகவனும் அப்புறம்<br/>
போகும்போது ஆதியானவள் அப்பிள்ளைகளைநோக்கி  இந்தப்<br/>
பிள்ளைகளை யாவர் காப்பாற்றுவாரென்று இரங்கிக் காலெழாது நிற்க<br/>
அப்போது அவள் மனவருத்தம் தீரும்படி அக்குழந்தைகள் கடவுளருளினாலே<br/>
உண்மை தெரிந்துசொல்லிய பாடல்கள்.<br/>
<br/>
வெண்பா<br/>
<br/>
உப்பை<br/>
<br/>
கண்ணுழையாக் காட்டிற்கடுமுண்மரத்துக்கும்<br/>
உண்ணும்படி தண்ணீரூட்டுவார் - எண்ணும்<br/>
நமக்கும்படி யளப்பார் நாரியோர்பாகர்<br/>
தமக்குந்தொழிலேதுதான்.                    (1)<br/>
<br/>
ஔவை<br/>
<br/>
எவ்வுயிருங்காப்பதற்கோ ரீசனுண்டோவில்லையோ<br/>
அவ்வுயிரில்யானுமொன்றிங் கல்லேனோ - வவ்வி<br/>
அருகுவது கொண்டிங்கலைவானேனன்னாய்<br/>
வருகுவதுதானே வரும்.                   (2)<br/>
<br/>
உறுவை<br/>
<br/>
சண்டப்பைக் குள்ளுயிர்தன் றாயருந்தத்தானருந்தும்<br/>
அண்டத்துயிர்பிழைப்ப தாச்சரியம் - மண்டி<br/>
அலைகின்றவன்னா யரனிடத்துலுண்மை<br/>
நிலைகண்டு நீயறிந்துநில்.                 (3)<br/>
<br/>
வள்ளி<br/>
<br/>
அன்னைவயிற்றி வருத்திவளர்த்தவன்றான்<br/>
இன்னம்வளர்க்கானோ வென்றாயே - மின்னரவம்<br/>
சூடும்பெருமான் சுருதிமுடிவிரிருந்<br/>
தாடும்பெருமானவன்.                  (4)<br/>
<br/>
அதிகமான்<br/>
<br/>
இட்டமுடனென்றலையி லின்னவகையென்றெழுதி<br/>
விட்டசிவனுஞ்செத்து விட்டானோ<br/>
முட்டமுட்டப்பஞ்சமேயானாலும் பாரமவனுக்கன்னாய்<br/>
நெஞ்சமே யஞ்சாதே நி.                (5)<br/>
<br/>
திருவள்ளுவர்<br/>
<br/>
கருப்பையுண்முட்டைக்குங் கல்லினுட்டேரைக்கும்<br/>
விருப்புற்றமுதளிக்கு மெய்யன் - உருப்பெற்றால்<br/>
ஊட்டிவளர்க்கானோ வோகெடுவாயன்னாய்கேள்<br/>
வாட்டமுனக்கேன்மகிழ்.              (6)<br/>
<br/>
கபிலர்<br/>
<br/>
கெர்ப்பமுதலின்றளவங் கேடுவாராமற்காத்<br/>
தப்புடனே யன்னமளித்திட்டோன் - தப்பித்துப்<br/>
போனானோகண்டுயிலப்புக்கானோ நின்மனம்போல்<br/>
ஆனானோவன்னாயறை             (7)<br/>
<br/>
முற்றிற்று<br/>
திருச்சிற்றம்பலம்<br/>
சர்வம்சின்மயம்<br/>
</ul>
<hr noshade=""/>
This file was last updated on 15 December 2006. <br/>
Feel free to send your comments to the webmaster. <br/>
</body></body></html>