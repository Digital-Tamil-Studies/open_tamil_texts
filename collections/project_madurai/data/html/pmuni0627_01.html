<!DOCTYPE HTML PUBLIC "-//W3C//DTD HTML 4.01 Transitional//EN"
  "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2018 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>cOmacuntara mummaNikkOvai (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">சோமசுந்தர மும்மணிக்கோவை<br/>
அ. சோமசுந்தர முதலியார் எழுதியது </font></h2>
<h2> cOmacuntara mummaNikkOvai<br/>
by cOmacuntara mutaliyAr<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to the Tamil Virtual Academy for providing a scanned <br/> 
image (PDF) version of this work for the etext preparation. The etext has been <br/>
prepared using Google OCR Online Tool and subsequent proof-reading. <br/>
We thank Ms. Karthika Mukundh for her help in proof-reading of this work. <br/>
Preparation of HTML and PDF versions: Dr. K. Kalyanasundaram, Lausanne, Switzerland.<br/>
<br/>
© Project Madurai, 1998-2018.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.

</ul>
<hr noshade=""/>
<center><h3>சோமசுந்தர மும்மணிக்கோவை<br/>
அ. சோமசுந்தர முதலியார் எழுதியது </h3></center>
<ul>
<strong> Source: </strong><br/>
"சோமசுந்தர மும்மணிக்கோவை"<br/>
இஃது ''வைதிக சைவ சித்தாந்த சண்டமாருதம்''<br/>
ஸ்ரீலஸ்ரீ சோமசுந்தரநாயகரவர்களது மாணாக்கரும்,<br/>
சென்னை வேதாகமோக்த சைவசித்தாந்த சபையடியவருள் ஒருவரும் <br/>
ஐகோர்டு அப்லேட்சையிட் கிளார்க்கும் ஆகிய <br/>
அ. சோமசுந்தர முதலியாரவர்களால் இயற்றப்பட்டது.<br/>
<br/>
சென்னை: கலாரத்நாகர அச்சுக்கூடத்திற் பதிப்பிக்கப்பட்டது,<br/>
1904.<br/>
-------------- <br/>
<br/>
சிவமயம்<br/>
திருச்சிற்றம்பலம். <br/>
ஸ்ரீவிஷ்ணச்சிவஸாரூப்ய தாயிநேநம:<br/>
ஸ்ரீலஸ்ரீ நாயகர் அவர்கள் ஜெனன தினம்.
<br/>
நேரிசை வெண்பா. <br/>
<br/>
சீரார் யராபவவாண் டொண்சிங்கத் தீர்தேதி <br/>
நாரா ரிராமலிங்க நாயகற்கு -- மேராரு <br/>
மம்மணியம் மைக்குந்த வப்பயனா லார்ந்தனனாற் <br/>
செம்மலாஞ் சுந்தரனார்  தேர்.<br/>
<br/>
சிவசாயுச்சிய முற்ற திருநட்சத்திரம்.<br/>
கட்டளைக் கலித்துறை. 
<br/>
சார்வரி மாசிநற் றேதிபன் னொன்றினிற் சாருசனி<br/>
லேர்வரி முற்பிறை நான்கினி லைம்பத்தைக் தென்வயதிற் <br/>
பேர்வரி யீற்றிற் பிறங்கிய நாளினிற் பேர்மதியா<br/>
னார்வரி சோமநற் சுந்தர வாண்டகை யாண்டினனே.<br/>
--------- <br/>
<br/>
சிவமயம். திருச்சிற்றம்பலம்.<br/>
 ஸ்ரீஜ்ஞாநஸம்பந்தகுருப்யோ நம:<br/>
<br/>
<center><strong> சோமசுந்தர மும்மணிக்கோவை.</strong></center>
<br/>
காப்பு.<br/>
நேரிசை வெண்பா. <br/>
<br/>
மும்மைபொழிந் தோர்துதிக்கை முற்றிநாற் பாதங்கொண் <br/>
டெம்மையாள் போதகத்தை யேத்துமொரு - மும்மணிக்கு <br/>
மாவானான் மாவானான் மாவானான் பூசித்த <br/>
மாவானான் மாவான் றுணை.<br/>
<br/>
வழிபடு கடவுள் வணக்கம்,<br/>
கட்டளைக் கலித்துறை<br/>
<br/>
கழலாத வின்னற் பவக்கட னீந்திக் கதிக்கரைசேர்ந் <br/>
தழலாத வின்ப மடைக்குநற் றெப்பமென் றாரருள்வான் <br/>
சுழலாத ஞானக் கடன்முகந் தோர்திருத் தோணிசொரி <br/>
யுழலாத தெய்வப் புயலென் னுளக்க லொளிரு மன்றே.<br/>
<br/>
நேரிசை யாசிரியப்பா. <br/>
மாமணி நித்தில மோடரி படுத்துப் <br/>
பேரலை முடங்காப் பெருநில மகட்குச் <br/>
சித்திரப் படாமென வொத்துநின் றவிரு <br/>
மளக்கரின் வீழுபு வங்காந் திறைகளத் <br/>
துறுபயன் றெரிப்பிய கருள்கோட் செம்மன் <br/>
மஞ்சு ஞெமல்பொறிப் புன்வா யடைப்பார் <br/>
நீர்ப்பறம் பாற்றப் போய்த்துற் றாரரு <br/>
டண்டா துறைக்குந் தகமை யொட்டவு <br/>
முன்னர்ஞான் றொருவ னென்னிகர்த் தரிசென் <br/>
றுடன்முழு துற்ற கருளிற் பயனிலென் <br/>
றறைவது கடுப்பவுஞ் சிலைவாள் காட்டிச்<br/>
சிலைக்குபு வளைகொளீஇப் பரிதிகர மடக்கி <br/>
யஞ்சு தரித்தோ ரகிலம் புரக்கு <br/>
மிறையருள் பெறீஇய வொருமால் யானெனப் <br/>
படீஇப் பெயல்சிறக்கும் பருவரை படைத்து <br/>
வானாப் பெருவளம் வட்க ரின்றித் <br/>
துறுமிய குறும்ப லூர்கள் சூழ்ந்திலகித் <br/>
தலைகொண்டு நிற்றலிற் றரைமகட் கணியிற் <br/>
றொண்டையா நின்றது தொண்டையா மாதோ <br/>
வதனனி முகனிற் பொலிநலச் சென்னை <br/>
யெனவரு நகரிற் றிருவுடன் மாய <br/>
னோற்றுறு வரத்திற் றம்பெயர்த் தெனவேண் <br/>
டதுமுத லிலக்குமி நாரண புரியெனச் <br/>
சகஞ்சொலுஞ் சூளைத் தனிப்பெரும் பாதியிற் <br/>
றீந்தமி டீர்ந்த முடிபுஞ் சிறப்ப <br/>
வார்ந்தமெய் யடிய ரகங்களீஇச் செழிப்பச் <br/>
சமய சந்தானத் தகுபரப் பெருமை <br/>
மாயிரு ஞாலங் கவினிய வோங்கப் <br/>
பொங்க னுங்கினரிற் புறத்தினர் மயங்க <br/>
முதலீ றின்மை மாசின்மை நிறைவு <br/>
தனிமை யதிநுட்ப மகற்சி முதலான <br/>
சிறப்பிய னிலையுஞ் * சத்தனே யுத்தி <br/>
யுத்தன் விருத்தனென் றொருமூன்று பட்ட <br/>
பொதுவிய னிலையுங் கொளீஇயைந் தாற்று <br/>
மொருமுத றிருவருட் டெளிகடற் றோய்ந்தொ <br/>
ருறுவனுண் டுமிழு மொண்மைய தாகலிற் <br/>
றன்மலங் குமைத்தற் கருமந்த தென்றங் <br/>
கவனடி பெறீஇய வொருநெடுங் கண்ணன் <br/>
றன்னக ரொரீஇக் கழிவிடக் கஞ்சி<br/>
யரவுகீழ்க் கொண்டு குறிக்கொளும் யோகிற்<br/>
<br/>
கிடப்பத் தனிமையிற் கிளர்வா ணெடுங்கட் <br/>
பூவினர் நேடுபு புரிவுநேர் கொண்மா <br/>
ரடிகடை வந்து மறியா துஞற்றலிற் <br/>
கையற வுறீஇ யின்னா ராகப்<br/>
பன்னாட் பரித்தங் கரிதினிற் பயந்த<br/>
வம்மனை திரைவிழக் கரமெடுத் துயர்த்தி <br/>
நெஞ்சினிற் றாக்கி நெட்டுயிர்ப் பெறிந்து<br/>
விரங்க லேய்ப்ப வலைமறிந் துலம்பும் <br/>
வளிதுதைந் தூங்கு பாற்கட னடுவட் 
<br/>
டொலைவி னல்லமிழ்தந் தோன்றிய மானக் 
<br/>
கருங்குழற் செவ்வாய் வெள்வளைக் கொடிவயி 
<br/>
னிம்பர்கோன் புறுபய னெலாந்திரண் டென்னத் 
<br/>
தோன்றிமுப் பொருளின் றுணிபது விளக்கி 
<br/>
யெம்மைநெறிப் படுத்து மிருங்குரு மணியாஞ் 
<br/>
சோமசுந் தரநின் றொல்புகழ் வாழ்க 
<br/>
வைதிக சைவம் வழங்கியோய் வாழ்க 
<br/>
மறந்தும் புறந்தொழா வள்ளியோய் வாழ்க 
<br/>
தாதுகு பதுமச் செங்கேழ்ச் சீரடி 
<br/>
பணிந்துநிற் கேட்கும் பரிசொன்று மன்னோ 
<br/>
வென்னெனிற் சைவ சித்தாந்த முண்மை
<br/>
முன்னுமத் தெய்வ முழுப்பொருள் சிவமே 
<br/>
யென்றெமக் குணர்த்து நின்னுப தேச 
<br/>
வுறைப் பென்று மகலாது 
<br/>
சிறப்ப வாழச் செய்ம்மதி யருளே.     (1)
<br/>
<br/>
நேரிசை வெண்பா 
<br/>
அருளின்றி யத்துவித மாராதே யென்று 
<br/>
பொருளில்லா மற்றையவர் புன்சொ - லிருளறுத்த 
<br/>
வந்தரா வுய்ய வவதரித்த நற்சோம
<br/>
சுந்தரா மூன்றுண்மை சொல்.           (2)
<br/>
<br/>
கட்டளைக் கலித்துறை. 
<br/>
சொற்பொரு ளற்பகல் பொற்பணி யென்னுந் தொடர்பவையு
<br/>
மிற்றிவை யிற்றிட நற்பொது மெய்ந்நிலை யேன்றமுடி 
<br/>
புற்றது வென்றெமை முற்றிய வாணவ மோட்டெடுப்பச் 
<br/>
செற்றிய சோமநற் சுந்தர நின்னருட் செம்மையென்னே. (3)
<br/>
<br/>
நிலைமண்டில வாசிரியப்பா 
<br/>
என்னை யொருமுத லெனநினைத் துணராது 
<br/>
முன்னை யுடைமையுங் குணியுமென் றோதிச் 
<br/>
சிவசம மொடுசங் கிராந்த மாயா 
<br/>
வாதப் பொருளிவை பாறமேற் காட்டித் 
<br/>
தனிமுதல் சிவமெனத் தந்தநஞ் செல்வ 
<br/>
பல்வகை மதநிலை யெல்லா மிழுக்கென 
<br/>
மெய்ந்நிலை நிறுத்திய வெல்லருந் திறலோ 
<br/>
யருட்டிரு வினையொப் பளாய்நி பாதத்தி 
<br/>
னைம்மல மேவிய செவ்வியிற் பெறுது 
<br/>
மன்றே லின்றென வருப்பினிற் புகன்ற 
<br/>
சொல்வன்மை நின்ற சோம சுந்தர 
<br/>
வென்முறை கேட்க செவ்வியின் மாதோ 
<br/>
துணிபடும் பீற்ற லாடைதைத் துடீஇப் 
<br/>
பேயென வுருவு பெறீஇக்கரு ஞாளி 
<br/>
கவர்ந்த காலினி னிலந்தொறும் போந்து 
<br/>
பற்றிறந் திட்டுச் சொற்பல காட்டிப் 
<br/>
பருவரன் முகமு மருளுறப் புலத்தி
<br/>
மல்லு மானமுங் கழீஇத் துணைக்கை 
<br/>
நீட்டியு நிரம்பாப் பெருமிடி யுறினு 
<br/>
மலப்புழு நாயிற் கிருட்டிவே சரியி
<br/>
னோரறி வுறூஉந் தாருவிற் சேறினு 
<br/>
மிறப்பா மலக்க ணெனைத்துற வரினு 
<br/>
மீளா நோயின் மாழாந்து படினு 
<br/>
மொன்றிரண் டென்று முறுமவை யென்றும் 
<br/>
பல்லுரைப் பிணக்கிற் செலீஇய னின்ற 
<br/>
வருள்சிறி துணராத் தெருளிலா மாக்கள் 
<br/>
பொய்ந்நிலை கோடாது சமயமுடி நின்ற 
<br/>
மறைமுடி தழீஇய பெறலருஞ் சைவ 
<br/>
சித்தாந்த நன்னிலை பற்றியான் செம்மாந் 
<br/>
திருக்கு நிலையதொன் றுறப்புரி வதுவே 
<br/>
யன்னதிங் கரிதெனி லன்னவர் தட்கு 
<br/>
நல்லுழை துற்றுப் புறத்தெரு வெறிந்த 
<br/>
மிச்சிலா மமுது நச்சியுண் பிறவி 
<br/>
பருணினைந் துறுதலாம் பிறவின் றெற்கே.     (4)
<br/>
<br/>
நேரிசை வெண்பா 
<br/>
எற்றினும் பற்றின்றி யேலடியார் நற்பற்றுப் 
<br/>
பெற்றவர்சீ ரோங்கப் புரிபெரியோய் - சிற்றறிவேன் 
<br/>
மூலஞ்சார் போதிற் கருவியெது முற்றியான் 
<br/>
சீலத்தி னேதறிவேன் செப்பு.             (5)
<br/>
<br/>
கட்டளைக் கலித்துறை
<br/>
செப்பன கொங்கை யுமைஞானத் தெள்ளமிர் துண்டசெல்வ 
<br/>
ரொப்பின ருட்டிரு வாரமிர் தாருமெ மொண்ணணலாம் 
<br/>
பப்பிய சீர்ச்சுந் தரநின் றிருமுகம் பற்றி நின்றோர் 
<br/>
மற்றொரு தெய்வ நினைகுவ ரோசிவ மன்றியிங்கே. (6)
<br/>
<br/>
நிலைமண்டில வாசிரியப்பா. 
<br/>
மன்றினி னடிக்கு மறைச்சிலம் பேத்திக் 
<br/>
கலிச்சும்மை யாககீர் பலப்பல திறக்குஞ் 
<br/>
சிறுநெறிச் செலவி னவலப் படாமே 
<br/>
சிவமே மறைமுத லெனவருட் செயலிற் 
<br/>
காட்டிய நின்ற வரதத் தாசா 
<br/>
னப்பய தீக்கித னிப்போழ் தத்து 
<br/>
வோருரு வுறீஇத் தோன்றிய துறழச் 
<br/>
சைவம் பாரமெனத் தருவா மொப்பி 
<br/>
றெய்வஞ் சிவமெனத் தெளிப்பாந் தெளிப்பா 
<br/>
மென்றநற் சூளைக் கொண்டெமர் வம்மென் 
<br/>
றுற்றவை கண்கூட் டுணர்த்தினை பெரியோய் 
<br/>
மன்றொழி லவற்றி னீவீற் றமர்ந்த
<br/>
வப்பெரும் பதியு மதன்பெயர் கொண்மே 
<br/>
யிக்குறி தெருளாப் பற்றலர் சில்லோர் 
<br/>
வேறு காரணம் விரித்தொழிந் தனரே 
<br/>
சிவப்பெருந் தன்மை யிலக்கிய முற்செய் 
<br/>
நீல கண்டனார் பாடியந் தெளித்துக்
<br/>
கையி னெல்லியங் கனியெனப் பெரும்பயன் 
<br/>
காட்டிய நின்ற சூளையம் பதியி
<br/>
னியாவரு மதிக்க விருந்தநின் னுருவங்
<br/>
காண்டொறுங் காண்டொறு மியார்கசி யாரே 
<br/>
நின்முகங் காண்மார் வேறுமருந் துளரோ 
<br/>
மொழிகளாம் பெறலருந் திருவநல் லமிழ்தம்
<br/>
<br/>
செவிவா யாகப் பருகிய வான்றோ 
<br/>
ரெல்லாச் சமயமு மெவ்வெத் தெய்வமு 
<br/>
மொன்றென வுலோக நின்ற நீர்மையிற் 
<br/>
சிற்றயங் காசு மொப்பென மருண்டு 
<br/>
குழறுத லடுத்த சமரசஞ் சொல்வரோ 
<br/>
வங்ஙன முரைத்த கருங்குழிக் கணக்கன் 
<br/>
வழூஉச்செறி பசுத்துவப் பாடலு மீரறு 
<br/>
தெய்வப் பாக்களுந் திறத்தினி லொப்பெனத் 
<br/>
திருவருட் பாவெனச் செப்புவர் கொல்லோ 
<br/>
வெனமறுத் துரைத்துக் கருங்குழி பாக்கள் 
<br/>
கருக்குழிப் பாவெனத் தெரித்தவெங் குரவ 
<br/>
வவன்றன் மைத்துன னறியாப் புரைகள் 
<br/>
பிதற்றிய மொழிகட் கசம்பிர தாய 
<br/>
நிரசனத் தொடஞ்ஞா னதிமிரபாற் கரமு
<br/>
மூர்க்க வாத வித்வம் சநியெனப் 
<br/>
பேர்கொணன் னூலு மியற்றி யழித்த 
<br/>
சீலமுந் தவமுந் திருவுமெய் யுணர்வு 
<br/>
நிற்சேர் குநர்க்கு நாடொறும் பெருக 
<br/>
வளிக்குமெய்ஞ் ஞானச் செம்மால் கயக்க 
<br/>
ணின்றபல் வாளை வெடிபடக் கிளந்து 
<br/>
விண்மீன் வட்கார் மாறு சிதர்த்து 
<br/>
மொசிக்கமேற் சேற முசுக்கலை தாஅய்ப் 
<br/>
பூக்கத் தாருவி னேற்றெதிர் பற்ற 
<br/>
நெற்றுபு கிடந்த கொம்மைய வரத்த 
<br/>
துகிர்கடைந் தார்த்தன பழங்களாழ்ப் படுகர்க் 
<br/>
குடிகொளுந் தம்மிற் படப்படக் கர்கரென் 
<br/>
றரற்றிடு நுணல்க டலைமீக் கஞ்ச 
<br/>
வலர் நற வெளளிப் புழுவுண் டாங்கு 
<br/>
நற்பொலி வுறூஉஞ் சென்னையிற் சில்லோர் 
<br/>
பொய்யறி வாண்ட புன்மையி னின்னிய 
<br/>
லுரையும் பொருளு முணர்ந்து கொள்ளாமே 
<br/>
யிழுப்பவை விளைத்து விழுப்பமணு வின்றி
<br/>
விசித்த வலியிற் பசித்தோர் கான 
<br/>
லலராக் கொண்டெனப் பகடியர் வெற்றுரை 
<br/>
புகழ்ந்துற் றலைந்து கலங்கினர் மாதோ
<br/>
<br/>
மெம்மவர் நல்வினை நின்றனைக் காட்டப் 
<br/>
பொக்கமின் றண்டிப் புலவர்கள் புகழ்வோய் 
<br/>
தம்மை யுடைய தலைவனை யிரண்டற 
<br/>
வீண்டலே பேறென விளக்கிய புலத்திற் 
<br/>
செம்பொருள் புரிவான் சேர்ந்தன மெய்யே.  (7)
<br/>
<br/>
நேரிசை வெண்பா 
<br/>
மெய்யே விடுதியினு முப்பொருளு மேலதனா 
<br/>
லையோநாம் பிர்மமென லாகாதே - பொய்யெனிலோ
<br/>
முத்தியில தென்றிலையேன் முன்னழிவார் பற்பலர்மெய்ச் 
<br/>
சத்தியமே சுந்தரநீ தா.         (8)
<br/>
<br/>
கட்டளைக் கலித்துறை 
<br/>
நீதா சிவத்தை நினைப்பித் தவாபுற நீசமதப் 
<br/>
பேதா விபூதியுங் கண்டியும் பேணும் பெருவணியா 
<br/>
நாதா பிரசங்க போதா மதிச்சுந்தர நாயகனே 
<br/>
வேதா தகப்பன் பொருதழியார் நின்றன் மெய்ப்பெறினே.  (9)
<br/>
<br/>
இணைக்குற ளாசிரியப்பா 
<br/>
பெறுகவிஞ் ஞாலம் பெறுகவிஞ் ஞால
<br/>
மாயிரங் கவர்தாற் பணமுடை யரசு 
<br/>
மும்பர் வேந்தனு மொண்பெருங் குருவு
<br/>
மாலு மோதிமத் தேவுந் தெரியா 
<br/>
மாழ்கி யகந்தையின் மாண்டு மேகான்ம 
<br/>
வாதராய்ப் பேத வுலகா யதராய்த் 
<br/>
தீமையே கெரண்டு தியங்கினர் நிற்கப் 
<br/>
படியவை படைந்துப் பரிவார முற்ற 
<br/>
மறைமுடிக் கோயின் மன்னிவீற் றிருந்து 
<br/>
திப்பியம் பழுத்த சைவசித் தாந்த 
<br/>
வுண்மைப் பொருளெலா மொருங்குறக் காட்டி 
<br/>
வாதியர் கோடமை மறுத்துரை தந்த  
<br/>
நாயக னூல்களை நன்கினிற் பெறுக 
<br/>
வன்னவை தம்முட் 
<br/>
சிலச்சில நாத்திகந் தெறுப்பன வன்றே 
<br/>
மாயா வாத மடிப்பன சிலவே 
<br/>
பலப்பல வைணவம் பாற்றுவ வன்றே 
<br/>
சமய சந்தானத் தாராங் குரவ
<br/>
ரருண்மொழி விளக்குவ வன்றே பலவே 
<br/>
சித்தாந்த மாட்சி தெளிப்பன சிலவே 
<br/>
யடியவர் மேன்மைக ளறைவன பலவே 
<br/>
சைவ நிந்தைகளைத் தகர்ப்பன வளவில 
<br/>
வாகலி னுலகீர் 
<br/>
கலகல மிழற்றும் பசுநூ லொரீஇ 
<br/>
ஞான நூல்பயிலு மார்வங் கொண்மின் 
<br/>
வளமுய ரன்னவைக் கொருதிற வாவது 
<br/>
சோமசுந் தரன்றன் றொன்னூன் மாதோ 
<br/>
வென்பது தெளிக வியல்புணர்ந் தோரே.       (10)
<br/>
<br/>
 நேரிசை வெண்பா
<br/>
ஓராத வத்துவிதக் கொண்பொருளை யோர்ந்துரைத்த 
<br/>
வேரார்மெய் கண்டசிவ னெந்தையினைப் - பாரா 
<br/>
தவற்பழித்த நிந்தையறுத் தான்றுதித்தா னீர்நூ 
<br/>
லவற்களித் தான்சுந் தரன்.   (11)
<br/>
<br/>
கட்டளைக் கலித்துறை
<br/>
சுந்தர கேசவன் கோயிலிற் பாசண்டர் சொன்மையிலா 
<br/>
வந்தர கங்கைதம் வாமனன் பாதத் ததின்வரநஞ் 
<br/>
சுந்தரன் வேணியி னேற்றிடும் பாவந் தொடவுருவை 
<br/>
யந்தர மாககி யழித்தவ னீயன்றி யாருளரே. (12)
<br/>
<br/>
நிலைமண்டில வாசிரியப்பா 
<br/>
உள்ளது போகா தில்லது வாரா 
<br/>
தென்ப தாத்தக் கட்டுரை யாகலிற் 
<br/>
றெய்வப் புலமை கைவந்து கிடைத்த 
<br/>
சித்தாந்தப் பொருளைக் குறிப்பிற் பகர்ந்த
<br/>
முப்பா லாரு முலக முண்டென்று 
<br/>
கிளத்தலி னானு முண்மையே யன்றேன்
<br/>
முயற்கொம் பொட்டத் தோன்றா தன்றே 
<br/>
பேய்த்தேர்ப் பிறக்க மெனினப் பிறக்க 
<br/>
மாத்த மாக வறிந்திசி னோரே 
<br/>
யங்ஙன முணரும் பெட்பு வாயாது 
<br/>
சற்கா ரியமுந் தரத்துண ராமே 
<br/>
சச்சிதா னந்தனென் றிடுகுறி கொண்ட 
<br/>
வீசூர் மண்ணன் முதலாம் வாதியர்
<br/>
முரணிக் கயிற்றி னரவே போலப் 
<br/>
பிரமத் துழையுயிர் சகபரந் தோன்றலிற் 
<br/>
பொய்யெனக் குழறிப் பொருந்துசித் தாந்த 
<br/>
முப்பொருள் பிழையே துவிதம தென்றுந்
<br/>
தங்கோ ளத்து விதமா மென்று 
<br/>
மலகையிற் குழறிய பொருளிலா வெறுநூற் 
<br/>
கத்வித தூடண நிக்கிர கம்மென 
<br/>
முற்பெயர் வாய்ந்த வினாவிடை குதர்க்க 
<br/>
வாத விபஞ்சினி தூலவா தூலஞ் 
<br/>
சித்தாந்த பூடணஞ் சன்மார்க்க போத 
<br/>
வெண்பாப் போதப் பிரகா சிசையொடு 
<br/>
பிரம தத்துவ நிரூபண முதலாப்
<br/>
பலநூ லியற்றி யவையினி லடக்கிய 
<br/>
தெருளோன் யாரெனச் செப்புக புலவீர் 
<br/>
மல்லன்மா ஞாலந் தேய்த்துறு புகழோன் 
<br/>
சொல்லரும் சென்னைச் சூளையாம் பதியோன் 
<br/>
சிவதத் துவத்திற் செறீஇக்கிடந் தவிர்வோன்
<br/>
ஞான சம்பந்த வள்ளறன் றிருவடிப் 
<br/>
பதுமமலர் காட்சித் திருவுளத் தாவியன் 
<br/>
குரவர்க் காங்காங்கு கோயில் வகுத்தோன் 
<br/>
தவமதிற் சிறந்த சிவஞான போதன் 
<br/>
சோமசுந் தரனெனக் காண்குது மன்னோ 
<br/>
னில்வழி யிவ்வழி யில்லையா லெவரு 
<br/>
முய்வரும் பெற்றி  மெய்ம்மைச் சைவமே.  (13) 
<br/>
<br/>
நேரிசை வெண்பா 
<br/>
சைவமெங்கே நால்வரருட் சார்பெங்கே மெய்கண்டத் 
<br/>
தைவிகநூ லெங்கேயெஞ் சாதனமெங் -- கைவரைவென்
<br/>
றார்முத்தி யெங்கேயிங் கந்தோநஞ் சோமசுந்தர 
<br/>
னார்முந்தி வந்திலரே லா. (14) 
<br/>
<br/>
கட்டளைக் கலித்துறை
<br/>
ஆவா வொருசோம சுந்தரன் பாண்டிநன் னாடளித்தான் 
<br/>
றேவா மவன்றனைப் போற்றிடுஞ் சூளையிற் செம்மலவ 
<br/>
னாவா லொருசதுர் மண்டல மாண்டிணை யின்றிநவிர் 
<br/>
தாவா தவிரிய சித்தாந்தப் பேரர சார்ந்தனனே.   (15)
<br/>
<br/>
நேரிசையாசிரியப்பா 
<br/>
சார்ந்திடு மாகமந் தந்த வெந்தையி
<br/>
னருவா னனத்துட் பெரிது பயன்பெறத் 
<br/>
தோன்றிக் குருக்களாக் சொன்மாதி சைவ 
<br/>
ரொருபெரு மகிமையுந் திருவரு ளாளப் 
<br/>
பெருந்தகை நால்வர்தம் பெற்றியும் பிறவுங் 
<br/>
கொளுவிட வந்தவர் பிரபாவ மகிமை 
<br/>
யெனுநூற் கண்டுந் தம்மன் பீர்க்கக் 
<br/>
கெளணியர் பெருமான் சமணொடு புத்த 
<br/>
மாயா வாத மிரணிய கருப்பம் 
<br/>
வைணவ மென்னு மதவிப மழித்த 
<br/>
பரசமய கோளரி யியன்முத லான
<br/>
பாவின மிலக்கிய நாவலப் பெருமான் 
<br/>
சிவஞா னப்பா றேரிய வதனா
<br/>
னப்பான் மணங்கமழ் மெய்ப்பாற் றலைவன் 
<br/>
றன்னருள் பெறீஇய வந்தணச் செய்யுளி
<br/>
னந்தாதி போற்றிய சிந்தா சனத்தோய் 
<br/>
புறச்சமய நெறியெனுஞ் சித்தியார் விருத்தக் 
<br/>
கிலக்கா யிருந்த கலக்கமில் புலவ 
<br/>
வேமந் திரியெனு மிவையிரு கூட 
<br/>
மன்னார ணித்தா மாதோட்ட மூன்று 
<br/>
மெந்தை முக்கணி னிலங்குறூஉ நீர்மையி 
<br/>
னரனென வவிரு மரித்தே யத்தி 
<br/>
னொருசார் செறீஇப் புலவரிசை மிகலி 
<br/>
னக்குறி புணர்ந்த வொப்பில்லாப் பதியிற் 
<br/>
புதுச்சந் நிதியா முயர்ந்தோங்கு சினகர 
<br/>
மமர்ந்தடி தொழுவார்க் கருள்விளை வருளித் 
<br/>
தன்றிரு முகனிற் பொலியுந் திருக்கோ 
<br/>
விருவொளி யென்னத் தெரிக்கிய குருகுச் 
<br/>
சலசங் கழுநீ ரருகுநின் றேந்து
<br/>
மிச்சையுந் தொழிலுமா மிருமனை யவர்புற 
<br/>
மிருப்ப வீரையிற் றரணியுதித் தன்ன 
<br/>
வழியா வாற்றற் சிகிமீ திலங்கும் 
<br/>
பரனவ னருளி னவதரித் துறுகலை
<br/>
முற்றத் தெரிந்து முடிபது புரக்கு 
<br/>
மொளிப்பே ரிரண்ட னுருபுசே ரயின்மக
<br/>
வெனுமிறை பெயரோ னிணையில கேள்விய 
<br/>
னவன்றனை யுறழு மாரிய சோம 
<br/>
சுந்தர வயின்வயின் றொல்சபை வைத்துக் 
<br/>
கந்தர மென்னப் போதகஞ் செய்த
<br/>
முந்தையோய் நின்னை முற்றக் கண்டோர் 
<br/>
வேதாந்தத் தெளிவா மெய்ந்நிலை 
<br/>
தானன்றி வெறுமதஞ் சாரா திசைவரே.           (16)
<br/>
<br/>
நேரிசை வெண்பா
<br/>
சைவத்தாய் மூத்தாய் சரித்தாய் புறமகத்துக் 
<br/>
கைவைத்தா யார்வத்தா யாரியாய் - மெய்வைத்தாய் 
<br/>
சித்தாய் பெரியாய் திருவாய்நற் சோமசுந்தர 
<br/>
வத்தா வெனக்கெங்  கருள்.               (17) 
<br/>
<br/>
கட்டளைக் கலித்துறை 
<br/>
அருணூன் மறைசிவ வாகமம் போலநம் மாரியரப்
<br/>
பொருணூ லெமக்குயத் தந்தத னாலருட் போதரலாற் 
<br/>
றெருணூ லவையென காண்டலி னீரறு தெய்வமுறை 
<br/>
யருணூ லெனச்சொலுஞ் சூசோம சுந்தர வாண்டகையே. (18)
<br/>
<br/>
அடிமறி மண்டில வாசிரியப்பா. 
<br/>
கையுடை விலங்கு கரிமா வொன்றே 
<br/>
தகைமைப் பிரணவச் சாமி முன்னவனே 
<br/>
யாண்டரு ளாரியர் பன்னிரு வோரே 
<br/>
தக்கநற் றெய்வஞ் சங்கர னொருவனே 
<br/>
தகைய முயல்வதிங் காணவத் தளையே
<br/>
யாண்டகை யென்பவன் சோமசுந் தரனே 
<br/>
யேலருள் பெறுவதிங் கெம்மனோர் கடனே. (19)
<br/>
<br/>
இன்னிசை வெண்பா. 
<br/>
கடலுலகில் வாழ்பயனுங் கற்றவரைச் சேர்வுந்
<br/>
திடவாயு ளார்பயனுந் திண்வாயி னார்பயனும் 
<br/>
சொல்வரையார் தம்பயனு மாபயனுஞ் சோமசுந்தர 
<br/>
நல்லுடையாய்  நின்னோக்கி னாம்.         (20)
<br/>
<br/>
கட்டளைக் கலித்துறை 
<br/>
நாமஞ்சு நாமஞ்செய்  நாமக் குறிவைத்து நாணரகிற் 
<br/>
காமஞ்சு ராத்திரர் புத்தர் சமணர் முதற்கலகீர் 
<br/>
தோமஞ்சு வீட்டி விடுதிகண் டின்பச் சுவையருந்திற் 
<br/>
பாமஞ்சு சுந்தரன் செய்தரு நூல்களைப் பார்த்திடுமே. (21)
<br/>
<br/>
நிலைமண்டில வாசிரியப்பா 
<br/>
பாரறுத் தியற்றிய பல்லுவர்க் கூவ 
<br/>
றனுவேர் வாழ்க்கைச் சீறூர் மதவட 
<br/>
னனிநிரப் புற்றோ னாயினு மிமமிகப் 
<br/>
புல்லெ னந்தி யிடைத்தீ ஞெலியுங் 
<br/>
கல்லாப் பொதுவ னேரக் குறிப்பி
<br/>
னில்லன படைக்கவும் வல்ல னயங்கெழு 
<br/>
வுலகக் கருவியா மாமழை யுறைக்கா 
<br/>
தியலின் வேறுறீஇக் கயங்கழி முளியும் 
<br/>
வேனி லாயினுந் துளைக்கா லல்லியி 
<br/>
னடைகளி னீழற் கதிர்க்கோட்டு நத்தை 
<br/>
யேற்றுட னிளவளை யவற்றைப் பகற்கடி 
<br/>
கூட்டுநீ ரேறிக் குலவுதண் பணைசூழ்
<br/>
முகவையம் பதியான் றருணக் கதிரின் 
<br/>
வாய்மணி துற்றி மதிய நேரென்ன 
<br/>
மார்பிற் றுயல்வரு மகிபன் றன்னுயி 
<br/>
ராயினும் வேண்டுநர்க் களிக்குங் கருணை 
<br/>
மாயிருஞ் சீர்த்தியி னேர்பிற ரில்லோன் 
<br/>
றண்டமிழ் முற்பொரு டரூஉஞ் சித்தாந்த 
<br/>
மெனுமிவை போற்றிய வருளான் கொடையின் 
<br/>
வள்ள லெனையரும் வெள்கிக் கரக்குந்
<br/>
தராபதிச் சேது பதிமகா நிருபன் 
<br/>
றன்னவை யகத்து மறுமத வாதிகள் 
<br/>
வாயடங்கி யுலர வைதிக சைவ 
<br/>
சிந்தாந்த வுண்மைத் திறமழை பொழீஇ 
<br/>
நின்றிட வேந்தனும் பரசமய கோளரி 
<br/>
யெனும்பேர்ப் பட்ட மெடுத்தழைத் திடவே 
<br/>
யத்திரு நாமமெம் மையனாங் கெளணிய 
<br/>
மெய்த்தெய் வக்கு மிளிர்வது கண்டும்
<br/>
புல்லேன் வைத்துப் புரிவது பவமது 
<br/>
கண்ணுதற் பெருமா னல்லரு ளடைந்து 
<br/>
மண்ணில்வா ழெம்மவர் தண்ணரு ளடைய 
<br/>
வோதிய தேவா ரம்முதற் பெரிய 
<br/>
புராண மிறுதியாப் புகல்பன் னிரண்டு 
<br/>
திருமுறைக் குரிய திருவருட் பாவெனுஞ் 
<br/>
சீர்ப்பெயர் கருங்குழிச் சிறியோ னிராம 
<br/>
லிங்க னிறந்தோ னவன்பா டற்கும் 
<br/>
வைத்தின லுற்ற தன்மைய தென்ன 
<br/>
வாங்குள புலவரு மரசனும் வியந்து 
<br/>
வைதிக சைவ சித்தாந்த சண்ட 
<br/>
மாருத மென்னும் பேரிடக் கொண்ட
<br/>
வைய வையகோ வெய்யர்கள் சில்லோர் 
<br/>
நின்மா ணவரென வெளிவந் துற்றும் 
<br/>
பொய்த்த பட்டங்கள் பொருத்தியுந் திருமுறை 
<br/>
திருவருட் பாவெனும் பெயரிவை சிறந்த 
<br/>
தேவார முதலா வோது மவைக்கிங் 
<br/>
கேற்கா வென்று மிழிப்பிய நின்றார் 
<br/>
நின்பகை யவராம் போலிச் சைவரொடு
<br/>
சேர்ந்து பழிபவப் பட்டார் நின்ற 
<br/>
னுண்மை மாணாக்கரென் றுற்றவர் யாவரு
<br/>
நின்மொழி போற்றி யுறைகுந ரன்றே 
<br/>
யன்னவர் பின்னு முய்ய விஞ்ஞான்று 
<br/>
 நல்லருண் மதியை யொல்லையி னளிப்பாய் 
<br/>
வெல்பவ ரின்றி விளங்கிய திறலோய் 
<br/>
செல்லாச் சீர்த்திக் கேள்விய சோம
<br/>
சுந்தர னென்னும் பெயரிய 
<br/>
நல்லோய் சற்குரு நாத மன்னவனே.        (22)
<br/>
<br/>
நேரிசை வெண்பா
<br/>
மன்னு மருண்மொழியார் வாய்மலரும் பன்னிரண்டு 
<br/>
சொன்ன கனவிலுமே சோரவிடே - லென்னத் 
<br/>
திருவாக்கி னுண்மையெனச் செய்தனையே சைவத்
<br/>
திருவாக் கினையிதுவோ செப்பு.             (23)
<br/>
<br/>
கட்டளைக் கலித்துறை 
<br/>
செப்பும் பொருள்வெறுத் தேற்காப் பொருள்வயிற் சென்ற சில 
<br/>
ருப்புங் கருப்புர வொண்பொரு டாமுமொன் றென்றுரைத்தே
<br/>
பப்பும் பகட்டுரை வீழ்த்துச் சிவாதிகய வம்மணியி 
<br/>
னொப்பும் பொருளு முரைசோம சுந்தர  வுத்தமனே.    (24)
<br/>
<br/>
இணைக்குற ளாசிரியப்பா 
<br/>
உத்தமக் கண்ணுவ வுறுவனார் விருந்தை 
<br/>
கருப்பமாம் வாச வடுப்படாப் பெரியோன் 
<br/>
வாமதே முனிவன் பிருகுமா மகத்திற் 
<br/>
சிறுவிதிக் கெம்பர னியலவை தெளித்த 
<br/>
ததீசி முதலினோர் சாற்றிய சாபம் 
<br/>
பெரிது மலைக்கப் பிறந்த மானுடன் 
<br/>
கதிரையம் பதியு முதிரைசேர் கோணமுந் 
<br/>
திருக்கே தீச்சரப் பதியும் புதுச்சந் 
<br/>
நிதியெனு முபய கதிர்காம தலமு
<br/>
மவிரிய பொன்னக ராண்டு சீகாழித் 
<br/>
துரைதிருப் பதிகந் தோறும் வியக்கப் 
<br/>
பெற்றரா வணனாற் பீழைபட் டரன்ற
<br/>
னாரரு ளதனாற் கோறிய விராமன 
<br/>
பூசை சேதுவிற் புரிந்தில னென்ற 
<br/>
மாமயக் கொழிக்கக் கூரேச விசய 
<br/>
பங்கமு மிராம தத்துவ தீபிகை 
<br/>
யாபா சம்மொடு வாஞ்சன ராம 
<br/>
வைபவ பங்கமு மிராமன் பூசை 
<br/>
செய்ததென் றதுவுஞ் சைவச் சூளா 
<br/>
மணியுந் தந்த பணியோன் யாவன் 
<br/>
சிவன்பர னலனெனச் சிலபா சண்டா
<br/>
குரைத்த காலையின் மறைப்பொருள் காட்டிப் 
<br/>
பரதத் துவப்பிர காசிகை 
<br/>
வரியநூ லிழைத்த வரியோ னேவன் 
<br/>
மேலைப் பாக்கத் தாத தேசிக 
<br/>
தாத்தாச் சாரி யிகழுரை யவைக்கி 
<br/>
ராமா யணத்துச் சூசிகா பங்க 
<br/>
மியற்றி யுணர்வளித்த வேரோன் யாவன்
<br/>
மறைமுடி பான வுபநிட தங்க 
<br/>
ளெல்லாஞ் சைவமென் றிலக்கினன் யாவன் 
<br/>
கன்னிகா தேவி புராண முங்கறையில் 
<br/>
விபரீத ஞான விலக்கு மாபாச 
<br/>
ஞான நிரோதமு நவின்றோன் யாவ 
<br/>
னன்னவன் சூளைப் 
<br/>
பொற்புடைப் பதியின் மெய்ச்சிடத் தோன்றி 
<br/>
நித்தலு ஞான பூசைசெய் தாற்றும் 
<br/>
வித்தகன் சோம சுந்தர 
<br/>
னெனப்பெயர் கொண்ட கனத்தின னன்றே. (25)
<br/>
<br/>
நேரிசை வெண்பா
<br/>
அன்றே தணிகா சலத்தவமுங் கண்ணப்பர் 
<br/>
நின்றபிர பாவமொடு நேருந்தி -யென்று 
<br/>
மறவாத நாமா வளியுஞ்செய் தாயுய் 
<br/>
பிறவா நெறியெனக்கே பேசு.           (26)
<br/>
<br/>
கட்டளைக் கலித்துறை. (கிள்ளைவிடு தூது.) 
<br/>
பேசுக வெங்குறை பித்தர்கள் போலவன் பின்னலங்க 
<br/>
லாசுக வேண்டிப் பிதற்றுகின்றா ளிங்ங னாற்றுவர்யார் 
<br/>
காசுக எத்த வளையுங் கழலத் தலைவி செய்கை
<br/>
மாசுகம வேட்டன ளென்றிணைப்பீர் நல்ல மாசுகமே. (27)
<br/>
<br/>
 நேரிசை யாசிரியப்பா 
<br/>
சுகமளி சைவச் சுகம்பெறா துடற்றும்
<br/>
பசிப்பிணி மிகுத்தோன் கையலர் கழீஇப் 
<br/>
பேய்த்தேர்த் தோற்றங் கண்டாங் கதிற்பசி 
<br/>
கழிப்பிய நினைந்து பெற்றுணச் சென்றாங்
<br/>
கொன்றுங் கோடா துலைந்துமாண் டாங்கு 
<br/>
மணியு மகளிரும் பனையடுப் பெவையு
<br/>
மூர்தியு முயர்வு மதிப்புஞ் சிறப்பும் 
<br/>
பெறுவே மென்று வேடர் கோட்பட்ட 
<br/>
மாவிற் புள்ளி னீண்டைய வீண்டு 
<br/>
மிழிஞர் பலர்மாளு மலமரல் குறித்துக்
<br/>
காசு மதமெனக் கல்வியார் கழித்த 
<br/>
மாசுக் கோளென வண்மையா ரொதுக்கிய 
<br/>
வேசு மதமென வெம்மனோ ரிழித்த
<br/>
வேசு மதத்தவ ரேமாற்றங்கள் 
<br/>
பலப்பல பொய்களுஞ் சிதர்த்தடை யுண்மை 
<br/>
யிலக்கி விளக்கமென் றியற்றிய குருவே 
<br/>
சிவபா ரம்மியப் பிரதரி சிநியு 
<br/>
மொருபா ரதத்தி னுட்சங் கிரகமுஞ் 
<br/>
சிவத்துவி சரினுற் கருட தீபிகையுந் 
<br/>
துர்ப்போத சம்வா தம்மெனு நூலும் 
<br/>
பிரமவநு பூதியும் பேசிய குருவே
<br/>
ஞான தீபங்க ணவிற்றிய முதல்வோய் 
<br/>
மறைமுடி வுற்ற கைவலயக் கருத்துச் 
<br/>
சிறிதும் மாயா வாதமன் றென்று 
<br/>
பெருநூல் காட்டிப் பிறங்கவைத் தவனே 
<br/>
சித்தாந்த சேகரஞ் செய்தசீ ரியனே 
<br/>
சிவச்சொற் றெளிவுரை யியற்றுசூ ரியனே 
<br/>
சுபோத விளக்கஞ் சொற்றநே ரியனே 
<br/>
பரமத பங்க வினாவிடை வேத 
<br/>
சமரச கண்டனமொடு பிரம தரிசினி 
<br/>
சித்தாந்த போதம வேத சிவாகமப் 
<br/>
பிரமா ணியமிவை யருளுமா ரியனே 
<br/>
பெண்களைக் கல்வி பயிற்றுவித் திடுத
<br/>
னன்றன் றென்று மறுப்பு நவிற்றிய 
<br/>
பொருண்முடி புணர்ந்த புலவ ரேறே 
<br/>
சிவதத்வ சிந்தா மணிசெயுஞ் செல்வ
<br/>
மவதத் துவத்தி னலையா தரும்பொரு 
<br/>
ளிவையென வளித்த பெருநில வேந்தா
<br/>
னியாயாக கரமணி சதுட்டய தர்ப்பண 
<br/>
மிவைமுத லான நூற்றின் மேற்படு 
<br/>
சோமசுந்தர சாத்திர மென்ன 
<br/>
வறிஞர் கொண்டாட வருளிய திருவே 
<br/>
சமய வாதந் தண்டாக் கேடெனப் 
<br/>
பொருளிலா பங்கள் போக்குவ தென்ன 
<br/>
வருநட் பெல்லா மாய்ப்பது மஃதெனப் 
<br/>
பெருஞ்சுற் றத்தைப் பிழைப்ப தஃதென்ன 
<br/>
வீங்கிருள் படித்துத் தூங்கி யீங்குப்
<br/>
புலவரென் றிருந்தோ ரழியிவை நினைந்து 
<br/>
கொள்ளாது விட்டுப் பேதுற்றார் மன்னோ 
<br/>
வவையெலாம் பொய்யென் றறிந்து சித்தாந்த 
<br/>
மெய்ப்பொருள் விளக்கிப் பொய்ப்பொரு டெறுஉத் 
<br/>
தெய்ப்பிலா வைப்பி னொப்பிய நின்றோய் 
<br/>
புட்கரப் பட்ட வானப் பேருறைக் 
<br/>
குமிழி யன்ன பொகுட்டு வீழிய 
<br/>
கரும்பிடர்த் தலைய மாச்செவிக் குறுமுய 
<br/>
லுள்வளைந் துள்ளி யுலம்பல் போற்புற 
<br/>
மதத்து வாதிக டங்களுட் பேரொலி 
<br/>
செய்யு மார்ப்பரிப் பொழிய வாங்காங் 
<br/>
குய்வரச் செலீஇக் கைம்மாப் புக்குக் 
<br/>
கோட்டினுங் கையினும் வாலினுங் காலினு 
<br/>
நூழிலாட் டதினுஞ் சிதைப்பது நேர 
<br/>
வடர்கி யவர்மதந் தெறுத்த  நிற்போல் 
<br/>
வெவருங் கண்டிலே மினியம்ம யாரே 
<br/>
தவத்தினிள் முளைத்த சதுர 
<br/>
வருட்பெரி யோய்நின் புகழளப்  பிலவே.     (28)
<br/>
<br/>
நேரிசை வெண்பா
<br/>
அளப்பிலா வாதியர்க ளம்மவென வேங்கித் 
<br/>
துளக்க மனங்கொள்ளத் துலங்க - விளக்கமது 
<br/>
கண்டு சிரந்துளக்க வுண்மைப்பொருள் நாட்டு 
<br/>
கண்டு மதியழகக் கண்டு (29) 
<br/>
<br/>
கட்டளைக் கலித்துறை. 
<br/>
கண்டனஞ் சுந்தர நின்றனைப் போற்செயக் கண்டுமிலேங் 
<br/>
கண்டனஞ் சாரருள் காட்டுவர் தம்மையுங் கண்டுமிலேங் 
<br/>
கண்டனஞ் சேரருள் சேர்குர வோரையுங் கண்டுமிலேங் 
<br/>
கண்டனம் பெண்மணிற் கண்டனர் தாமொன்றுங்  கண்டிலரே.   (30)
<br/>
<br/>
சோமசுந்தர மும்மணிக்கோவை முற்றிற்று.
<br/>
----------<br/>
</ul></body></body></html>