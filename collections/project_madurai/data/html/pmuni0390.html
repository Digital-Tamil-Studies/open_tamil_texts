<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2011 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>kumaramAlaip piLLaittamiz of vIrapatrak kavirAyar (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">வீரபத்திரக் கவிராயரவர்கள் இயற்றிய<br/>
 "குமரமாலைப்  பிள்ளைத்தமிழ்"</font></h2>
<h2> kumaramAlaip piLLaittamiz<br/>
by vIrapatrak kavirAyar<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to the Digital Library of India <br/>
for providing us with scanned images version of the work online.<br/>
Etext preparation and proof-reading: This etext was produced through Distributed Proof-reading approach. <br/>
We thank the following persons in the preparation and proof-reading of the etext: <br/>
V Devarajan, Sakthikumaran, Manjula Balaji, Nalini Karthikeyan, <br/>
R. Navaneethakrishnan, V. Ramasami and R Rajasankar and M. Elangovan<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2011.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.

</ul>
<hr noshade=""/>
<center> <h3> <font color="blue">வீரபத்திரக் கவிராயரவர்கள் <br/>
திருப்புல்வயலி லெழுந்தருளியிருக்கும்<br/>
குமரக்கடவுள்பேரில் பாடிய<br/>
 "குமரமாலைப்  பிள்ளைத்தமிழ்"</font></h3></center>
<ul>
<strong> Source</strong> <br/>
உ<br/>
கணபதி துணை  <br/>
புதுக்கோட்டை சமஸ்தானம் திருப்புல்வயலி லெழுந்தருளியிருக்கும்<br/>
குமரக்கடவுள்பேரில் "குமரமாலைப்  பிள்ளைத்தமிழ்"<br/>
<br/>
இது இராயபுரத்திலிருக்கும்<br/>
குன்றாக்குடித் திருவண்ணாமலையாதீன மடத்து வித்வான்<br/>
புகழேந்தி  வங்கிஷவாணிதாச வீரபத்திரக் கவிராயரவர்கள் பேரரும்,<br/>
முத்துச்சாமிக் கவிராயரவர்கள்  குமாரருமாகிய வீரபத்திரக் கவிராயரவர்களால் <br/>
இயற்றப்பட்டு,  *மேற்படியூர்  நா.கதி.கதிரேசன் செட்டியாரால்<br/>
<br/>
சென்னை: மதராஸ் ரிப்பன் அச்சியந்திரசாலையில்<br/>
பதிப்பிக்கப்பற்றது<br/>
1909<br/>
<hr noshade="" width="50%"/>
<br/>
சிவமயம்<br/>
<br/>
<strong> சிறப்புப்பாயிரம் -1</strong> <br/>
புதுக்கோட்டை சமஸ்தானம் இராயபுரம் ப்ரஹ்மஸ்ரீ<br/>
தி. செ. இராமஸ்வாமி சாஸ்திரிகள்  இயற்றியது<br/>
<br/>
கிரந்த எழுத்து கொண்டு எழுதப்பட்ட இந்த பாயிரம்<br/>
கிரந்த எழுத்துக்கள் ஒருங்குக்குறியீட்டில் இல்லாமையால்<br/>
இங்கு பதிக்கப்படவில்லை<br/>
<br/>
<strong> சிறப்புப்பாயிரம் -2</strong><br/>
<br/>
இராயபுரத்திலிருக்கும் மழவைத் திருவிளையாடற்<br/>
சுப்ரமண்ய பாரதியவர்கள் புத்திரர்<br/>
ப்ரஹ்மஸ்ரீ இராமசுவாமி ஐயரவர்களியற்றியது<br/>
<br/>
நிலைமண்டிலவாசிரியப்பா<br/>
<br/>
திருவளர் செந்நெலுந் திகழ்தரு கன்னலு<br/>
முருகெழு கமுகுதெங் கோங்கிவா னளந்து<br/>
மருவிய நந்தா வனச்சோ லைகளும்<br/>
பெருகிய மாமறை பேசுசா லைகளும்<br/>
பங்கயப் பூமலர்ப் பாயல்போல் விரித்<br/>
தங்கயற் றேனுக ரளிகளி னீட்டமு<br/>
நீர்நிறை யோடையு நிலவு தடாகமு<br/>
மேர்பல கொண்டுயர்ந் தேந்திய சிகரமொ<br/>
டாமதின் மண்டப் மாலர ணத்துடன்<br/>
காமரு மங்கையற் கணியொடு சுந்தரர்<br/>
வாழ்வுறு கோயிலு மறையவர் வீதியு<br/>
மேழ்நகர் வணிக ரிசைந்திடு மாடமு<br/>
மெங்கினுஞ் சித்திர மியற்றிய கூடமுந்<br/>
தங்கிடு மவர்க்கூண் டருமறச் சாலையும்<br/>
பன்னரும் பல்வளம் பரவிய விராய<br/>
நன்னகர் தன்னி னாடொறும் வாழ்வோன்<br/>
எண்ணான் கறங்களு மீயுந் திறங்களும்<br/>
விண்ணார் தனபதி வியந்துரை செல்வராம்<br/>
வணிகர்தம் மரபின் மருவிய விரணியூர்ப்<br/>
பணிதருங் குலத்திற் பாங்கமர் வாழ்வாஞ்<br/>
சிதம்பரம் பெறுநாச் சியப்பன் றவத்தா<br/>
ஸிதம்பெற வருகதி ரேச வணிகன்<br/>
சந்ததி வேண்டித் தழைக்கும் புல்வயற்<br/>
<br/>
குந்த மணிந்திடு குமரே சன்மேற்<br/>
பிள்ளைத் தமிழ்க்கவிப் பிரபந் தத்தைக்<br/>
கொள்ளை கவிக்குழாங் கொண்டுவப் பெய்தவும்<br/>
வேண்டிய வண்ண நீண்ட புகழ்சேர்<br/>
வள்ளற் பெருங்கவி வான்புக ழேந்தியின்<br/>
விள்ளற் கரியதாய் விளங்கு மரபினான்<br/>
திருவணா மலையா தீனம் விளங்க<br/>
வருபரம் பரையின் மயின்மலை மலையாக்<br/>
குன்றாக் குடியுள குன்றாக் குடிநகர்<br/>
*செ*ன்றா மடமதி னண்ணிய வித்துவான்<br/>
பகர்ந்திடும் வீர பத்திரக் கவிஞன்<br/>
மகிழ்ந்திடு சுதனா மான்முத் துசாமி<br/>
புத்திரன் வீர பத்திரக் கவிஞன்<br/>
கருதிப் பொருளைச் சுருதியின் வழியே<br/>
சுருதியுட் கமலக் கண்ணக நிறீஇ<br/>
யெந்தல முந்தரு சொன்னலம் புணர்த்திக்<br/>
கன்ன லமுதெனக் கன்னம் கிற்கொளப்<br/>
பன்னினன் புலமையிற் றன்னின் மேலலாச்<br/>
சேயருள் கொண்டே சேயருள் செயவே.<br/>
---------------<br/>
<strong> சிறப்புப்பாயிரம் -3</strong> <br/>
இராயபுரத்திலிருக்கும் இந்நூலாசிரியர் மாணாக்கருளொருவரான<br/>
ப்ரஹ்மஸ்ரீ  ஆ பஞ்சாபகேசய்ய ரவர்களா லியற்றியது<br/>
<br/>
நிலைமண்டிலவாசிரியப்பா<br/>
<br/>
பூங்கடல் சுலவும் புடவியிற் சிறந்து<br/>
நீங்கரும் வளங்க ணிதமுறுஞ் சோழ<br/>
மண்டலந் தன்னிற் றொண்டமா னிசைகூர்ந்<br/>
தரசுசெய் புதுவை யம்பதி யடுத்த<br/>
சரசுலாம் புல்வய றனிலொரு தொண்டனுக்<br/>
காகவே பழனி யணிவரை நின்று<br/>
தாகம தாகத் தண்டா யுதமுடன்<br/>
ஓங்கும் பிரணவத் துட்பொரு ளுணரா<br/>
தேங்கும் விதியை யிருஞ்சிறைப் படுத்தி<br/>
யத்தன் மொழியா லவன்சிறை விடுத்தப்<br/>
பித்தன் கேட்கப் பிரணவப் பொருளைக்<br/>
கூறிய குமரன் குக்குட கேதனன்<br/>
ஆறிரு கைய னணிபத மிரண்டினான்<br/>
தரணியின் மாந்தர் தம்வினை யகற்ற<br/>
விருதயத் துன்னி யெழுந்துடன் போந்து<br/>
மஞ்சுலாங் குமர மலையினின மேவுங்<br/>
குஞ்சரி மருவுங் குமரே சன்மேற்<br/>
றென்னுறும் பாண்டி தேய மதிலார்<br/>
மன்னில வளமும் வாய்ந்தபொற் பதியாங்<br/>
குன்றாக் குடியிற் குன்றாக குடியான்<br/>
மன்புக ழேந்தி வங்கிஷத் துதித்தே<br/>
யியலிசை நாடக மென்னுமுத் தமிழு<br/>
நயமுறு நாற்கவி நன்குறப் பயின்றும்<br/>
பற்பல நூல்கள் பாங்குற வியற்றியும்<br/>
விற்பன் ரெவரும் விம்மித முறவே<br/>
நலமிகும் புலவர் நாமல வெனவும்<br/>
புலவர் சிகாமணிப் புங்கவ னெனச்சொல்<br/>
பாவலன் வீர பத்திரக் கவிஞன்<br/>
ஒவருந் தவத்தா லுதித்தருண் முத்துச்<br/>
சாமிக் கவிஞன் சந்திதி விளங்கி<br/>
மாமிக் கோங்க வந்திடும் வீச*<br/>
பத்திரக் கவிஞன் பத்தியாய்ப் பிள்ளைத் <br/>
தமிழினைச் சொற்றான் றரணியோர் செவிவா<br/>
யமிழ்திது வென்றே யருந்திட மாதோ. <br/>
            ----------<br/>
<strong> சிறப்புப்பாயிரம் -4</strong> <br/>
     இராயபுரத்திலிருக்கும் மழவைதிருவிளையாடற்<br/>
        சுப்பிரமணிய பாரதியவர்கள் பேரரும்,<br/>
   சுப்பராமய்யர் குமாரரும், இந்நூலாசிரியர் மாணாக்கரு<br/>
  ளொருவருமாகிய, ப்ரஹ்மஸ்ரீ கிருஷ்ணய்யரவர்கள் இயற்றியவை.<br/>
<br/>
       அறுசீர்க்கழிநெடி லடியாசிரிய விருத்தம்.<br/>
<br/>
உலகுவக்கும் புகழ்சேர்தென் பாண்டிநா டெனப்பெயர் பூண்<br/>
                 டுயர்கன் னிக்கோ<br/>
ரிலகுநுதற் றிலகமெனு மிறைநகர்வாழ் நாச்சியப்ப<br/>
                  னிரணி யூரிற்<br/>
குலவுசிவ புரந்தேவி யாட்கொண்ட நாதரருள்<br/>
                  கூட்ட முன்செ<br/>
யலகிறவப் பேறெனவே யவதரித்த சிதம்பரவேட்<br/>
                  கருமைத்தம்பி.                                (1)<br/>
<br/>
இருந்தவத்தோர் பெருங்களிகூர்ந் திடக்கோயி லூரினமர்ந்<br/>
                  தெழில்வே தாந்த<br/>
மொருங்குணரன் ணாமலைச்சா மிக்கிலக்கு வற்குமுத<br/>
                  லுதித்த சீவன்<br/>
திருந்துதன பதிக்குமிருந் தனபதியா யெஞ்ஞான்றுஞ்<br/>
                  செல்வ மோங்க<br/>
வருங்குணவான் கதிரேச வணிகனெனத் திருநாமம்<br/>
                வனை வள்ளற்கே.                             (2)<br/>
<br/>
புத்திரப்பே றுண்டாகி வாழையடி வாழையெனப்<br/>
                புவியின் வாழச்<br/>
சித்திதருங் குமரமலைக் குகன்மேற்பிள் ளைத்தமிழைச்<br/>
                செய்தத் தேவார்<br/>
அத்திருவின் முத்தமிழின் சுவையறிநா வலவரதி<br/>
                சயிப்பப் பூவி<br/>
னெத்திசையும் புகழ்வீர பத்ரகவி வாணனரங்<br/>
                கேற்றி னானால்.                               (3)<br/>
              ---------<br/>
<strong> சிறப்புப்பாயிரம் -5</strong> <br/>
              காரைக்குடியிலிருக்கும்  ப்ரஹ்மஸ்ரீ சதாவதானம் <br/>
பாலசுப்பிரமணிய  ஐயரவர்கள் இயற்றியது.<br/>
<br/>
        அறுசீர்க்கழிநெடி லடியாசிரிய விருத்தம்.<br/>
<br/>
இயலிசைநா டகமூன்று தமிழினும்பற் பலதமிழ்க<br/>
                 ளிசைந்திட்டாலும்<br/>
உயர்வுநிறை பருவமிலாக் காரணத்தால் வள்ளிகொண்க<br/>
                 னுவக்கான் மேலு<br/>
நயமுதவா வெனத்தேர்ந்தே வீரபத்தி ரக்கவிஞ<br/>
                 னம்பி னோர்பாற்<br/>
செயமுதவுங் குமரமலைக் குகற்கொருபிள் ளைத்தமிழே<br/>
                 சேர்த்திட்டானே.                               (1)<br/>
                   -----------<br/>
<strong> சிறப்புப்பாயிரம் -6</strong> <br/>
            இராமநாதபுரம்  சிவகங்கையென்னும் உபயசமஸ்தான வித்வான்<br/>
           வேம்பத்தூர் சிலேடைப்புலி  ப்ரஹ்மஸ்ரீ பிச்சுவய்ய ரவர்களியற்றியது.<br/>
<br/>
                   வெண்பா<br/>
<br/>
பிள்ளைத் தமிழாம் பெருந்தமிழ்க்கெல் லாமிஃதோர்<br/>
தள்ளையெனப் பாவலர்கள் சாற்றியே கொள்ளைகொளக்<br/>
கற்பனையாய்ப் புல்வயல்வாழ் கந்தற் குகந்துரைத்தா<br/>
னற்புகழ்சேர் வீரபத்தி ரன்.                       (1)<br/>
             ----------                              <br/>
<strong> சிறப்புப்பாயிரம் -7</strong> <br/>
         ஸ்ரீ விஷ்ணுபுராண நூலாசிரியராகிய<br/>
     செந்நெற்குடி சாமிக்குட்டி ஐயரவர்களென்று பெயர்விளங்கும்<br/>
      ப்ரஹ்மஸ்ரீ சுப்பராய ஐயரவர்கள்   இயற்றியது.<br/>
<br/>
       அறுசீர்க்கழி நெடிலடியாசிரிய விருத்தம்<br/>
<br/>
மாமேவி வளர்புல்லை வளநகர்வாழ் குமரமலை<br/>
                மன்னிநாளும்<br/>
பூமேவு மானிடர்தம் மிடர்தவிர்க்கு மாறுமுகப் <br/>
                புனிதன் றோண்மேற்<br/>
றேமேவு செந்தமிழ்ப் பிள்ளைத்தமி ழாங்கவிமாலை<br/>
                சிறப்ப வேய்ந்தான்<br/>
காமேவு மிராசநகர் தனில்வளரும் வீரபத்ரக்<br/>
                    கவிஞன் றானே.                    (2)<br/>
             -----------<br/>
<strong> சிறப்புப்பாயிரம் -8</strong> <br/>
      மேற்படியார் கனிஷ்ட சகோதரர்<br/>
     ப்ரஹ்மஸ்ரீ வீமகவியவர்களியற்றியது.<br/>
<br/>
         இணைக்குறளாசிரியப்பா<br/>
<br/>
பூவிருந் தொளிரும் புகழ்பெறு மதுவினை<br/>
வண்டுந் தேனு மகிழ்ந்தினி தருந்திச் செவ்வழிபாட<br/>
நான்முகன் விண்டு நந்தியூர்ந் திடுவோ<br/>
னாகுமுதத் தேவர்க் கடுத்திடு சத்திக<br/>
ணிறமென விளந்தளிர் தளிர்முதி ரிலைகளைத்<br/>
தன்னகத் தமைத்தத் தளிரியல் கண்கள்போற்<br/>
றீவிளி காட்டித் தேவர்த முலகுறை<br/>
வளந்தனை நோக்க வளர்ந்திடு பான்மையின்<br/>
வயங்குந் தேமா மன்னிய குயில்கண்<br/>
மணவினை நடாத்தும் வளங்கெழு பொழில்சூழ்<br/>
குன்றைமா நகரிற் குலவிய திருவார்<br/>
அண்ணா மலையா தீனத் தமர்ந்திடு<br/>
தலைமைப் புலவர் தங்குல மதனின்<br/>
மகுடமென் றோங்கி வந்திடு புலவன்<br/>
புகடனை யேந்து புகழேந் தியென்னும்<br/>
பெருந்தமிழ்ப் புலவனைப் பேசுதன் குலத்தின்<br/>
முதல்வனாகக் கொண்டு விளங்கிய முதல்வன்<br/>
வீரபத் திரனென வியற்பேர் பெறு<br/>
மருங்கவிப் புலவனைச்<br/>
சலதரந் தாங்கு தடித்தது நீங்கிப்<br/>
புவியிடை யமர்ந்து பொற்கல சத்தினைத்<br/>
தாங்கிநின் றொல்குந் தன்மையின் முலைகளைத்<br/>
தாங்கிடு மயிலனார் சஞ்சரித் திலகும்<br/>
<br/>
தடம்பெரு வீதியார்<br/>
இராய புரத்தி லிருந்திடு தனதன்<br/>
கரிணியார் வீதியி ரணியூ ருடையான்<br/>
வைசியர் குலத்தின் வந்தவ தரித்தோன்<br/>
கதிரைமா நகரிற் கண்ணிய முதல்வன்<br/>
றன்பேர் தாங்கு சதிருடை யறிஞன்<br/>
மகிதலந்தன்னின் மகப்பே ரொடுமிகு<br/>
நிதியினை யருலு நின்மல மூர்த்தியாம்<br/>
புனிதமார் குமரனா மெய்ப்பொருண்மீது<br/>
பிள்ளைத் தமிழ*னைப் பேருலகத்தோர்<br/>
மகிழ்ந்திடப் பாடித் தருகெனத் தந்தனன்<br/>
அறிஞரும் வியப்ப வமிழ்தென மன்னோ.<br/>
          -------------<br/>
<strong> சிறப்புப்பாயிரம் -9</strong> <br/>
        திருமெய்யம் வைக்கீல்<br/>
     ப்ரஹ்மஸ்ரீ வயித்திநாதய்யரவர்கள்  இயற்றியது.<br/>
<br/>
   எண்சீர்க்கழி நெடிலடி யாசிரிய விருத்தம்<br/>
<br/>
வளர்கலியு காப்தமையா யிரத்துப் பத்தின்<br/>
            மருவுலகீ லகவருடந் தைவெண் பக்கங்<br/>
கொளுங்கதிர்நா டித் திகைநற் சதையந் தெய்தி<br/>
        குலவுமிரா றிற்குமர மலைவேண் மீதி<br/>
லளகேச னிகர்கதிரே சன்பே ரோங்கி<br/>
        யாண்மகப்பே ருறப்பிள்ளைக் கவியைப் பாடித்<br/>
தளர்வறவே வீரபத்ரக் கவிஞன் வித்வ <br/>
        சபையொருங்கே மெச்சவரங் கேற்றி னானே.<br/>
              ---------<br/>
<strong> சிறப்புப்பாயிரம் -10</strong> <br/>
மதுரை ஜில்லா கோட்டையூர் மீனாட்சி சுந்தரமய்யரவர்கள் புத்திரர்<br/>
ப்ரஹ்மஸ்ரீ சுப்பய்யரவர்களால்  இயற்றியது.<br/>
<br/>
அருசீர்க்கழி நெடிலடியாசிரிய விருத்தம்<br/>
<br/>
சீர்பூத்த கடல்வளைக்கும் புவிமதிக்கும் புகழ்நலத்தாற்<br/>
                  செழித்தோன் முல்லைத்<br/>
தார்பூத்த  மணிநிறத்தான் றனவணிகர் குலமணியாத்<br/>
                தழைக்குஞ் சீமான்<br/>
கார்பூத்த கரதலத்தான் கதிரேச னெனும்பெயரான்<br/>
                கருத்தின்வேண்டு<br/>
தார்பூத்த மொழிநயந்து மெழுவகைச்சீர்த் தியினுமொன்றாய்<br/>
                  நாடிமன்னோ.                                             (7)<br/>
<br/>
பமரமலித் திடுமிதழித் தொடைமிடையுஞ் சடையுடையான்<br/>
                 பரமன் பாகத்<br/>
தமரமலைக் கொருபுதல்வ னமரர்தமக் கொருமுதல்வ<br/>
                 னகில மெல்லாஞ்<br/>
சமரமலைத் திடவடுகை யசுரர்களைப் பொடிசெய்நெடுந்<br/>
                 தனிவேற் கந்தன்<br/>
குமரமலைக் கொருதலைவன் சேயெனப்பேர் கொளலாலக்<br/>
                குழகன் மீதே.                                            (8)<br/>
<br/>
கள்ளமுதற் றிருக்கறுத்த மொழியுடையான் கலைமகடங்<br/>
                கருணை யாகும்<br/>
வெள்ளமுத தியிற்கவர்ந்த வெழிலியெனக் கவிபொழியு<br/>
               மேன்மையாளன்<br/>
தெள்ளமுதத் தினுமிகுந்த மதுரமுற்ற தெனப்புலவர்<br/>
               செவிவாய்த் தேக்கி<br/>
யுள்ளமுதத் தொடுபுகழச் சிறந்தபிள்ளைத் தமிழ்பாடி<br/>
               யுயர்ந்தா னன்றே                              (3)<br/>
<br/>
அத்தகைய பெருந்தகையா னியாவனெனி னுரைக்கு நுமிவ்<br/>
            வகிலந்தன்னி<br/>
னெத்தகைய பெருவளமு முடைத்தாகி நிலமகட்கோ<br/>
            ரிழைபோன் மிக்கோர்<br/>
சித்தநயனங்களிக்கு மெழிலுடைத்தா மிராசநகர்<br/>
            செழிக்க வந்தோன்<br/>
முத்தகைய தமிழ்களினுங் கவியுரைக்குந் திறந்தெரிந்த<br/>
            முதன்மை யாளன்.                            (4)<br/>
<br/>
நலமிகுந்த கலைகளெனு நரலையளவறிந்தகற்பா<br/>
            னளினத் தாடங்<br/>
குலமிகுந்த புயமுடையான் முத்துச் சாமிக்கவிஞ<br/>
            னுஞற்றுஞ் செய்ய<br/>
குலமிகுந்த தவத்துதித்தோன் கொடைக்கரத்தோன் குணங்கலின்முற்<br/>
            குணத்தைச் சார்ந்தோன்<br/>
புலமிகுந்த வீரபத்திரப்பெயரா னெந்நாளும்<br/>
           புகழ்மிக் கோனே.                                (5)<br/>
-----------------<br/>
<strong> சிறப்புப்பாயிரம் -11</strong> <br/>
     மேற்படியூர்,பெ.அ.க.சிதம்பரஞ்செட்டியார் குமாரர், <br/>
 சோமசுந்தரஞ்செட்டியாரால்   இயற்றியது.<br/>
<br/>
        அறுசீர்க்கழி நெடிலடி யாசிரிய விருத்தம்<br/>
<br/>
பூங்கமலத் துறையயனார் போற்றவருள் புங்கவனம்<br/>
              போல்வா ருய்யத்<br/>
தாங்கமலப் பரம்பொருளாங் குமரமலைக் கிழவனறுந்<br/>
              தருவே யென்னப்<br/>
பாங்கமலர்ப் பொழில்சூழ்கோ நகர்வீரபத்திரமால்<br/>
              பரிவிற் பெய்யுந்<br/>
தேங்கமலச் சேய்த்தமிழ்மேற் கொள்லாலப்பெயர் புலவோர்<br/>
              செப்பினாரே.<br/>
                 --------<br/>
<hr noshade="" width="50%"/><br/>
                     உ<br/>
                 சிவமயம்.<br/>
<br/>
              பருவத்தொகை<br/>
                 --------<br/>
                  வெண்பா<br/>
<br/>
    சாற்றரிய காப்புசெங் கீரைதால் சப்பாணி<br/>
    மாற்றரிய முத்தமே வாரானை - யேற்றுசீ<br/>
    ரம்புலியே சிற்றிலே யாய்ந்த சிறுபறையே<br/>
    பம்புசிறு தேரோடும் பத்து.<br/>
<br/>
   1. காப்புப்பருவம்:-அஃதாவது, திருமால், சிவபிரான், உமா தேவி, விநாயகர்,பிரமன்,இந்திரன், இந்திரை, சரசுவதி, முப்பத்து மூவர், என்றிக்கடவுளரை, பிள்ளையைக் காக்கும்பொருட்டு வேண்டிப்பாடுவது.<br/>
<br/>
   2. செங்கீரைப்பருவம்:-அஃதாவது, பிள்ளைகள் ஒருகாலை முடக்கி ஒருகாலை நீட்டி யிருகைகளையு நிலத்திலூன்றித் தலைநிமி<br/>
த்து முகமசைத் தாடுநிலை.<br/>
<br/>
   3.  தாலப்பருவம்.:-அஃதாவது,பிள்ளைகளைத் தொட்டிலிற் கிடத்தி மாதர் நாவசைத்துப்பாடுநிலை.<br/>
<br/>
   4.  சப்பாணீப்பருவம்:-அஃதாவது, கையுடனேகை சேர்த்துக் கொட்டு நிலை.<br/>
<br/>
   5. முத்தப்பருவம்:-அஃதாவது, பிள்ளையினது வாய்முத்தத்தை விரும்பிக் கூறும் நிலை.<br/>
<br/>
   6. வருகைப் பருவம்:-அஃதாவது, குழந்தையை, நடந்து வருக என்று அழைக்கு நிலை.<br/>
<br/>
    7.அம்புலிப்பருவம்:- அஃதாவது பாட்டுடைப்பிள்ளையுடன் விளையாடவரும்படி மாதர் அப்பிள்ளையை ஒக்கலிலிருத்தி வைத்துக்கொண்டு சந்திரனைச் சாமபேத தானதண்டங்களாற் கூறியழைக்கு நிலை.  <br/>
<br/>
    8.சிறுபறைப்பருவம்:- அஃதாவது, பாட்டுடைக்குழவியைச் சிறுபறை கொட்டும்படி வேண்டும் நிலை.<br/>
<br/>
    9.சிற்றிற்பருவம்:-அஃதாவது சிற்றிலிழைக்குஞ் சிறுமியர்  தஞ்சிற்றிலைச் சிதைக்கவேண்டாவென்று பாட்டுடைக்குழவியை வேண்டும் நிலை.<br/>
<br/>
   10.சிறுதேர்பருவம்:-அஃதாவது பாட்டுடைக்குழவியைச் சிறு தேருருட்டும்படி வேண்டும் நிலை.<br/>
<br/>
<br/>
                     அவையடக்கம்.<br/>
                     ------------<br/>
<br/>
       அறுசீர்க்கழி நெடிலடி யாசிரிய விருத்தம்.<br/>
<br/>
தேன்றுளிக்குங் கற்பகமா ரிறைவேண்டக் குஞ்சரிதோன்<br/>
                சேரவேட்டு<br/>
மானகட்டி னுதித்திழிஞர் மனைவளர்கன் னியைவலிய<br/>
                வாஞ்சித் தேனற்<br/>
கானினுற்றார் புலவர்சிகா மணியாமிந் நூற்குரிய<br/>
                கடவுளென்றால்<br/>
நானியற்றிப் புன்கவிநன் கவியெனத்தா நயவாரோ<br/>
                நாவல் லோரே.<br/>
                 -----------<br/>
<br/>
                             உ<br/>
                          நூற்பயன்.<br/>
<br/>
                         ---------<br/>
           எண்சீர்க்கழிநெடிலடியாசிரியவிருத்தம்.<br/>
<br/>
கடத்தேறு சலந்தோறுங் காணு மொன்றாங்<br/>
            கதிர்போல வகண்டபரப் பிரமந் தானாய்ப்<br/>
படத்தேறு மோவியம்போ லுலகின் மாயா<br/>
            பந்தத்திற் சிக்கிவினைக் கீடாய்த் தோன்று<br/>
சடத்தேறு முயிர்க்குயிராய் நின்ற வெங்க<br/>
            டனிமுதலன் படியருக்கே தாயன் னான்குக்<br/>
குடத்தேறு கொடியுயர்த்தோன் வல்லி தேவ<br/>
            குஞ்சரிக்கு மணவாளன் குழகன் செவ்வேள்.        (1)<br/>
<br/>
பன்னிருசெங் கதிருதயஞ் செய்தா லென்னப்<br/>
            பன்னிருபொற் குண்டலங்க ளிலங்கு காதும்<br/>
பன்னிருமா மணிவலயந் தரித்த வாகைக்<br/>
            பன்னிருபொற் கிரியனைய தோரு நாளும்<br/>
பன்னிருதிண் படையகலா தமருஞ் செய்ய<br/>
            பன்னிருகைக் கற்பகமுங் கருணை பூத்த<br/>
பன்னிருகண் மலர்முகமுங் கழலை யார்க்கும்<br/>
            பன்னிருதா மரைப்பதமுங் கொண்ட கோமான்.      (2)<br/>
<br/>
செங்கமலை மணிமார்ப னயனுங் காணாச்<br/>
            செழுங்கமலை வேணியற்குக் குருவாய் வந்த   <br/>
தங்கமலை நிகருமிணைத் தனத்தின் பாரந்<br/>
            தயங்கமலைக் கோரிளஞ்சேய் தக்கோ ரஞ்சம்<br/>
அங்கமலைப் பொருவுநிறத் தவுண ராக்கம்<br/>
            அடங்கமலை வளர்த்திடுங்கூ ரயில்வி டுத்தோன்<br/>
கொங்கமலைக் கும்பொழில்வான் குலவ நீண்ட<br/>
            குமரமலைக் குமரேசன் மீதிற் சாற்றும்.        (3)<br/>
<br/>
பைந்தமிழ்ப்பிள் ளைக்கவிப்ர பந்தந் தன்னைப்<br/>
            பாருலகின் மன்பதையாய்ப் பிறந்தோர் தம்முட்<br/>
சிந்தையுறக் கற்றோருங் கேட்போர் தாமுஞ்<br/>
            செல்வமொடு நன்மகப்பே றுடைய ராகி<br/>
நிந்தையறப் பிணியகன்று பகையும் வென்று<br/>
            நிகழிந்த்ர போகமுந்துய்த் தெவரும் போற்றச்<br/>
சந்ததமு மழியாத ஞான மோங்கிச்<br/>
        சாயுக்ய பதந்தனையே சார்வர் மாதோ.            (4)<br/>
              ----------<br/>
<br/>
                     உ<br/>
               கணபதி துணை.<br/>
<center><h3> குமரமலைக்  குமரேசர்  பிள்ளைத்தமிழ்.</h3></center>
<br/>
பூமேவு சிமயப் பொலங்குவட் டினைவலம்<br/>
              புரியுமிரு சுடரொளி களைப்<br/>
பொன்மணிக் கிம்புரி மருப்பொன்றி னொளிகளும்<br/>
                புவிமருங் குடைவா ரியைத்<br/>
தாமேவு முக்கட் பெருங்கருணை வாரியுஞ்<br/>
                சலதரம் பொழியு மழையைத்<br/>
தனிஞான மதமழையு நுங்கமே லோங்கத்தி<br/>
                சரணமல ரேத்தெடுப் பாம்<br/>
மாமேவு மாயிரத் தெட்டண்ட முழுதுமிறை<br/>
                மருவநூற் றெட்டுயுக நாள்<br/>
வல்லாணை முன்செலுத் துஞ்சூர் தடிந்தும்பர்<br/>
                மகிழமணி முடியு மரசுங்<br/>
கோமேவும் வாசவன் கொண்டுவா னாடுசெங்<br/>
                கோனாட தாகவருள் செய்<br/>
குமரவெற் பமருமயின் முருகனற் புதவினிய<br/>
                குமரனற் றமிழ்தழை யவே.<br/>
----------------<br/>
<br/>
<center><h3>         காப்புப்பருவம்.<br/>
</h3></center>
                         திருமால்.<br/>
<br/>
பொன்மேவு பதுமா சனத்தேவை யுதவிப்<br/>
                புரக்குந் தொழிற்செய் வலவோர்<br/>
*போகிமணி முடியிற் கிடந்தொளிரு மகிமான்<br/>
                பொரிக்குநா யகனம ரினிற்<br/>
கொன்மேவு மாழிவிட் டிதழியிட் டமிமனைக்<br/>
                கொல்சிந்து பதியை மறுநாட்<br/>
குலவந்தி வருமுன் செகுத்திடுவ லென்றுசூழ்<br/>
                கூறுபற் குனனுய்ய வா<br/>
ளின்மேவு மோராழி யிரதம்விடு கதிரொளியை<br/>
                யெல்லிற் புதைத்தரு ளிமுன்<br/>
னேயாதி மூலமென வோலமிடு வாரணத்<br/>
                தினையாளு மால்காக்க வே<br/>
தென்மேவு நேமியங் கிரிபொலங் கிரியிற்<br/>
                சிறந்திமைய மலையு நாணச்<br/>
சிகரமுய ரியகுமர் மலையின்வளர் முருகனுமை<br/>
                சிவைகவுரி யருண்மக வையே.           (1)<br/>
----------------<br/>
               *போகி-பாம்பு<br/>
<br/>
                  தியாகராஜர்.<br/>
<br/>
புதிய நிலவொழு குமிள விதுநதி<br/>
                புரிச டிலமே வாதியைப் பாற்கடல்<br/>
புலவர் கடையமு னெழும மரிபுகழ்<br/>
                பொலிய மணிவா யேவுணப் போழ்த்தனர்<br/>
புணரி யிடையிடை யெறிகி வலைநுரை<br/>
                பொருவு சிறுவாழ்வே யெமக் கோட்டினர்<br/>
புவன முயக்கு புனகை கொடுதிரி<br/>
                புரமெ ரியமா றாயபற் காட்டினர்<br/>
*அதுல +விதுரர்பொ னசல விலரிமை<br/>
                யமலை சுதைதழு வாகர்மெய்ப் பார்த்தன்வி<br/>
லடிகொண் முடியர்கை யபய வரதர்சொ<br/>
                லரிணர் மழுவாரோடுசற் பாத்திரர்<br/>
அரிய யனுமடி முடிய ரிவரிய<br/>
    யலகி லொளிமீ கீழுறத் தோற்றினர்<br/>
            அரவ விருகுழை யடுசெ வியரென<br/>
                வறைத ருதியா கேசரைப் போற்றுதும்<br/>
மதுப மிசைசெய்து மதுர கறையுண<br/>
                வருகு மணநீ பாசலத் தோட்டுணை<br/>
மதுவ சனவன சரிவெ ளிபமகண்<br/>
                மருவு மணவா ளாவெனப் போற்றுநர்<br/>
மனதி லிளகிய பொருளை யுமைவிழி<br/>
                மணியை மணிசூழ் சோதியைச் சாட்குண<br/>
மலையை யெமதுயிர் நிலையை யருமறை<br/>
                வடிவை யடியார் மாசுகப் பேற்றினை<br/>
குதுக லமொடுக லகல வெனமணி<br/>
                குளிறு மடியார் கேகயச் சீர்ப்பரி<br/>
குலவி விழிபொழி கருணை மழையது<br/>
                குளிரு மலரா றானனத் தூற்றிடக்<br/>
குறுமு னிவனக மகிழ வருகுல <br/>
                குருவை யிகலோர் மாயையிற் சீற்றனைக்<br/>
குதலை மொழிபயின் மகவையினியகு<br/>
                மரம லையின்வாழ் வேலனைக் காக்கவே.(2)<br/>
---------<br/>
*அதுலம்-உவமையின்மை + விதுரன்- அறிஞன்.<br/>
<br/>
                கமலாம்பிகை.<br/>
<br/>
உலகினி *னுறவிமு+ னாம்பன்மட் டீற்றுள<br/>
                உயிர்பல தொகைகளை யீன்றமெய்ப் பாட்டினள்<br/>
உத்தியின் வடவையி னோங்குகட் டீப்பொறி<br/>
                யுகவரு நமனுயிர் வாங்கரற் கேற்பவள்<br/>
நிலையுணர் முனிவரர் காண்டவப் பேற்றென<br/>
                நிகழுமு தல்விதனை வேண்டுகிற் பார்க்கருள்<br/>
நிருமலி பயிரவி வேய்ங்குழற் பாட்டிசை<br/>
                நிகரறு கிளிமயின் மாங்குயிற் கூற்றினள்<br/>
சிலையைமி னிழையுரு வாய்ந்திடக் காற்றுகள்<br/>
                சிதறிட வழிநடை போந்தவற் கேர்த்துணை<br/>
**சிதமதி கதிர்பல தோன்றலிற் பூட்புனை<br/>
                சிமயவி மயமலை கான்றநற் பார்ப்பதி<br/>
அலைமகள் கலைமக ளார்ந்தகட் பூக்களின்<br/>
    அருண்மழை பொழிகம லாம்பிகைத் தாட்டுணை<br/>
அலரினை மனனுறு தீங்கறுத் தேத்துதும்<br/>
    அணிகொள்கு மரமலை யேந்தலைக் காக்கவே.(3)<br/>
----------------------------------------------<br/>
 *உறவி-எறும்பு.+ ஆம்பல்-ஆனை. ** சிதம்-வெண்மை.<br/>
<br/>
                   விநாயகர்துதி.<br/>
<br/>
கங்குலெழு வன்னக் கருங்கொண்ட லென்னக்<br/>
                  #களேபரந் திகழுமிரு பான்<br/>
கரதலங் கொடுவெளிக் குன்றெடுத் தோன்கருங்<br/>
                  காயம் $ வெண் காய மீது<br/>
பங்கமுற வீசொரு மருப்பிரு முறக்கனம்<br/>
                  பாய்மும் மதங்கணால் வாய்<br/>
யாரவஞ்சு கரமாறு சிரமெழு மணித்தோள்<br/>
                  படைத்தவே ழத்தைநினை வாம்<br/>
புங்கவர் பெருந்திருவை யெங்கள்குல வாழ்வைப்<br/>
                  புராந்தகற் கினிய செல்வப்<br/>
புத்திரப் பேற்றையடி யாருளத் தளியினொளிர்<br/>
                  போதமய மணிவிளக் கைச்<br/>
சங்கமா தவர்தேடு மாதபோ நிதியினைச்<br/>
                  சாட்குணிய வடிவ மோங்கு<br/>
சற்குருவை நற்குமர வெற்பரசை யற்பினொடு<br/>
                  சந்தத முகந்த ருளவே.                      (4)<br/>
-----------------------------------------------------------<br/>
# களேபரம்-உடம்பு.$ வெண்காயம்-வெள்ளி ஆகாயம். <br/>
<br/>
                 பிரமதேவர்.<br/>
<br/>
செங்கே ழடுக்கிதழ்ப் பைந்தேறன் மாந்துஞ்<br/>
                  சிலீமுக மலர்ப்பீட மேற்<br/>
றெய்வநான் மறையெனு மகாரைநா வென்னுநாற்<br/>
                  செவிலியந் தாயர் வேட்டு<br/>
மங்காது மல்குற வளர்த்தெடுத் திடவந்த<br/>
                  மண்பொதுத் தந்தை நந்தை<br/>
மருவுமணி வண்ணமெய்ப் புயல்சூற் கொளாதருளு<br/>
                  மதலையை யகத்து ணினைவாம்<br/>
பொங்கேழ் கடற்புவன மியாவுநுதல் விழியிற்<br/>
                  பொடித்தங்க முழுது மீமப்<br/>
பொடிபூசி யெண்ணரு முயிர்த்தொகைக ளுய்யவருள்<br/>
                  புரிகுவா னட்ட மாடிக்<br/>
கொங்கேறு தாதகி தரித்தவெண் புயவரைக்<br/>
                  கோமா னளித்த புல்லை<br/>
குலவுநக ரேசனைக் குமரமலை வாசனைக்<br/>
                  குகனையருள் புரிய நிதமே.                   (5)<br/>
<br/>
               தேவேந்திரன்.<br/>
<br/>
நறைமருவு கற்பகத் தாரணி புயக்குன்றி<br/>
                  னாளுமயி ராணி கொம்மை<br/>
நகிலந் திளைத்துமவ ளிதழமுத வொடுகீர<br/>
                  *நரலையரு ளமுத மாந்தி<br/>
யிறைமருவு பனிவரை முகட்டெழு கருங்கொண்ட<br/>
                  லேய்ப்பவோங் கயிரா வதத்<br/>
தெருத்தமிசை வருவான் மருத்துவ னிணைச்சரண<br/>
                  மிதயத் திருத்திநினை வாம்<br/>
பொறைமருவு மயில்கே டகங்கண்டை நளினமுயர்<br/>
                  பொற்புறுந் தண்டு சேவல்<br/>
போரிடங் கம்பகழி வாளபய வரதம்விற்<br/>
                  பூணுமா றிருகரனை வெண்<br/>
பிறைமருவு செஞ்சடைக் கயிலைப் பிரானெம்<br/>
                  பிராட்டிக்கு மகவாகி வான்<br/>
பிறங்கநிவர் குமரப் பிறங்கல்வரு சண்முகப்<br/>
                  பிள்ளையைக் காக்க வென்றே.             (6)<br/>
-------------------------------<br/>
   * நரலை-கடல்.<br/>
<br/>
               திருமகள். <br/>
<br/>
                 வேறு.<br/>
<br/>
தரங்க மெறிபாற் கடலுதித்துச்<br/>
                  சலசத் தனிமா ளிகைதழைப்பத்<br/>
தாமோ தரப்பேர்க் கொழுகொம்பிற்<br/>
                  றனியே படர்ந்தா ரன்பரக<br/>
வரங்கத் தளியாற் காலசைப்பா<br/>
                  லாடல் புரிந்து மின்னருள்பூத்<br/>
தழகின் மதவேட் கனிபழுத்த<br/>
                  வரும்பொற் கொடியி னடிதொழுவாம்<br/>
கரங்க மீரா றாறினொடு<br/>
                  கமல விமலத் தடந்தோன்றிக்<br/>
ககனத் தறுமீன் முலையமுதங்<br/>
                  கனிவா யருந்திக் களிகூருங்<br/>
*குரங்க மானு மதிமானுங்<br/>
                  கூர்ங்கண் முகக்குஞ் சரிமானுங்<br/>
குறப்பெண் மானு மகிழ்குமரக்<br/>
                  குன்றெம் மானைப் புரந்திடவே.      (7)<br/>
--------------------------------------<br/>
*குரங்கம்-மான் <br/>
<br/>
                     கலைமகள்.<br/>
<br/>
                       வேறு.<br/>
<br/>
பொறிதங்கு மார்பகப் புத்தேளி னுந்தியம்<br/>
                  பூவுதவு நான்மு கத்துப்<br/>
புங்கவனுடன்முதுக் குறைவாளர் மணிநாப்<br/>
                  புறத்திருந் தேழுல கமுஞ்<br/>
செறிதங்கு நல்லொலி யெழுப்பியிசை யொடுநித்<br/>
                  திலப்பணிக ணில வெறிப்பச்<br/>
சின்முத் திரைக்குறியை யங்குலிகொண் முண்டகச்<br/>
                  செல்வியை நினைந்து தொழுவாம்<br/>
முறிதங்கு கற்பகா டவியுழக் கிக்கோடு<br/>
                     மூதண்ட முகடு பொத்து<br/>
முனைமுகத் தெவ்வஞ்ச வன்னெஞ் சிடித்துலவை<br/>
                      முரணற விகைத்து லவுதிண்<br/>
+கொறிதங்கு பிடரேறு சேவகத் திறல் கொண்ட<br/>
                     கொற்றவயி லுற்ற குமரக்<br/>
*கோமா னெவர்க்குமுயர் கோமா னிசைப்பரிய<br/>
                  குமரேச னைக்காக்க வே.                (8)<br/>
---------<br/>
+கொறி-ஆடு               *கோ-மலை.<br/>
<br/>
                சத்தமாதர்கள்.<br/>
<br/>
விடையுவண மஞ்ஞைவா ரணமலகை யோதிமம்<br/>
                  விறற்சிங்க வேறு கைத்து<br/>
வில்லாழி யெஃகம்வச் சிரமுத் தலைக்கழுமுள்<br/>
                  விரியுமறை கூரலத் திண்<br/>
படைகொண்மா கேச்சுவரி நாரணிகௌ மாரிவான்<br/>
                  பாவிந்தி ராணி யுக்ர<br/>
பயிரவியொ டபிராமி வாராகி யெழுவரிரு<br/>
                  பதுமசர ணங்கணினை வாம்<br/>
நடையைவே றற்குறு மனப்பெடைகள் கண்டுள்ள<br/>
                  நாணமீக் கொண்டு படரும்<br/>
நலமுடைப் பிடிநடைக் கொடியிடைக் கடைசியர்<br/>
                  நறும்பணைசெல் சோணா *டனை<br/>
கடைவாயின் முகிலொலி யடங்கமணி முழவங்<br/>
                  கறங்குமா டங்கொள் புல்லைக்<br/>
ககனவிஞ் சையர்பரவு குமரவொண் கிரிமருவு<br/>
                  கமழ்கடம் பனைய ருளவே.                (9)<br/>
<br/>
               முப்பத்துமூவர்.<br/>
<br/>
                    வேறு.<br/>
<br/>
மலர்தலைப் புவனத்தும் வானகத் தினுமுள்ள<br/>
                  வல்லிருட் டொகுதி யகல<br/>
வான்மதிக் குரியசெங் குமுதங்கள் குவிதர<br/>
                  வயங்கொளி பரப்பி யெங்கும்<br/>
பொலியுமா றிருவர்பதி னொருவரெண் வசுக்களொடு<br/>
                  புகழ்மருத் துவரிரு வராம்<br/>
புத்தேளிர் வர்க்கமுப் பத்துமுக் கோடியவர்<br/>
                  பொற்பதத் தைத்துதிப் பாம்<br/>
அலகில்பற் பலவுயிர்த் தொகையனைத் துந்தந்<br/>
                  தளித்தவையி லயமா வதற்<br/>
காதிமத் யாந்தரகி தப்பொருளுமா *யுழுவ<br/>
                  லடியவர்க் கெளியவுரு வாய்க்<br/>
குலவியவ ரவர்மனக் கோதகற் றிக்கதி<br/>
                  கொடுத்தற்கு வந்த புல்லைக்<br/>
குழகனதி யழகனைக் குலிசன்மகள் கொழுநனைக்<br/>
                  குமரமலை யனைய ருளவே.                     (10)<br/>
-----------------------<br/>
உழுவல்-விடாது தொடர்ந்த அன்பு.<br/>
<br/>
             காப்புப்பருவம் முற்றிற்று.<br/>
                    ---------<br/>
<br/>
<center><h3>             செங்கீரைப்பருவம்.<br/>
</h3></center>
பூரண விலாசமுக் கட்கருணை யமுதமும்<br/>
                  புரிசடை யிலங்கு திங்கள்<br/>
பொங்கமுத முங்கங்கை யமுதமொடு விரவிப்<br/>
                  பொலிந்தவா னந்தவுரு வாம்<br/>
நாரணன யற்கரிய காரணக் கடவுள்வாழ்<br/>
                  நற்கயிலை வெற்பு மேனை<br/>
நகிலப் பயம்பாய வளர்மர கதக்கொடி<br/>
                  நயந்தவிம யாச லமுடன்<br/>
வாரணங் குலவுமந் தரசயில மைநாக<br/>
                  வரையிரவி மதிய மென்றும்<br/>
வலஞ்சுலவு பொன்மகா மேருமலை யஞ்சக்ர<br/>
                  லாளகிரி முதலெ வைக்கும்<br/>
சீரணி மணித்திலக மாங்குமர மலைமுதல்வ<br/>
                  செங்கீரை யாடியருளே<br/>
தில்லையம் பகவனருள் புல்லையம் பதிமுருக<br/>
                  செங்கீரை யாடிய ருளே.               (1)<br/>
<br/>
கதிகொண்ட செஞ்சூட் டுடைக்கிரண பானுவெங்<br/>
                  கதிர்பாய வொண்பருக் கைக்<br/>
கன் *முளரி முளரியந் தாள்பாய வேனலங்<br/>
                  கானக நடந்தி தணமேற்<br/>
றுதிகொண்ட சேற்கட் குறக்கொடி யுறக்கண்டு<br/>
                  துவரிதழ்ப் பருகி வதுவைத்<br/>
தொடையளித் தற்கா தரங்கொண்டு வாதாடு<br/>
                  சொல்லிற் கிணங்காமை யான்<br/>
மதிகொண்ட செஞ்சடைக் கடவுண்மத வாரண<br/>
                  மருட்டித் துரத்த வஞ்சி<br/>
வஞ்சியுங் கெஞ்சியணை யக்கொஞ்சி மணிமுலையின்<br/>
                  மருவுபன் னிருவா கனே<br/>
+திதிகொண்ட மான்மருக குமரவே தண்டகுக<br/>
                   செங்கீரை யாடிய ருளே<br/>
தில்லையம் பகவனருள் புல்லையம் பதிமுருக<br/>
                   செங்கீரை யாடிய ருளே                  (2)<br/>
----------------<br/>
          *முளரி-முள் +திதி-காத்தல்<br/>
<br/>
பத்திவிதை வித்தியா னந்தநீர் விட்டுநற்<br/>
                  பயனுறக் கருதுமடி யார்<br/>
பதுமவித யக்கோயின் மேவியழி யாமுத்தி<br/>
                   பற்றியே றற்கேணி யாம்<br/>
நித்தியத் துவமான மெஞ்ஞான வந்நெறியு<br/>
               ணேயமுறு வான்கரு ணையி<br/>
னிலைமையீ தென்னவறி குறியாற் றெரித்தருளு<br/>
               நிமலசற் குருநா தனே<br/>
பித்திகை நிரைத்தமணி மாடவெண் கொடியண்ட<br/>
               பித்திகை துளைத்தண்டர் கால்<br/>
பின்னிலான் வானரம் பைஙருக்கு வெள்குறும்<br/>
               பெற்றியுட் கொண்டுதிகை யாச்<br/>
சித்திரம் போலுறப் புரிகுமர மலையதிப<br/>
               செங்கீரை யாடிய ருளே<br/>
தில்லையம் பகவனருள் புல்லையம் பதிமுருக<br/>
               செங்கீரை யாடிய ருளே.                     (3)<br/>
<br/>
கருமா னிடங்கலந் துலவுசெம் மானைக்<br/>
                          *கரத்திட்ட கடவு ணெற்றிக்<br/>
   கண்ணினுகு மூவிரு புலிங்கத்தை யுலவைலெங்<br/>
                          கனலியந் தேவினோ டெம்<br/>
பெருமா னிருங்கருணை வலியா லெடுத்துப்<br/>
                         பிறங் கதிரை மணிகொ ழிக்கும்<br/>
  பீடார் பகீரதி விடுக்கவோ நூறுருப்<br/>
                        பெற்றார லறுவர் முலையுண்<br/>
டிருமானு மானும்விழி யுமையாண் மகிழ்ந்தொருங்<br/>
                        கிருகர மணைக்கவும் பன்<br/>
  னிருகர முடன்சண் முகங்கொளோர் வடிவிசைந்<br/>
                         தினிதாடல் புரிவ தேய்ப்பத்<br/>
திருமான் வியக்குந் திருக்குமர மலையாளி<br/>
                         செங்கீரை யாடிய ருளே<br/>
   தில்லையம் பகவனருள் புல்லையம் பதிமுருக<br/>
                       செங்கீரை யாடிய ருளே.                       (4)<br/>
ஓராறு முகமுடன் பன்னிருகை யுங்குலவ<br/>
                   உயர்கங்கை மருவி நாளும்<br/>
ஒங்கமலை யோடுவிண் பார்வதித ரப்போந்<br/>
                   துலாவியயில் வேலை யுறலால்<br/>
நீ*ரா ரலைத்துடைக் குந்தரத் தாற்காண *<br/>
                   நீள்கதி தனைக்காட் டலா<br/>
னிகழுமா திக்குமறை யின்பொரு ளுணர்த்தலால்<br/>
                    நிகரினிற் சாருவார் நின்<br/>
பேராயி ரங்கொண்டவிண்டுவு முரைப்பரும்<br/>
                    பேறதாஞ் சாரூ பமே<br/>
பெறுவா ரெனப்பரவு வாச்சியந் திண்ணமென்<br/>
                    பெற்றிதெரி வித்தல் போலச்<br/>
சிரார்சு வேதநதி சூழ்குமர மலைவாச<br/>
                    செங்கீரை யாடி யருளே<br/>
தில்லையம் பகவனருள் புல்லையம் பதிமுருக<br/>
                    செங்கீரை யாடி யருளே.             (5)<br/>
<br/>
               வேறு.<br/>
<br/>
இமையோர் மருவர மகளீர் முகமொடு<br/>
                    மிதயங் களி கூற<br/>
வெழுதோ ணிசிசர** மடவா ரழும்விழி<br/>
                   யிணைகள் சிவந்தா ரச்<br/>
சமரே றியபுய வலியார் நிருத<br/>
                    தளங்களு டன் பொரு சூர்<br/>
தனைவா ரணமுக னரிமா முகமுறு<br/>
                    தானவ னாதிய ரை<br/>
யுமைநூ புரநவ மணிகான் மடவிய<br/>
               ருதவொன் பது வீர<br/>
ருடனே சென்றமர் புரியா வென்றிகொ<br/>
               ளும்பர்க டம்பெரு மான்<br/>
அமரா வதிபுகழ் குமரா சலபதி<br/>
              யாடுக செங்கீரை<br/>
அல்லற் றவிர்பதி புல்லைக் கதிபதி<br/>
               யாடுக செங்கீரை.                      (6)<br/>
---------------<br/>
* ஆர் - பூமி<br/>
<br/>
சீலப் பழமறை யோலிட் டனுநனி<br/>
                      தேடற் கரியபொரு*ள் <br/>
தேவர்க் குறுதுப ரோடச் சிறையது<br/>
                       தீரக கருணைசெ ய்வோய்<br/>
மேலைக் கடலர சேலச் சலதியை<br/>
                     வேலைப் புருகியுற<br/>
வேவிட் டறுகிய காலத் துயரிய<br/>
                   மேருச் சிலைதகரக்<br/>
கோலப் படைகொடு மோதிக் கிரியிறை<br/>
                      கூசப் பொருள்கொணர் செங்<br/>
கோலைப் புரிதரு கோனுக் ரவழுதி<br/>
                   கூடற் கதிபதியே<br/>
யாலக் களனினி தாகத் தருமக<br/>
                   வாடுக செங்கீரை<br/>
அல்லற் றவிர்பதி புல்லைக் கதிபதி<br/>
                      யாடுக செங்கீரை.                    (7)<br/>
<br/>
வீழிக் கனிதுவர் வாயுற் பலம்விழி<br/>
               மென்குயி லஞ்சு கமும்<br/>
வேறற் கரிதென வோடப் புரிமொழி <br/>
              விண்யரு குஞ்சுதையின்<br/>
கூழுக் கிரைபயி லியாழுக் கிணையகர் <br/>
              குஞ்சரி தன்பதியே<br/>
கோவைக் கவியவை பாடக் கருணைசெய் <br/>
              கும்பிமு கன்றுணைவா<br/>
ஊழிக் கடைவளி யோவிற் றெனவளி <br/>
              யொன்ற விருஞ்சிறையா<br/>
னோதக் கடலெழ மோதிக் கடையன <br/>
              லுண்க ணிரண்டையுமார்ந்<br/>
தாழிப் புவிபுகழ் கோழிக் கொடியவ <br/>
              ஆடுக செங்கீரை<br/>
அல்லற் றவிர்பதி புல்லைக் கதிபதி <br/>
              யாடுக செங்கீரை                          (8)<br/>
<br/>
கூனார் மதிசிர மானார் கரமலர் <br/>
                  கொண்டார் மைந்தாநின் <br/>
கொங்கலர் செஞ்சர ணம்புய நம்புவர் <br/>
                           கொண்டா டுந்தேவே<br/>
வானா றதினுகள் சேல்பாய் தடமலி <br/>
                          *வண்டா னஞ்சூமும்<br/>
வண்டலை தண்டலை கொண்டலை யளவி <br/>
                         வளந்தா னந்தாத<br/>
மேனா டதினுயர் சோணா டழகுற <br/>
                      மின்பார் வந்தாய்நல்<br/>
வெண்கரி தங்கரி சங்கரி மருக <br/>
                      வியன்கூர் விண்டேவர்<br/>
சேனா பதிபர ஞானோ தயவர<br/>
                         செங்கோ செங்கீரை<br/>
செல்வத் திருவளர் புல்லைக் கதிபதி<br/>
                      செங்கோ செங்கீரை.                (9)<br/>
------------------<br/>
*வண்டானம் - நாரை<br/>
<br/>
தவமும் புரிகில மரபுந் தழைசுத<br/>
               சந்தா னந்தாநற்<br/>
றமர்தந் தையெவருநினையன் றிலையடி<br/>
               தந்தா ளெந்தாயென்<br/>
றவிழ்நெஞ் சகமல குருகும் படியெம<br/>
               தன்பே யன்பேயென்<br/>
றவர்சஞ் சலமற வருளுஞ் சுருதியி<br/>
               னந்தா கந்தாவெம்<br/>
பவனம் பயில்விசை மயிலின் பிடரமர்<br/>
               பண்பா நண்பாரும்<br/>
பரசங் கரகுரு குறமங் கையுமகிழ்<br/>
               பங்கா சிங்காரா<br/>
சிவமன் குமரம லையின்வந் தமர்குக<br/>
               செங்கோ செங்கீரை<br/>
செல்வத் திருவளர் புல்லைக் கதிபதி<br/>
               செங்கோ செங்கீரை.                 (10)<br/>
<br/>
             செங்கீரைப்பருவம் முற்றிற்று.<br/>
                 -----------------<br/>
<center><h3>
           தாலப்பருவம்<br/>
</h3></center>
வேறு<br/>
<br/>
பூகம் பழுத்த நறுந்தாற்றிற் <br/>
                        புயலார் தெங்கின் பழம்வீழப்<br/>
  பொறாது சிதறிப் பொய்கையின்வாழ் <br/>
                       புள்ளின் குலத்திற் படவிரிதன்<br/>
மோகம் பழுத்த வாடவர்தோண் <br/>
                       முயங்கு மடவார் நசையொழித்தும்<br/>
  முற்றுந் துறந்த மூதறிவான் <br/>
                      மூவா வின்பம் பெறற்கெண்ணி <br/>
யோகம் பழுத்த நெஞ்சகலா <br/>
                      *வுறுவ ரனையத் திகழவிண்மட்<br/>
   டுயர்தண் டலைசூழ் சோணாடா <br/>
                       வும்பர்க் கதிபா வளவாவெண்<br/>
போகம் பழுத்த புல்லைநகர்ப் <br/>
                      புனிதா தாலோ தாலேலோ<br/>
   புனமான் றந்த குறமானைப் <br/>
                      புணர்வோய் தாலோ தாலேலோ        (1)<br/>
---------------- <br/>
*உறுவர்-முனிவர்<br/>
<br/>
ஏமா சலத்தைச் சிலையெனக் கொண் <br/>
                           டிமயா சலத்தின் மகட்புணரு<br/>
  மெம்மான் கையா வுரிபோர்க்கு <br/>
                       மியமா னிகமா கமம்பரவுங்<br/>
காமா ரிசெழுங் கமலமலர்க் <br/>
                      கைமாங் கனியைத் தரவேட்டுக்<br/>
   கருதற் கரிய புவனமெலாங் <br/>
                     கணத்திற் சூழ்ந்து வருநீபத்<br/>
தாமா விரிஞ்ச னோடுபரந்<br/>
                 தாமா தியரும் பணிந்தேத்துந்<br/>
தரமார்* நவிரப் பரியூர்சுந்<br/>
                 தரமார் தருசண் முகத்தரசே<br/>
பூமான் பாமான் புகழ்புல்லைப்<br/>
                 புரியாய் தாலோ தாலேலோ<br/>
புனமான் றந்த குறமானைப்<br/>
   புணர்வோய் தாலோ தாலேலோ.        (2)<br/>
--              ------------<br/>
  * நவிரம்-மயில்<br/>
<br/>
என்னார்க் கருட்சிந் தாமணியே<br/>
                 யிகழ்வார் மருட்சிந் தாமணியே<br/>
யிமயா சலக்கற் பகக்கனியே<br/>
                 யீன்ற வான்கற் பகக்கனியே<br/>
நள்ளா ருரத்தொரு மித்துருவே<br/>
                 னாட்டுமன் பர்க்கொரு மித்துருவே<br/>
நலிவுற் றடைந்தார்க் கரும்பொருளே<br/>
                 நானா வேதத் தரும்பொருளே<br/>
விள்ளார் கடப்பத் தாரணிவாய்<br/>
                 விண்ணோர் கடப்பத் தாரணிவாய்<br/>
வெஞ்சூர் தடிந்த வாகையனே<br/>
                 மிளிர்பன் னிரண்டு வாகையனே<br/>
புள்ளார் மலர்ப்பூந் தடப்புல்லைப்<br/>
                 புரனே தாலோ தாலேலோ<br/>
புனமான் றந்த குறமானைப்<br/>
                 புணர்வோய் தாலோ தாலேலோ.   (3)<br/>
<br/>
மகத்திற் சனிபோற் பிறவிதொறும்<br/>
                 வரும்வெவ் வினையிற் பட்டுநெஞ்ச<br/>
மயங்கித் தியங்கிக் காலமெலாம் <br/>
                  வறிதிற் கழித்தே மையவினி<br/>
யிகத்திற் பரத்திற் பெறுஞ்சுகத்தி <br/>
                  லிச்சை யுடையே மல்லமுன்றா<br/>
ளிணையம் புயத்திற் கன்புசெய <br/>
                  விசைந்தே மென்பார்க் கருண்முதலே<br/>
சகத்திற் றோன்று மன்பதைசஞ் <br/>
                  சலமார் வந்தித் துவமகலத்<br/>
தடுத்தெவ வரமுந் தரக்குமர <br/>
                  சயிலத் தெழுந்தோய் தனியில்பெரும்<br/>
புகழ்க்கா கரமா யிலங்குபுல்லைப் <br/>
                  புரியாய் தாலோ தாலேலோ<br/>
புனமான் றந்த குறமானைப் <br/>
                  புணர்வோய் தாலோ தாலேலோ.           (4)<br/>
<br/>
கன்ன லொடித்துக் கடாவடித்துக் <br/>
                  கருங்கா லுழுந ருழுஞ்சாலிற்<br/>
கமலத் தரும்பு மரும்பொடுசெங் <br/>
                  காவி யரும்பின் முருக்கவிழப்<br/>
பன்னு மிசைவண் டினமூசும் <br/>
                  பதும நாளங் கடைசியர்செம்<br/>
பதுமத் தடிபின் னலிற்பெயர்ந்து <br/>
                  படரா நிலைகண் டவணாரும்<br/>
அன்ன மனையார் நடைக்குமுன <br/>
                  மாற்ற ததிநா ணுற்றனமீ<br/>
தற்ற மாமே ளனஞ்செயற்கென் <br/>
                  றார்க்கும் பணைசூழ் சோணாடா<br/>
பொன்னின் மருவு புல்லைநகர்ப் <br/>
                 புலவா தாலோ தாலேலோ<br/>
புனமான் றந்த குறமானைப் <br/>
              புணர்வோய் தாலோ தாலேலோ.           (5)<br/>
<br/>
                   வேறு.<br/>
<br/>
கலகச் சமணிகழ் சமயத் துறையொடு <br/>
                  கவிழப் படுகுழிவீழ்<br/>
கழையைச் சுளிமத கயமொத் திடுகவு <br/>
                  ரியன்மெய்ப் படுமுதுகூ<br/>
னலையக் கணநிமிர் தரவைத் ததிசுர <br/>
                  நலிவெப் பறவருளா<br/>
நதியிற் பெருவழ னடுவிற் பொறி * யிதழ் <br/>
                  நகவிட் டிசைபரவப்<br/>
பலபொய்த் தொழில்புரி யமணப் பதிதர்கள் <br/>
                  பலமற் றுயர்கழுவிற்<br/>
படவிட் டொருசிவ சமயப் பயிர்நனி <br/>
                  பலுகத் தழிம்மதுரைத்<br/>
தலனிற் கிருபையெனு மழையைப் பொழிமுகில் <br/>
                  தாலோ தாலேலோ<br/>
சமரத் தயிலவ குமரச் சிலையிறை <br/>
                  தாலோ தாலேலோ                    (6)<br/>
-----------------<br/>
  *இதழ்- ஏடு<br/>
<br/>
விதுவிற் பொலிதரு தரளக் குவையொளி <br/>
                  வீச நறுங்குமுதம்<br/>
விகசித் தெழுமது மலரிற் கடைசியர் <br/>
                  மிளிர்செந் துகிர்நிகர்வா<br/>
யிதழொத் தலினறை மிசையத் தெருளறி <br/>
                  வின்றளி சூழ்பணையோ<br/>
டெழில்விட் புலமொடு படர்தற் கரிதென <br/>
                  வென்று பசும்பரிகட்<br/>
புதையப் புதுமலர் பொழிகட் புனலொடு <br/>
                  பூந்தா துகள்சிதறும்<br/>
பொழில்கற் பகவன நிகரக் கெழுமிய <br/>
                  புல்லை வளம்பதியாய்<br/>
*சதபத் தெனும்விழி யவனுக் குமருக <br/>
                  தாலோ தாலேலோ<br/>
சமரத் தயிலவ குமரச் சிலையிறை <br/>
                  தாலோ தாலேலோ.                  (7)<br/>
---------------<br/>
    *சதபத்து - ஆயிரம். <br/>
<br/>
விண்டல மண்டல மண்டல மும்புகழ்<br/>
                  வீரா தாலேலோ<br/>
விஞ்சையர் விஞ்சை மகம்புரி விஞ்சையர் <br/>
                  விமலா தாலேலோ<br/>
கண்டகர் தங்குடி கண்டகழ் வேலநி <br/>
                  கண்டா தாலேலோ<br/>
கங்கை யணிந்தவொர் கங்கையன் மைந்த <br/>
                  கடம்பா தாலேலோ<br/>
+தொண்டக மாயவொர் தொண்டக மானவர் <br/>
                  தொண்டா தாலேலோ<br/>
துங்க மிகுஞ்சிகி யொண்பரி தங்கு <br/>
                  சுரேசா தாலேலோ<br/>
தண்டரு தண்டலை சூழ்தரு புல்லைத் <br/>
                  தலனே தாலேலோ<br/>
சமரத் தயிலவ குமரச் சிலையிறை <br/>
                  தாலோ தாலேலோ.                 (8)<br/>
-------<br/>
+ தொண்டகம் - அநாதிமலம்<br/>
<br/>
கொண்டல் படிந்தயி லுங்கட லுண்டவர்<br/>
                  குருவே யருவுருவே<br/>
கும்பிடு செங்கையொ டன்பர் பணிந்துரு<br/>
                  குதலாய் சிவமதலாய்<br/>
வண்ட ரலம்பு கடம்பி வரும்புய<br/>
                  மலையே மிலைவோனே<br/>
வஞ்சிம ருங்கிடு குந்தன குஞ்சரி<br/>
                  வரனே சுபகரனே<br/>
கண்ட மகண்ட மடங்கலு நின்றருள்<br/>
                  கரியே மதகரியே<br/>
கண்களி கொண்ட விளங்களி றொன்றிய<br/>
                  கதிர்சூழ் மழகதிரே<br/>
சண்ட விருங்கதி விண்கரி தன்பதி<br/>
                  தாலோ தாலேலோ<br/>
சமரத் தயிலவ குமரச் சிலையிறை<br/>
                  தாலோ தாலேலோ.                   (9)<br/>
<br/>
                வேறு.<br/>
<br/>
அனித்த பிறவிக ளெடுத்து மிகமிக<br/>
                  வலுக்கும் வகையினி நாடாமே<br/>
அடக்கு கமடம துறுப்பி னிகழ்பொறி<br/>
                  யடக்க நிதநிதம் வாடாமே<br/>
பனிப்ப வுடல்புள குதிப்ப விழிதுளி<br/>
                  பனிப்ப வரவட நீறாரப்<br/>
பரத்வ நிலையக மடுத்து முயர்துதி<br/>
                  படித்த குழறிய நாவோடே<br/>
யினித்த பலகனி யவற்பொ ரிகடலை<br/>
                  யிசைத்த நறுநறை பாலோடே<br/>
யிதத்தி னடியவர் படைக்க வரமரு<br/>
                  ளிபக்க டவுளிளை யோனேவான்<br/>
றனைத்த குவர்குல முழக்க வடுதுயர்<br/>
                  தவிர்க்க வருகுக தாலேலோ<br/>
தழைத்த குமரச யிலத்தி னினிதவ <br/>
                  தரித்தி டுகுழக தாலேலோ.           (10)<br/>
<br/>
         தாலப்பருவ முற்றிற்று.<br/>
              ------------<br/>
<center><h3>
             சப்பாணிப்பருவம்.<br/>
</h3></center>
பன்னரிய தரளங் கொழிக்கும் பகீரதி <br/>
                  பயந்தவே ளெனுமகவை யுட்<br/>
பரிவினொடு காண்டற்கு முக்கனிமு தற்கொடுசெல் <br/>
                  பரிசின் வெண்கு டிஞையிற்<br/>
பொன்னின்மலி கற்பகா டவியினறு நீழற் <br/>
                  பொலிந்தவா னரம களிர்தம்<br/>
பொற்பை விண் *ணரமகளிர் கண்டுக <br/>
                  ணிமைக்கிமை பொருந்தாது நோக்க னோக்கி<br/>
அன்னநடை யந்நில மடந்தையர்த மினமென <br/>
                  வணைந்துநீ ராட்ட யர்தரும்<br/>
அமரர்தம் பதிகுலவு மளகையம் பதியொடு <br/>
                  மனந்தனுறை யும்பதி தொழத்<br/>
தன்னிகர் தரும்புல்லை சேர்குமர வெற்பினிறை <br/>
                  சப்பாணி கொட்டியருளே<br/>
சத்தாகி யுயர்ஞான வித்தாய் முளைத்தவா <br/>
                  சப்பாணி கொட்டி யருளே.                (1)<br/>
-----------<br/>
      *விண்ணரமகளிர் விள் - நரமகளிர்<br/>
<br/>
வண்ணச் செழுங்கமல முகைவிண் டளிக்குழா<br/>
                  மதுவுண்டு பாண்முரலு மோர்<br/>
வாவியின் மணிக்கூல மேவிவிண் ணாரச்சு<br/>
    வத்தநின் றோர்பா சடை<br/>
யொண்ணப் பினிற்கரையின் வீழ்ந்துபப் பாதியிலை<br/>
                  யோங்குமீ னம்புளு ருவா<br/>
யொன்றையொன் றீர்த்திடும் வியப்புநெஞ் சீர்ப்பச்செய்<br/>
                  யோகம் பிழைத்த தெனவே<br/>
யெண்ணியிப் பாரிடத் தினிவரு பிழைப்பின்<br/>
                  றெனப்பெரும் பாரிட மெடுத்<br/>
தேகிப் பொருப்பின்முழை யுய்ப்பமா ழாந்துதுதி<br/>
                  யேற்றுநக் கீரனுய்யத்<br/>
தண்ணற் பெருங்கருணை புரிகுமர மலையதிப<br/>
                  சப்பாணி கொட்டி யருளே<br/>
சத்தாகி யுயர்ஞான வித்தாய் முளைத்தவா<br/>
                  சப்பாணி கொட்டி யருளே.                 (2)<br/>
<br/>
கோடரங் குதிகொண்டு லாவுவேய் மருவிறாற்<br/>
                  குலமுடைந் தொழுக வொழுகுங்<br/>
கோற்றேனு நீள்பணைப் பருமப் புழைக்கைகொடு<br/>
                  கூர்ங்கோட்டு மத்தமத மாச்<br/>
சேடகத் தும்பருறை கற்பக மலர்க்கான்<br/>
                  சிதைத்துழக் கலினொழுகு செந்<br/>
தேறலு முதிர்ந்தமுக் கனிவெடித் தொழுகுதீந்<br/>
                  தேறலு மொருங்கள வளாய்<br/>
நீடலை செறிந்ததிர்ந் தோங்குதே னருவியாய்<br/>
                  நீரருவி யோடுற்று நா<br/>
னிலனும் புதைப்பப் படர்ந்தேறி வயல்குள<br/>
                  நிரப்பிவெங் கலியக லவே<br/>
சாடுபு வளங்குலவு குமரமலை யாதிபதி<br/>
              சப்பாணி கொட்டியருளே<br/>
சத்தாகி யுயர் ஞான வித்தாய்மு ளைத்தவா<br/>
              சப்பாணி கொட்டியருளே.                         3<br/>
<br/>
மண்ணில்வா ழெண்ணரிய மன்பதைக் குலமொடுபொன்<br/>
              வளநகர்க் கதிப னாய<br/>
மகபதியும் விஞ்சையர் வணங்கிரு நிதிகிழான்<br/>
              மற்றைவா னமரர் தம்மின்<br/>
உண்ணரு மருந்துண் டறாததம் பிணிநிலை<br/>
              யுணர்ந்துநின் றிருவி னெய்தி<br/>
யுயர்ஞான பண்டித னெனப் பரவி யந்நோ<br/>
              யொழிக்க வரு வாரை நோக்கிக்<br/>
கண்ணகன் ககனப் பரப்புவ ட்டத்தென்று<br/>
              கவனமாக் கடவி வினதை<br/>
கான்முளைத் னற்றகான் முளைமுழுக் காலுறக்<br/>
              கருதி வரலொப்ப வலமார்<br/>
தண்ணிய மலர்த்தாரு சூழ்குமர மலையதிப<br/>
              சப்பாணி கொட்டியருளே.                        (4)<br/>
<br/>
வானகத் தினைவசுந் தரையாய் வசுந்தரையை<br/>
              வானகமதாக வேலா<br/>
வலயம் பொருப்பா யடுக்கன்முந் நீரதா<br/>
              மார்த்தாண்டன் வெண்மதி யமாய்ப்<br/>
பானிலா மதியிரவி யாயணுவை மேருவாய்ப்<br/>
              பகர்மேரு வணுவாய்ப் புறப்<br/>
பவ்வமாய்ப் புவனியைப் புவனமா கப்புறப்<br/>
              பவ்வத்தை வடவை நீராய்<br/>
ஞானியர்க ளும்பர்க ளெவர்க்கேனு மொருகன்ன<br/>
                 னண்ணுமயு தத்தி னொன்றி<br/>
னாள்பலப் பலசெலவு மாயஞ்செய் கிரவுஞ்ச<br/>
                 நகமுந் தகர்த்த வடிவேற்<br/>
றானையணி செங்கரங் கொடுகுமர மலையதிப<br/>
                 சப்பாணி கொட்டி யருளே<br/>
சத்தாகி யுயர்ஞான வித்தாய் முளைத்தவா<br/>
                 சப்பாணி கொட்டி யருளே.             (5)<br/>
<br/>
              வேறு.<br/>
<br/>
சீரிதழ் நளினத் தளியிற் குலவிய<br/>
                 செய்யவண் மணிமார்பச் <br/>
செம்மலு மொள்ளிய வெள்ளிய சலசைச்<br/>
                 செல்வனு மைந்தரு வாழ்<br/>
கார்முகி லூர்திக் கடவுட் குலிசக்<br/>
                 கடவுளி லேகரு மாய்க்<br/>
கதறக் கதற வரந்தை யியற்று<br/>
                 கடும்பணி யாலிளையாப்<br/>
பாரி னெமக்குமை யன்றியொர் புகலிலை<br/>
                 பார நுமக்கடியார்<br/>
பரம தயாளு வெனக்குறை கூறப்<br/>
                 படருஞ் சூர்மாவைக்<br/>
கூரயில் கொண்டு துளைக்க விடுத்தவ<br/>
                 கொட்டுக சப்பாணி<br/>
குமரச் சிலைவதி யமார்க் கதிபதி<br/>
                 கொட்டுக சப்பாணி.                 (6)<br/>
<br/>
தவனக் கரிமிசை வருசக் கரனரு<br/>
                 டனையை தனக்குவடுந்<br/>
தகரத் தளவணி யளகக் குறமயி<br/>
                 றடமுலை யின்குவடுஞ்<br/>
சுவடுற் றிடநனி தழுவத் தழுவிய<br/>
                 தோள்வடு வன்றிவழுச்<br/>
சொலுதற் கிலையென வொளிர்மெய்ச் சிவகுரு<br/>
                 துன்புசெய் தாரகனா<br/>
மவுணக் கொடியென துடலைக் கிழிய<br/>
                 வடர்ந்துகு செம்புனனீ<br/>
ரதியுக் கிரமொடு பருகித் திசைதிசை<br/>
                 யஞ்ச மடங்கல்வரு<br/>
குவதொப் பெனவரு மயலைப் பயில்கர<br/>
                 கொட்டுக சப்பாணி<br/>
குமரச் சிலைவதி யமரர்க் கதிபதி<br/>
                 கொட்டுக சப்பாணி.                   (7)<br/>
<br/>
பதகத் தொழில்புரி குநரைப் படரெம<br/>
                 படர்கைப் படவுதவிப்<br/>
பவமுற் றியகொடு நரகுக் கறுதி<br/>
                 படுத்துவ தெப்பொருண்முற்<br/>
சதுர்வத் திரனரு ளுலகிற் றனமனை<br/>
                 தரைநச் சுறுமனதைத்<br/>
தருவித் தொருநெறி தனில்விட் டுறுகனி<br/>
                 சருகிலை நீர்பருகி<br/>
யுதகத் தெரியெரி நடுவிற் றலைகீ<br/>
                 ழொன்றியு நின்றுமிருந்<br/>
துயர்மெய்த் தவமுயல் பவர்நிட் டையின்முடி<br/>
                 வொன்றெதெ னெஞ்சுருகக்<br/>
குதலைக் கிழவிசொன் மகவெ தியாவுநீ<br/>
                 கொட்டுக சப்பாணி.<br/>
குமரச் சிலைவதி யமரர்க் கதிபதி <br/>
                  கொட்டுக சப்பாணி                    (8)<br/>
<br/>
பங்கய மியாவுமெ ழுந்தெம தையநின் <br/>
                  பனிமதி முக நோக்கிப்<br/>
பகரி னிதற்கீ டிலையா மென்று <br/>
                  பயத்தொடு பங்கமரீஇச்<br/>
சங்கையி லாவளி கண்ணீ ராறு <br/>
                  தழீஇயு மதிப்பகையாற்<br/>
றலைநா ணுறல்கொண் டிதழ்வாய் மூட <br/>
                  றவாதுற வெய்த்த னமா<br/>
லங்கணின் முகசா ரூபம் பெறவரு <br/>
                  ளாயென வொருதாணின்<br/>
றரிய வனந்தனி லுரிய தவஞ்செய <br/>
                  வாற்றிடு கவினுடையாய்<br/>
கொங்கலர் நீப மணிந்தபு யாசல <br/>
                  கொட்டுக சப்பாணி<br/>
குமரச் சிலைவதி யமரர்ச் கதிபதி <br/>
                  கொட்டுக சப்பாணி.                   (9)<br/>
<br/>
தெண்டிரை நீர்நிலை யோடையி னோக்குநர் <br/>
                 சிந்தை கவர்ந்தெழிலிற்<br/>
றிகழெகி னம்புய முற்றந் நீரொடு <br/>
                  தெரியுந் தன்சாயற்<br/>
கண்டொரு பேடிது வென்று திளைப்பக் <br/>
                  காமுறு மாடுவாரால்<br/>
காவி நறும்பா சடையிற் றங்கிய <br/>
                  காமரு குருகுடனத்<br/>
தண்டினை வாய்கொண் டீர்ப்பத் தவறித் <br/>
                  தண்புனன் மூழ்குபெழீஇத்<br/>
தழைசிறை யுதறியுள் வெள்குறும் வளமலி <br/>
                  தருசோ ணாடணிசீர்<br/>
கொண்டு தினந்திகழ் புல்லைப் புரியாய் <br/>
                  கொட்டுக சப்பாணி<br/>
குமரச் சிலைவதி யமரர்க் கதிபதி <br/>
                  கொட்டுக சப்பாணி.                 (10)<br/>
<br/>
         சப்பாணிப்பருவ முற்றிற்று.<br/>
             ------------<br/>
<center><h3>
             முத்தப்பருவம்.<br/>
</h3></center>
பத்தித்திரு மணிமாளிகை <br/>
                  பகலைப் * பகல் செய்யும்<br/>
பணிவெங்கயி றிட்டண் டர்கள் <br/>
                  பயவாரி மதிக்கும்<br/>
மத்திற்பொரு செய்குன் றொடு <br/>
                  மதிமாமணி வாயின்<br/>
வழியேசெல வளர்கோ புரம் <br/>
                  வடமேருவை நேர<br/>
வெத்திக்கும்வில் வீசிப் பட <br/>
                  ரிரவுக்கிற வெய்த<br/>
விமையோர்தப தியுநா ணுற <br/>
                  வெழிலைத்தரு புல்லை<br/>
முத்தர்க்கருண் முத்திக் கிறை <br/>
                  முத்தந்தனை யருளே<br/>
முருகாதிரு மருகா வொரு <br/>
                  முத்தந்தனை யருளே.          (1)<br/>
------------<br/>
            *பகல்-பிளத்தல்<br/>
<br/>
வேலைச்சுடர் வாளைப் பழி <br/>
                  விடவார்விழி மடவார்<br/>
மேருத்தன பாரத் துணை <br/>
                  விம்மப்பிரி கணவர்<br/>
மாலைப்புய மாவெற் பொடு <br/>
                  மருவற்குறு மூடன்<br/>
மதியைத்தடை புரியக் கழி <br/>
                  மணிசேரணி மறுகின்<br/>
பாலுற்றொளி ரத்தீ பிகை <br/>
                  பலவைத்தன புல்லைப்<br/>
பதிவாழரு ணிதியே யுமை <br/>
                  பதிகாதினில் வேத<br/>
மூலப்பொரு ளுரைவாய் மணி <br/>
                  முத்தந்தனை யருளே<br/>
முருகாதிரு மருகா வொரு <br/>
                  முத்தந்தனை யருளே.           (2)<br/>
<br/>
பாவாணரின் மலர்வண் டிசை <br/>
                  பாடுங்குயில் கூடும்<br/>
பலவின் கனி சாடுங் கவி <br/>
                  பசுமாமயி லாடுங்<br/>
காவார்தரு வளனும் பணை <br/>
                  களினேர்தரும் வாளனுங்<br/>
கனநீர்தரும் வளனும் பல <br/>
                  கவினுஞ் சோணாடா<br/>
கோவார்தரு குமரா சல<br/>
                குமராசல முறும்வை<br/>
குந்தாவை குந்தா திபர்<br/>
                 குலிசன்புகழ் தேவே<br/>
மூவாமுழு முதலே யொரு<br/>
                 முத்தந்தனை யருளே<br/>
முருகாதிரு மருகா வொரு<br/>
                 முத்தந்தனை யருளே.            (3)<br/>
<br/>
*ஆசைக்கரி யோடத் தனி<br/>
               +  யாசைக்கிரி யாட<br/>
வமராவதி யுலகோ டுபொ<br/>
                  னமராவதி கூட<br/>
நாசத்தினை யுறுமென் னவு<br/>
                  நாசத்தை யிழந்து<br/>
நமனாருயிர் தடுமா றமு<br/>
                  னமநாரத னயரும்<br/>
மாசைத்தவிர் வேள்விக் கிடை<br/>
                  வருவாயுவி னுலகம்<br/>
**வருடைப்பரி யிவர்புல் லையின்<br/>
                   வாழ்வேயளி மேவி<br/>
மூசக்கமழ் நீபப் புய<br/>
                   முத்தந்தனை யருளே<br/>
முருகாதிரு மருகா வொரு<br/>
                   முத்தந்தனை யருளே.               (4)<br/>
  -------------------------------------------<br/>
*ஆசை-திக்கு.+ ஆசை-பொன்.** வருடை-ஆடு.<br/>
<br/>
நந்தாவன முந்தா பதர்<br/>
                   நண்ணுந்தா வளமும்<br/>
களிர்சந்தருண் மணநா றுநல் <br/>
                  வளமுந்தரு பொதிகை<br/>
மந்தானிலம் வந்தா நில <br/>
                  மருவிக்கடை சியர்கூழ்<br/>
மாறென்களை களையக் களை <br/>
                  மாற்றுஞ்சோ ணாடா<br/>
செந்தாமரை யடிமீ தணி <br/>
                  செந்தா * மரை வாயிற் <br/>
றிகழ்நூபுர மொடுதண் டை <br/>
                  சிலம்பத்தனி வந்து<br/>
முந்தார்மறை முதலே யொரு <br/>
                 முத்தந்தனை யருளே<br/>
முருகாதிரு மருகா வொரு <br/>
                 முத்தந்தனை யருளே.           (5)<br/>
-------------- <br/>
* மரை - தவளை<br/>
<br/>
                   வேறு.<br/>
<br/>
கார்கொண்ட முகிலைப் பிழிந்துண் டுமிழ்ந்தெனக்<br/>
                  கட்டுடைந் தூற்று நீத்தக்<br/>
கரடக் களிற்றுரிக் கஞ்சுகக் கிஞ்சுகக் <br/>
                  கனிவாய்க் கனிக்கி டந்தந்<br/>
தேர்கொண்ட செம்பவள மேனியணி வெண்ணீற் <br/>
                  றிரும்யொடித் தொகையி னோடங்<br/>
கெய்துசெஞ் சீறடிப் பொடியுங் கலந்துற <br/>
                  விவர்ந்துவிளை யாட னோக்கி<br/>
வார்கொண்ட துத்திப் பணப்பணி யுடன்கலா <br/>
                  மதிவீற் றிருந்த முடிமேல்<br/>
வளருமப கீரதி பரிந்தெடுத் திலகமடி <br/>
                  வைத்தணிகள் பலதிருத் திச்<br/>
சீர்கொண்ட மகவுரிமை காட்டிமுத் தாடுபவ<br/>
               திருவாயின் முத்த மருளே<br/>
சிகரன்ட வரைதணிய வளர்குமர மலையதிப<br/>
               திருவாயின் முத்த மருளே.       (6)<br/>
<br/>
அந்தரத் தமரரொரு புடைநிற்ப வொருபுறத்<br/>
               தவுணர்நின் றரவை நாணா<br/>
யார்த்துத் தரங்கஞ் சுருட்டும் பயோததி<br/>
               யலம்பப் புலம்ப மேனாண்<br/>
மந்தரமெ னுங்கிரி நிறீஇமதிக் கத்தோன்றும்<br/>
               வானமுதொ டஃறி ணைப்பேர்<br/>
மரூஉங்கோ கிலந்தத்தை யோசெய்ய கற்றாவின்<br/>
               மடிகொன்று கவர முதமோ<br/>
பைந்தொடிக் குறமான் மொழிக்குவமை யாமெனப்<br/>
               பகருமென் கிழவியந் தேன்<br/>
பன்னிரு செவித்துளை நிரப்பியுட் போந்துளம்<br/>
               பரவவன் பேயுரு வமாய்ச்<br/>
சிந்தையொத் தவண்மணிக் கவுளின்முத் திட்டவா<br/>
               திருவாயின் முத்த மருளே<br/>
சிகரவட வரைதணிய வளர்குமர மலையதிப<br/>
               திருவாயின் முத்த மருளே.             (8)<br/>
<br/>
சங்குறழ் மிடற்றுத் திருத்தங்கு மருமச்<br/>
               சரோருகக் கண்ண னீன்ற<br/>
தாமரைக் கண்ணனை விளித்துநின் பணியாது<br/>
               சாற்றென்ன நீவி னவலும்<br/>
பங்கமற வுலகம் படைத்தலென் றொழிலெனப்<br/>
              பழமறைக் காதிமனு வின்<br/>
படுபொரு ளுணர்த்தெனத் தெரியாமை கண்டுபத<br/>
               பதுமத்தி னாலு தைத்து<br/>
மங்கவனை நாற்றலை குலுங்கக் கரங்குட்டி<br/>
               யடுதாட் டுணைக்கு நிகள<br/>
மார்த்தச் சுறக்கந்த மாதனக் குகைதனி<br/>
               லருஞ்சிறைப் பட்டு ழலவே<br/>
செங்கனியு நாணப் பணித்தசெம் பவளநேர்<br/>
               திருவாயின் முத்த மருளே<br/>
சிகரவட வரைதணிய வளர்குமர மலையதிப<br/>
               திருவாயின் முத்த மருளே.            (8)<br/>
<br/>
                   வேறு.<br/>
<br/>
தன்னின் மிக்கோ ரிலையெனற் கோர்<br/>
               சான்றாய் மழுவைக் கரந்தூக்குந்<br/>
தனியில் கருணைப் பெருந்தகையாஞ்<br/>
               சசிவேய் மணிவே யீன்றமுத்து<br/>
முன்னி னரிய தவநெடுநா<br/>
               ளோவா துஞற்றுந் தாபதரோ<br/>
டுகளக் கமலத் துறைமடவா<br/>
               ருவக்குங் கொழுநற் கரிவரிதாய்ப்<br/>
பொன்னின் குவடுஞ் சிறுவிதியும்<br/>
               புரிமா தவப்பே றெய்தியிறும்<br/>
பூதுண் டாகத் தடநதியிற்<br/>
               பூந்தா மரையும் பணிலமுமீன்<br/>
கன்னி முத்து மீன்றவிளங்<br/>
               காளாய் முத்தந் தருகவே<br/>
கந்தா குமர மலைக்குகந்தாய்<br/>
               கனிவாய் முத்தந் தருகவே.         (9)<br/>
<br/>
கொம்பிற் றேனை நசைகொண்முடக்<br/>
               குலமா னிடனு மடமையினாற்<br/>
கோதாட் டயர்ந்தெட் டாப்பொருளைக்<br/>
               கோடற் கழுகுஞ் சிறாருமொப்ப<br/>
வம்பைப் பெருக்கும் பலஞ்சமெனும்<br/>
               வாழ்விற் கிடாது கொடுநிரய<br/>
வாழ்க்கைக் காக்கைப் பொறைநிதமும்<br/>
               வளர்ப்பார் நினைப்புக் கரியநின்றா<br/>
ணம்பு மன்பர்க் கருட்செல்வ<br/>
               நல்கிப் பெறும்பே ரின்பசுக<br/>
நாளுந் துய்ப்பக் கடைக்கணித்தா<br/>
               ணவைதீர் ஞானப் பெருஞ்சுடரே<br/>
கம்பக் களிற்றுக் கிளையசிறு<br/>
               களிறே முத்தந் தருகவே<br/>
கந்தா குமர மலைக்குகந்தாய்<br/>
               கனிவாய் முத்தந் தருகவே.               (10)<br/>
<br/>
                முத்தப்பருவம் முற்றிற்று.          <br/>
                --------------------<br/>
<center><h3>
               வருகைப்பருவம்<br/>
</h3></center>
செங்கதி ரொளிக்கற்றை வெந்நிடக் கமலமென்<br/>
               சிற்றடித் துணையின் மேய<br/>
சிற்றொலிக் கிண்கிணி மணிச்சிலம் பொளிரத்<br/>
               திருக்கைவிர லாழி மின்ன<br/>
வைங்கணைக் கிழவனை யடர்க்குநின் றாதைநுத<br/>
               லக்கத் துதித்த வுணரா<br/>
மடையலரை யடையவென் றிடும்வாகை யம்புயத்<br/>
               தணிவாகு வலய மிளிரப்<br/>
பொங்குமலர் முகமொடு நுதற்சுட் டியுங்கருணை<br/>
              பொழிவிழிக் கடையு மோங்கப்<br/>
பொற்பவள வெற்பினிடை சூழ்மினற் கொடியுறிற்<br/>
              புரையுமரை ஞாணி லங்கத்<br/>
தங்கவரை நூறத் தகர்த்தசெண் டாயுதந்<br/>
              தாங்குசே வகவ ருகவே<br/>
சம்புசங் கரிமதலை யின்புறுங் குமரமலை<br/>
              தங்குகண் மணி வருகவே.                         1<br/>
<br/>
ஓதரிய மறைகளு மரந்தையுற் றுந்துருவ<br/>
              வொல்லாமை கண்டுமு ணர்வின்<br/>
றொப்பனை செயற்கொருவ ராலுமொண் ணாநினக்<br/>
              கொப்பனையி யற்றல் போலப்<br/>
பேதையே முள்ளத் தவாமிக்க தன்மையாற்<br/>
              பீடுலகி னன்ப ருக்கே<br/>
பிள்ளைப் பெருங்கலி துடைத்தரு ணினைச்சிறிதொர்<br/>
              பிள்ளையுரு வாய மைத்து<br/>
நாதனென லாயவுனை நன்னீரி லாட்டியொண்<br/>
              ணறுநுதற் றிலத மிட்டு<br/>
நவமணிப் பணிகளிட் டுன்னழுகு காணநனி<br/>
              நாடிவா வெனவ ழைத்தேஞ்<br/>
சாதுசங் கம்பரவி நேயமிகு புல்லைத்<br/>
              தலேசசண் முகவ ருகவே<br/>
சம்புசங் கரிமதலை யின்புறுங் குமரமலை<br/>
              தங்குகண் மணிவ ருகவே.                       2<br/>
<br/>
பொன்மணி யினொளிவீசு வடிவேற் படைக்கரம்<br/>
              பொலியுமணி யெப்பு வனமும்<br/>
புகழுமணி பெண்சிகா மணியிருவர் நாப்பண்<br/>
                  பொருந்துசெம் மணிய டியராற்<br/>
சொன்மணி மறைக்குமெட் டாதமணி யீராறு<br/>
                  தோளுடைய மணிகொ டுங்கோற்<br/>
சூர்தடிந் தமரருக் கருடயா மணிபரம<br/>
                  சுகபோக ஞான மணிநீ<br/>
பன்மணி நிகர்க்குங் கருங்கட் சிவந்தவாய்ப்<br/>
                  பதுமாச னத்தி னோங்கும்<br/>
பச்சைப்ப சுங்கொண்டன் மார்பில ணையுந்திருப்<br/>
                  பாவைநித மேவு புல்லை<br/>
தன்மணி தனக்கிணையி லாதசண் முகமணி<br/>
                  சதானந்த மணிவ ருகவே<br/>
சம்புசங் கரிமதலை யின்புறுங் குமரமலை<br/>
                  தங்குகண் மணிவருகவே.                  (3)<br/>
<br/>
கடியேறு கற்பகக் கானேறு நீரின்று<br/>
                  கமரேற வெண்குவ டுநேர்<br/>
கவினேறு படிவப் புழைக்கைவெள் ளிபநெஞ்சு<br/>
                  கரிசேற வானா டுவெங்<br/>
கொடியேறு கேதனக் கொடிசெயர சொடுகொடுங்<br/>
                  கோலேற வேறு மாண்மை<br/>
கொண்டபுய வெற்பமர கண்டகர்கள் குன்றுரங்<br/>
                  குன்றாத வுர முமேகத்<br/>
திடியேறு மஞ்சத் தரங்கவன் குணிலேறு<br/>
                  மெழின்மார பேரி யகடு<br/>
மீர்தரக் கூவுசெஞ் சேவலங் கொடிபடைத்<br/>
                  தேறுக ரவனச மலரிற்<br/>
றடியேறு கூனற் பழங்கிழமெ னப்புனந்<br/>
                  தன்னில்வரு சேய்வ ருகவே.<br/>
சம்புசங் கரிமதலை யின்புறுங் குமரமலை<br/>
                  தங்குகண் மணிவ ருகவே.                  (4)<br/>
<br/>
*குண்டலஞ் செவியுறப் பரிதியுத யஞ்செய்து<br/>
                  குறுநகையு டன்வ ரத்தன்<br/>
கொண்கண்வர வெனவறிந் தம்புயக் கோதைமகிழ்<br/>
                  கூர்வதென முகிழ்வி ரிப்பக்<br/>
கண்டழுக் காளறுங் கொண்டல்லி யங்கோதை<br/>
                  கண்மூடி யேதன் மதியாங்<br/>
கணவற் றணந்தபிரி வாற்றாது சுரிமுகங்<br/>
                  காட்டலென வலர்மு கிழ்ப்ப<br/>
வெண்டகு தடந்திகழ் குரம்பைவா னதிசெலற்<br/>
                  கிட்டசோ பானமெ னவே <br/>
யிலகிய வளங்குலவு சோணாடு புகழ்புல்லை<br/>
                  யிறைமறைப் பொருளு மறியாத்<br/>
தண்டணிவி திக்குமொரு தண்டனைவி திக்குமுத்<br/>
                  தண்டனே நீவ ருகவே<br/>
சம்புசங் கரிமதலை யின்புறுங் குமரமலை<br/>
                  தங்குகண் மணிவ ருகவே.                  (5)<br/>
-----------------<br/>
       *குண்டலம்- ஆகாயம்.<br/>
<br/>
                 வேறு.<br/>
இந்தப் பிறவி தனிலெமக்கு<br/>
                  னிருங்கட் கருணை வாராதே<br/>
லினியெப் பிறவி களினுனதா<br/>
                  ளிணையிற் கலப்பேங் கலவேமேற்<br/>
சிந்தத் துமிக்கும் யமபடராற்<br/>
                  செகுக்கும் பாசந்தனைக் கழற்றிச்<br/>
சினமீக்கொண்டு கவரவரிற்<br/>
                  செய்யுந் தொழிலொன் றறியேமா<br/>
லந்தப் பொழுதெம் மாகுலநீத்<br/>
                  தருள வருக வென்னுமன்பர்க்<br/>
கன்பே வருக புல்லைநகர்க்<br/>
                  கத்தா வருக வமரேசன்<br/>
சொந்தக் குமரி காமுறுமெய்த்<br/>
                  துணைவா வருக பசுஞ்சூட்டுத்<br/>
தோகை விரித்து நடஞ்செய்மயிற்<br/>
                  றுரங்கா வருக வருகவே.            (6)<br/>
<br/>
எழுதா *வேதப் போலிதனை<br/>
                  யெழுதா ரணியும் புகழ்ந்தேத்த<br/>
வேமச் சிலையேட் டொருகோட்டா<br/>
                  லெழுதும் பிரானோ டகங்களிப்பப்<br/>
பொழுதார் மாலை மதிநுதற்செம்<br/>
                  பொற்பூ தரத்தா யணைத்தெடுத்தும்<br/>
பொருந்த மடியாந் தொட்டிலிட்டும்<br/>
                  புறனுந் தட்டி விழிதுயிற்று<br/>
முழுதா ரளிசூழ் கடம்பணிதோ<br/>
                  ளும்பா வருக தகட்டிலைவேற் <br/>
குடையாய் வருக குறச்சிறுமிக்<br/>
                  குறவா வருக வாதரத்திற்<br/>
றொழுதார்க் கருளும் புல்லைநகர்த்<br/>
                  துங்காவருக பசுஞ்சூட்டுத்<br/>
தோகை விரித்து நடஞ்செய்மயிற்<br/>
                  றுரங்கா வருக வருகவே.            (7)<br/>
------------<br/>
* வேதப்போலி-பாரதம்.<br/>
<br/>
ஈமத் தாடி விதிதலையோ<br/>
                  டேந்திப் பணியா ரமுஞ்சுமந்து<br/>
மியற்றுந் தவமா முனிமகற்கா<br/>
                  வியமற் றடிந்தும் வரலறியாக்<br/>
காமற் காய்ந்த பெருங்கடவுள்<br/>
                  கல்லா னிழற்கீழ்க் கற்றவர்க்குக்<br/>
கருதற் கரிய மறைப்பொருளைக்<br/>
                  காட்டா நிற்கு மன்னாற்கே<br/>
மாமிக் குயர்ந்த முதன்மனுவை<br/>
                  வழுத்துங் குருவே வருகபுல்லை<br/>
மன்னா வருக குமரமலை<br/>
                  வாசா வருக வோராறு<br/>
சோமத் திருமண் டலமுகங்க<br/>
                  டுலங்க வருக பசுஞ்சூட்டுத்<br/>
தோகை விரித்து நடஞ்செய்மயிற்<br/>
                  றுரங்கா வருக வருகவே.            (8)<br/>
<br/>
சுகந்த மறப்ப ரூடலினார் <br/>
                  சொல்ல மறப்பர் சீர்கணிப்போர்<br/>
சுவர்க்க மறப்ப ரவிசயில்லார்<br/>
                  துன்ப மறப்ப ரின்பமுளர<br/>
ரகந்தை மறப்பர் ஞானியர்க<br/>
                 ளைய மறப்பர் விவேகியர்க<br/>
ளாகமறப்பர் யோகியர்க<br/>
                  ளமரும் புல்லைக் கிறைவருக<br/>
திகந்தந் துதிக்கக் கருணைபுரி<br/>
                  செவ்வேள் வருக சிவைக்குகந்த<br/>
செல்வா வருக மணிநிறத்துத்<br/>
                  தேகா வருக வனவரதந்<br/>
தொகுந்தோந் தொந்தோந் தொந்தோந்தொந்<br/>
                  தோமென் றிலகு பசுஞ்சூட்டுத்<br/>
தோகை விரித்து நடஞ்செய்மயிற்<br/>
                  றுரங்கா வருக வருகவே.                 (9)<br/>
<br/>
பணவா ளெயிற்றுப் பணிக்கரசும்<br/>
                  பதுமா சனனு நின்பேற்றைப்<br/>
பகர்தற் கரிதா மோராறு <br/>
                  படைவீ டமர்ந்தன் பருக்கருள்வோய் <br/>
கணமார் குணங்கு துணங்கைகொட்டக்<br/>
                  களம்புக் கமரி னிணங்கமழுங்<br/>
கதிர்வேல் விடுத்துச் சுரர்பகையின்<br/>
                  கருவே ரறுக்க வருமுதலே<br/>
மணமார் பொழிற்றேன் மிசைந்தளிவிண்<br/>
                  வழிபோஞ் சத்த மாவுடலை<br/>
மறைப்பக் கதிர்நீ னிறப்பரியாய்<br/>
                  மருவற் கென்னோ வெனவயிர்ப்பத்<br/>
துணர்வான் பொதுளும் புல்லைநகர்த்<br/>
                  தோன்றால் வருக பசுஞ்சூட்டுத்<br/>
தோகை விரித்து நடஞ்செய்மயிற்<br/>
                  றுரங்கா வருக வருகவே.              (10)<br/>
<br/>
           வருகைப்பருவம் முற்றிற்று.<br/>
                  ---------<br/>
<center><h3>
               அம்புலிப்பருவம்<br/>
</h3></center>
செங்கமல முகமா றுறத்தோன்ற லான்மிக்க<br/>
                  தெண்ணிலாப் புன்னகை யினாற்<br/>
றிருவல்லி முகமலர மலருவித் தங்கவுட்<br/>
                  டிகழுமுத் தந்தரு தலாற்<br/>
கங்கையொடு குலவிமான் மருமானெ னப்படுங்<br/>
                  காட்சியாற் சூரனோ டக்<br/>
கனகமணி வடவரையிண் மொய்ம்பின்வல மருவலாற்<br/>
                  கவினுமொண் வேலை யார்ந்து<br/>
பொங்குசின வரவம் பிடிக்கலா லந்தரப்<br/>
                  புலவர்களி னொருவனெ னலாற்<br/>
பொற்புமிகு கற்கடக வேந்தென்ன லாலெங்கள்<br/>
                  புங்கவனு நீயுமொப் பாம்<br/>
ஐங்கரற் கிளவலென வந்தநற் குழகனுட<br/>
                  னம்புலீ யாடவா வே<br/>
யனகனகன் மேருநிகர் குமரமலை யாளியுட<br/>
                  னம்புலீ யாட வாவே.                       (1)<br/>
<br/>
கனிதரப் பரமனை விரும்பித்து திக்கையுறு<br/>
                  கடவுண்மா வுடனு தித்துக்<br/>
கவினுநற் குணவாரி யுற்றுமே லாசையங்<br/>
                  கடன்மூழ்கி முன்னமொரு நாள்<br/>
வனமருவு பொற்பூங் கொடிச்சிற் றிடைச்சிமேன்<br/>
                  மயல்கொடு கொடுஞ்சா பமும்<br/>
வாங்கியக் கணமங் கிராதவொளி யுருவாகி<br/>
                  மண்டலம் பரவவர லாற்<br/>
றனையொக்கு மென்றோ நினைச்சுட்டி வாவெனத்<br/>
                  தானழைக் கின்றபொ ழுதே<br/>
தனியனா னோமெனக் கருதிவா ராதினுந்<br/>
                  தாழ்ப்பதெவ னீசொற் றிடா<br/>
யனவரத மடியர்மன வனசமுறை சரணனுட<br/>
                  னம்புலீ யாட வாவே.<br/>
யனகனகன் மேருநிகர் குமரமலை யாளியுட<br/>
                  னம்புலீ யாட வாவே.                         (2)<br/>
<br/>
கண்டபே ரண்டத்தி னுலவிவரு வாயிவன<br/>
                  கண்டவெளி யுருவா னவன்<br/>
கண்ணுதன் முடிக்கண் கிடப்பையம் முடியிவன்<br/>
                  காறுவைத் தாடுமிட மாம்<br/>
துண்டவெண் பிறையெனக் கிளர்வையெவ ரினுமிக்க<br/>
                  தூயபரி பூரண னிவன்<br/>
சுகதுக்க மனவரத முடையனீ யினையற்கொர்<br/>
                  சுகதுக்க மென்றுமலை யா<br/>
லெண்டருஞ் சோடச கலைக்குமீ றுடையனீ<br/>
                  யெண்ணில்கலை முழுது முள்ளா<br/>
னிரவித் தந்திரிவை யிவனிராப் பகலற்ற<br/>
                  விடமுறைந் தருள்வ னதனா<br/>
லண்டர் பணி கின்றவனை நேரா யழைக்கினிவ<br/>
                  ணம்புலீ யாடவாவே<br/>
யனகனகன் மேருநிகர் குமரமலை யாளியுட<br/>
                  னம்புலீ யாட வாவே.                         (3)<br/>
<br/>
வட்டவடி வத்தம் பரத்துலா யொண்கிரண<br/>
                  வருடம் பொழிந்து சிதமார்<br/>
மதிக்கலை யுருக்கிநீ ருகுவிப்பை யையனெ<br/>
                  மனக்கலை யுருக்கி விழியிற்<br/>
கொட்டமிக் கானந்த பாட்பகீ ரைப்பெருக் <br/>
                  குவன்முத முதவுநா ணீ<br/>
கோளுரைத் தொருகோ ளிடர்ப்பட்டை யினையனெக் <br/>
                  கோள்செயிட ருந்தவிர் ப்பன்<br/>
உட்டகவி லர்க்கரிய வுருவாயி னானிவற் <br/>
                  கொருசிறிது முறழாய் நித<br/>
மும்பர்பதி யைப்புகி தியற்றியணி செயினுமிதை <br/>
                  யொக்குமோ வென்னவழ கார்ந்<br/>
தட்டலக் குமிமருவு புல்லைமுரு கேசனுட <br/>
                  னம்புலீ யாட வாவே<br/>
யனகன்கன் மேருநிகர் குமரமலை யாளியுட <br/>
                  னம்புலீ யாட வாவே.                      (4)<br/>
<br/>
குலவுநின் மரபினுக் கிரவழுதி யாவரு <br/>
              குலாபிமா னங்கரு தியோ<br/>
குடிலத்தி னத்தன்வேய் மாலையின் விசிட்டமிக் <br/>
              கூர்ங்கண்ணி யெனவுன் னியோ<br/>
வுலகுபுகழ் புகழினுக் குவமிக்கும் வத்துவென <br/>
              வோகைநெஞ் சிற்பொங்கி யோ<br/>
வுபயநா யகியர்தந் திருமுகத் திற்கிடந் <br/>
              தொளிருவா மதியென் னவோ<br/>
சலதியை யுழுந்தெலைத் தாகப்பு ரிந்துண்ட <br/>
              தமிழ்முனிக் கருளுமெங் கள்<br/>
சற்குருக டாட்சம்வைத் துனைவருக வென்றனன் <br/>
              சமையுமா தவமென் கொலோ<br/>
வலகையுயிர் முலையினெறி நுகருமரி மருகனுட <br/>
              னம்புலீ யாட வாவே<br/>
யனகனகன் மேருநிகர் குமரமலை யாளியுட <br/>
              னம்புலீ யாட வாவே.                            (5)<br/>
<br/>
களங்கனென் றுலகோ ருனைப்புகல்வ ரிவரெனக்<br/>
                  களங்கமு மகன்றதூ யோன்<br/>
*கள்வனிற் குடிகொண்டு பணிவாயுண் மெலிவையக்<br/>
                  கள்வனிவன் மனையர் சானு<br/>
வளங்குல வெழிற்கொல்கி டுங் # குகுவி னின்கலை<br/>
                  வழிப்பறி பறிக்கவொவ் வோர்<br/>
மதியிலா தவர்தமை யடுப்பையிவ னுயிர்தொறு<br/>
                  மதிக்குமதி யானவன் காண்<br/>
விளங்கர சிளங்குமரர் மறுகுலா வருமிரத<br/>
                  மெல்லியர் பிணங்கி நீத்து<br/>
வீசுசெம் மணியணிப் பணிகளை யறைப்பவவை<br/>
                  மேயசந் துகளதாய் விண்<br/>
ணளந்து செவ்வானநிக ரும்புல்லை முருகனுட<br/>
                  னம்புலீ யாட வாவே<br/>
யனகனகன் மேருநிகர் குமரமலை யாளியுட<br/>
                   னம்புலீ யாட வாவே.              (6)<br/>
---------------------<br/>
*களவன்;   இல் - கற்கடகவீடு.  #குகு - அமாவாசை.<br/>
<br/>
முப்புவன மன்றியெப் புவனமு நினக்கேவன்<br/>
                  முறைசெயச் செய்தருளி நின்<br/>
மூளியுரு மாறியென் றென்றைக்கு மீளிகொளு<br/>
                  முழுமதி யெனப்புரி குவன்<br/>
செப்பினொரு பரிகார மில்குருத் துரோகமுந்<br/>
                  தீரக் கடைக்கணிப் பன்<br/>
றிக்கெங்கு மோடித் திரிந்துழலு நின்றொழிற்<br/>
                  சிரமந்த விர்த்தாளு வன்<br/>
துப்புறழு மேனிப் பரன்குரூஉச் சடிலந்<br/>
              துலங்கிவாழ் பதமுமொரு காற்<br/>
சொற்றவறி நீப்பினுந் தணவா துறற்குறுதி <br/>
                  சொற்றிடுவ னாதலா லென்<br/>
னப்பனினை வாவென விளித்தபொழு தேயிவனொ <br/>
                  டம்புலீ யாட வாவே<br/>
யனகனகன் மேருநிகர் குமரமலை யாளியுட <br/>
                 னம்புலீ யாட வாவே.                      (7)<br/>
<br/>
நன்மையிவை தீதிவை யெனும்பகுத் தறிவின்மை <br/>
                  நாடினைகொ லிவனருள் பெறின்<br/>
ராசயோ கம்பெ றுவை கயரோகி யென்னுமொரு <br/>
                  நாமமுந் தவிர்வை யென்றுந்<br/>
தொன்மையா வருமசுர பகையச்ச மியாவுந் <br/>
                  துரந்திடுவை நின்னின் மிக்கார்<br/>
சொல்லின்வே றெவணுமிலை யதிசயத் தம்பந் <br/>
                  துலங்கிட நிறீஇயா ளுவாய்<br/>
பன்மையுள வேதோப நிடதங்க ளன்மைமொழி <br/>
                  பற்பல பகர்ந்து பரவிப்<br/>
பற்றுத லுறாமைகண் டின்னமுந் துருவெங்கள் <br/>
                  பகவன்ற னுறவு வேண்டி<br/>
னன்மைநிக ருங்குழற் கொம்பிருவர் பங்கனுட <br/>
                  னம்புலீ யாட வாவே<br/>
யனகனகன் மேருநிகர் குமரமலை யாளியுட <br/>
                  னம்புலீ யாட வாவே.                   (8)<br/>
<br/>
உயர்திணைப் பொருளன்றி யஃறிணைப் பொருளுமா <br/>
                  யுடையமுப் பாலுமாகி<br/>
யுணர்தன்மை முன்னிலை படர்க்கையா நாமாதி <br/>
                  யுயிர்கள் பலபேத மாய்<br/>
மயலுறுந் திணையா லிடம்வேற்று மைத்தொகையின்<br/>
                  வடிவங் கடந்து மேலாம்<br/>
வாசாம கோசரப் பொருளாய பிரமமே <br/>
                  மகிதலத் தன்ப ருய்யப்<br/>
புயமாறி ரண்டாறி ரண்டுகரு ணைக்கொண்டல் <br/>
                  பொழிவிழிக் கடைவாரி சம்<br/>
பொலிசண் முகத்திருக் குமரனா வருமறைப் <br/>
                  பொருளையறி யாதயிர்க்கு<br/>
மயனைநிக ளந்தரித் தனநினையு மாற்றுவ <br/>
                  னம்புலீ யாட வாவே<br/>
யனகனகன் மேருநிகர் குமரமலை யாளியுட <br/>
                  னம்புலீ யாட வாவே.                 (9)<br/>
<br/>
சிறுமதலை யெனவெள்ளி யெக்கழுந் தங்கொடு <br/>
                  திரிந்திவண் வராமை நோக்கத்<br/>
திகழுநவ வீரர்களி னொருவனை விடுத்துனைச் <br/>
                  சிக்கெனத் தனிகொணர்ந் தே<br/>
நறுமதலை வேணியனும் வந்துபல நயமொழி <br/>
                  நவிற்றினும் வேண்டு கோட<br/>
னயவா துனைச்சிறையி லிடுவனஃ தன்றிமா <br/>
                  னரகேச ரிப்படி வமா<br/>
யுறுமதலை தன்னின்வந் தாடகனு ரங்கீண் <br/>
                  டுயிர்ப்பலியை வாங்க லொப்ப<br/>
வுனதுயிர் குடிக்கவே லொன்றுடைய தாகலா <br/>
                  னொருதர மழைத்தபொழு தே<br/>
யறுமதலை யாகியா றாரன்முலை யுண்டவனொ <br/>
                  டம்புலீ யாட வாவே<br/>
யனகனகன் மேருநிகர் குமரமலை யாளியுட <br/>
                  னம்புலீ யாட வாவே.                  (10)<br/>
<br/>
       அம்புலிப்பருவம் முற்றிற்று.<br/>
               -----------<br/>
<center><h3>
          சிற்றிற்பருவம்.<br/>
</h3></center>
காவிற் பொலியு மலரரும்பின்<br/>
               கட்டு நெகிழ்த்துந் தாதளைந்துங்<br/>
கானம் புரிந்துஞ் செழியநறாக்<br/>
               களிகொண் டருந்து மதுகரஞ்சூழ்<br/>
பூவிற் பொலியும் படிசிறந்தும்<br/>
               பொறிவண் டுச்சிட் டக்கலமாப்<br/>
புலரா விருளிற் புலர்ந்தலரிப்<br/>
               போதின் மலர்செம் பதுமமொவ்வாக்<br/>
கோவிற் பொலிந்தெம் பிராட்டிதனக்<br/>
               குவடு மெம்மான் புயத்தனித்திண்<br/>
குவடுஞ் சுவடு படவாடல்<br/>
               குயிற்று மணித்தாண் மலர்நோவத்<br/>
தேவிற்பொலியுந் தேவெளியேஞ்<br/>
               சிறியேஞ் சிற்றில் சிதையேலே<br/>
திகழுங் குமர மலைக்கரசே<br/>
               சிறியேஞ் சிற்றில் சிதையேலே.            (1)<br/>
<br/>
இந்தக் கடல்சூழ் புவனமெலா<br/>
               மெமையே பேதைத் தனமுடையா<br/>
ரெனலும் பெண்க ளெனிற்பேயு<br/>
              மிரங்கு மெனலுஞ் சரதமன்றோ<br/>
சந்தத் திருநான் மறைமுடிவே<br/>
               சாற்றற் கரிய வருள்வடிவே<br/>
சாரன் படியர் செயுந்துதியே<br/>
               தன்னை யுணர்ந்தா டயாநிதியே<br/>
யுந்தைக் குரிய சந்ததியே<br/>
               யுயர்வொப் பிலாத பழம்பதியே<br/>
யுபயக் கரங்க ளிடையவளை<br/>
               யுடையப் புரிந்தே மையவிஃதைச்<br/>
சிந்தச் செயினி னருட்கழகோ<br/>
               சிறியேஞ் சிற்றில் சிதையேலே<br/>
திகழுங் குமர மலைக்கரசே<br/>
               சிறியேஞ் சிற்றில் சிதையேலே.      (2)<br/>
<br/>
பேய்த்தேர்*  நிலையின் பிரபஞ்சப்<br/>
               பித்தைத் துடைத்துன் சரண்மலரே<br/>
பேணுந் தொண்டர் பழவினையாம்<br/>
               பிணியைத் தணிக்கு மருமருந்தே<br/>
வேய்த்தோ ளுமைசீ ராட்டிநிதம்<br/>
               விரும்புங் கரும்பே மகபதியான்<br/>
மிலைச்சும் பொற்பூந் தாரணிந்த<br/>
               விறற்சிங் கேறே யமைக்கவொணா<br/>
வாய்த்தான் சமைந்த செழும்பாகே<br/>
               வடிவேல் விடுத்துச் சூர்மாவின்<br/>
மறுவில் வாழ்வும் புயவலியு<br/>
               மணித்தேர் வலியும் பின்வாங்கச்<br/>
சீய்த்தே ழகத்தா ரோகணித்தாய்<br/>
               சிறியேஞ் சிற்றில் சிதையேலே<br/>
திகழுங் குமர மலைக்கரசே<br/>
               சிறியேஞ் சிற்றில் சிதையேலே.       (3)<br/>
--------------<br/>
  *பேய்த்தேர்-கானல்<br/>
<br/>
முனந்தத் தைய தையவென<br/>
               முரணிற் கெழுமு முயலகன்றன்<br/>
முதுகிற் புலியும் பதஞ்சலிமா<br/>
               முனியுங் காணப் பொதுநடஞ்செய்<br/>
தனந்தப் பணியோ டிலகியவா<br/>
               ளனந்தம் பணியும் புனைந்தடியா<br/>
ரனந்தம் பணிக்கே யருள்புரியு<br/>
               மம்மான் மதலாய் பொய்மானா<br/>
வனந்தத் துறச்சென் மாரீசன்<br/>
               மறுகத் தெறுமான் மருமானே<br/>
வணக்குஞ் சலதி சுவறிடவே<br/>
               வடிவேல் விடுத்த பெருமானே<br/>
தினந்தத் தைகள்சூழ் பொழிற்புல்லைத்<br/>
               தேவே சிற்றில் சிதையேலே<br/>
திகழுங் குமர மலைக்கரசே<br/>
               சிறியேஞ் சிற்றில் சிதையேலே.         (4)<br/>
<br/>
முருகு பருகி யளிமுரன்று<br/>
               மூசும் பசுந்தண் படலையைம்பான்<br/>
முடித்துப் பணிபற் பலதிருத்தி<br/>
               முடங்கொண் மதியிற் களங்கமெனக்<br/>
கருகுந் திலக வாணுதலுங்<br/>
               கனிவாய் முறுவற் றளவரும்புங்<br/>
கவினப் பொற்பூந் துகின்மருங்குல்<br/>
               கதுவப் புனைந்தா வணமருங்கி<br/>
னருகுற் றுகந்து மணற்சோறட்<br/>
               டாடற் கமைத்தே மதிற்பொறிதெவ்<br/>
வனைத்துங் கடந்து செயசங்க<br/>
               மார்த்தா லெனச்சங் கொலிகிடங்கிற்<br/>
றிருகு சினமா வுழக்குபுல்லைத்<br/>
               தேவே சிற்றில் சிதையேலே<br/>
திகழுங் குமர மலைக்கரசே<br/>
               சிறியேஞ் சிற்றில் சிதையேலே.           (5)<br/>
<br/>
அண்டத் துலவைந் தருநிழற்கீ<br/>
                  ழமர்வா னமுதா சனர்திளைக்கு<br/>
மரம்பைக் குழுவுக் கணிகலம்போ<br/>
                  லார்பொற் படிவச் சசிமுதலோர்<br/>
கண்டத் தொளிர்மங் கலநாணின்<br/>
                  காசில் யாப்புக் கழலாமே<br/>
காக்கும் வடிவேற் படைத்திறமுன்<br/>
                  கருணைத் திறமோ டெடுத்துரைப்பேம்<br/>
வண்டர்க் கொதுங்கு மாசுரமா<br/>
                  வளர்தண் பொழிற்பூந் துணர்க்குவைகண்<br/>
மருத நிலப்பெண் மகட்குழுநர்<br/>
                  வதுவை யாற்றற் கமைத்தமலர்ச்<br/>
செண்டிற் பொதுளுஞ் சோணாடா<br/>
                  சிறியேஞ் சிற்றில் சிதையேலே<br/>
திகழுங் குமர மலைக்கரசே<br/>
                  சிறியேஞ் சிற்றில் சிதையேலே.       (6)<br/>
<br/>
தட்டா மரையிற் சுருளருந்தித்<br/>
                  தழையுஞ் சிறக ரொடுக்கிநறுந்<br/>
தண்பூஞ் சேக்கை மிசைத்துஞ்சுந்<br/>
                  தவள வனமே னறைமிசையும்<br/>
பாட்டா ரளிகண் *மூழ்க்கவதைப் <br/>
                  பாய்வெஞ் சுறவு தாக்கவஞ்சிப்<br/>
பரவச் சுரும்பர் தணந்தேகப்<br/>
                  படரு மெகின்வான் மீப்போதல்<br/>
வீட்டா வளவில் பவந்தவத்தான்<br/>
                  வீட்டிக் கதிமேற் செல்வாரின்<br/>
விளங்கத் தோன்றும் படிசிறந்து<br/>
                  மேவுந் தடஞ்சூழ் சோணாடா<br/>
தீட்டா மறைக்கு மரிவரியோய்<br/>
                  சிறியேஞ் சிற்றில் சிதையேலே<br/>
திகழுங் குமர மலைக்கரசே<br/>
                  சிறியேஞ் சிற்றில் சிதையேலே.              (7)<br/>
-----------------------------------<br/>
   * மூழ்த்தல் - மொய்த்தல்.<br/>
<br/>
பணிகைக் கொளிர்கங் கணமெனக்கொள்<br/>
                  பரம யோகிக் கருமறையின்<br/>
பயனைத் திருவாய் மலர்ந்தருளெம்<br/>
                  பகவ நினக்கெப் பொருளரிதாங்<br/>
கணிநற் றருவெங் கிராதனுமாய்க்<br/>
                  காமர் வடிவந் திரிந்துகிழக்<br/>
காயந் தரித்துக் குறமினையற்<br/>
                  களவிற் கற்பி னியலழித்த<br/>
துணிவிற் புரிசிற் றிலுமழிக்கத்<br/>
                  துணிந்தாய் கொல்லீ தழகோநீர்ச்<br/>
சுழிவெற் பொடுகை வரையுருட்டுஞ்<br/>
                  சுவேத நதிசூழ் சோணாடா<br/>
திணிகற் புயமீ ராறுடையோய்<br/>
                  சிறியேஞ் சிற்றில் சிதையேலே<br/>
திகழுங் குமர மலைக்கரசே<br/>
                  சிறியேஞ் சிற்றில் சிதையேலே.              (8)<br/>
<br/>
வண்டா னஞ்சூழ் வலிகடக்க<br/>
                  மாட்டா னெனில்யார் வல்லரந்தோ<br/>
மதியும் விதியின் வழியன்றி<br/>
                  மருவா வெனுநூல் கற்றுணர்ந்து<br/>
கொண்டார் தமக்கு மல்லவர்க்குங்<br/>
                  கூறற் கரிய பேரின்பங்<br/>
குலவற் குனதின் னருளிலையேற்<br/>
                  கூடா வெனலும் பொய்யாமோ<br/>
கண்டா யைய நின்மாட்சி<br/>
                 கழறற் பாற்றோ நான்முகனுங்<br/>
கருதற் கரிய புகழ்ப்புல்லைக்<br/>
                  கருணைக் கடலே வெற்புடைத்த<br/>
செண்டா யுதக்கைத் தலமுடையோய்<br/>
                  சிறியேஞ் சிற்றில் சிதையேலே<br/>
திகழுங் குமர மலைக்கரசே<br/>
                  சிறியேஞ் சிற்றில் சிதையேலே.           (9)<br/>
<br/>
எழுநா விழியற் குனையீன்ற<br/>
                  வெந்தா யிமையா சலக்கொடியும்<br/>
இன்னா மொழியு முருகுநின்னா<br/>
                  வின்சொற் குதலை செவிமாந்தி<br/>
வழுவா தியம்பக் கேட்டுவகை<br/>
                  மனங்கூர்ந் துனது முகநோக்கி<br/>
வாவா விருகண் மணியெனக்கூஉய்<br/>
                  வாரி யெடுத்து மார்பிறுகத்<br/>
தழுவா நின்ற நின்றிருமெய்<br/>
                  தனிவித் துருமா சலத்தொருசார்<br/>
தயங்கு மிளம்பா னுவினுதயந்<br/>
                  தனையே சிவணப் பிறங்கிடுமாற்<br/>
செழுமா நீபத் தடந்தோளாய்<br/>
                  சிறியேஞ் சிற்றில் சிதையேலே<br/>
திகழுங் குமர மலைக்கரசே<br/>
                  சிறியேஞ் சிற்றில் சிதையேலே.          (10)<br/>
<br/>
         சிற்றிற்பருவம் முற்றிற்று.<br/>
                ---------<br/>
<center><h3>
             சிறுபறைப்பருவம்.<br/>
</h3></center>
மகிதலம திக்குமர வமணிகள்கு யிற்றியொளிர்<br/>
               மணிமகுட வர்த்தனர் குழாம்<br/>
மகரதர் நெருக்கமுய ரதிரதர் வருக்கமொடு<br/>
               வருசம ரதத்தரு டனே<br/>
நகுகுருகு லத்தரசர் பகையதிக ரித்துவர<br/>
               நவிலிருதி றத்தரு முனா<br/>
ணரபலிகொ டுத்தளவில் பலபடையெ டுத்துமமர்<br/>
                நடைபெறுக ளத்தளவ ளாய்<br/>
முகின்மழையெ னக்கணைகள் விடவிழியி லிக்குரிய<br/>
               முதன்மகன்மு தற்படை யெலா<br/>
முடியவிச யத்தொடைய லணியவைவ ருக்குதவு<br/>
               முசலியிள வற்கும ருகா<br/>
சிகிமுதுகி னிற்பவனி வருசரவ ணப்பெரும<br/>
               சிறுபறைமு ழக்கி யருளே <br/>
திசைதிசைமு கத்தளவு குமரமலை யிற்குமர<br/>
               சிறுபறைமு ழக்கி யருளே.                    (1)<br/>
<br/>
அருணகம லக்குலமொர் சிறிதுமுற ழற்கரிய<br/>
               வணியதுப டைத்த கரநீ<br/>
டதிமதுர முத்தமிழி னிடையிடைத மிழ்ப்புலவ<br/>
               ரகநெகவர் னித்தகர மேன்<br/>
மருமருவு கற்பகமென் மரநிழலி னிற்குலவி<br/>
               மகபதிமு தற்சொல்புல வோர்<br/>
வதியவசு ரக்குழுவின் வழிமுதல றச்செருவின்<br/>
               வருமயிலெ டுத்தகரம் வான்<br/>
றரைசொல்கர டத்தறுகண் வெளிறுமெயு டற்றும்விழி<br/>
               சதுர்நெடும ருப்பரசு வா<br/>
தருசுதைம ணத்தினுயர் விதிவழிபி டித்திடுகை<br/>
               தகவினொடு குற்றடிமை சேர்<br/>
திருவடிய ருக்கருளு மபயவர தக்கைகொடு<br/>
               சிறுபறை முழக்கி யருளே<br/>
திசைதிசைமு கத்தளவு குமரமலை யிற்குமர<br/>
               சிறுபறைமு ழக்கி யருளே.               (2)<br/>
<br/>
கமகமளெ னக்கமழும் வனசமல ருற்பலநி<br/>
               கழுநறைநி றைத்தொழு கவே<br/>
கழனியின்வி டுப்பவரு பயனையுற நட்டபயிர்<br/>
               களைவளரு வித்துத வியே<br/>
யமைதரவி யற்றுமென வதுபுகலி னற்பர்பெற <br/>
               லருமுதவி யைச்செ யினுமே<br/>
யவருறவு மிக்கமிகை யெனவிடுவர் கற்றறியு<br/>
               மறிஞரென வுட்கரு தியே<br/>
தவமனியவ ரைக்கனைய தனதடவு ழத்தியர்க<br/>
               டகுகளையெ னக்களைகு வார்<br/>
தழுவும்வள வப்பைதிர மதிலுயர்வ ளப்பநனி<br/>
               தழைதருதி ருப்புல்வய லாய்<br/>
திமிதிமிதி மித்ததிமி தணதணத ணத்தவென<br/>
               சிறுபறைமு ழக்கி யருளே<br/>
திசைதிசைமு கத்தளவு குமரமலை யிற்குமர<br/>
               சிறுபறைமு ழக்கி யருளே.              (3)<br/>
<br/>
மறைபயின்ம றைச்சிறுவர் சுருதிகளி சைக்குமொலி<br/>
               மருவுமில றத்தர்ம றுகே<br/>
வருமதிதி யர்க்கமுது தரவுபச ரித்தவரை<br/>
               மனைவரவ ழைக்குமொலி நீள்<br/>
கறையடிம தக்களிறு நீழலொடுபொ ரப்பிளிறு<br/>
               கனவொலியு ளைத்திண்வய மாக்<br/>
கடவொலியி யக்கிரத மணிநிரைக லிக்குமொலி<br/>
               கவிஞர்கள்ப டிக்குமொ லிசேர்<br/>
குறையறுத வத்தடிய ரரகரவே னச்சொலொலி<br/>
                  குகுதர்மக தர்க்கதி பர்வாழ்<br/>
குடகர்வடு கர்க்கிறைவ ரெவரும்வள வர்க்கரசு<br/>
                  குலவுமணி முற்ற மிசையே<br/>
திறையினைய ளக்குமெலி விரவுபுல்வ யற்கிறைவ<br/>
                  சிறுபறைமு ழக்கி யருளே<br/>
திசைதிசைமு கத்தளவு குமரமலை யிற்குமர<br/>
                  சிறுபறைமு ழக்கி யருளே.                     (4)<br/>
<br/>
கரையறு தரங்கக் கருங்கடற் கலையுடைய<br/>
                  காசினிக் கிருகண் மணியாக்<br/>
கதிக்குமுயர் குன்றைப்ப திக்குளோ ரன்பன்<br/>
                  களேபரத் துற்றகுடர் நோய்<br/>
பிரிவறவ ரந்தையுற் றஃதகல நினதருட்<br/>
                  பிரசாதம் வேண்டி யுனதாள்<br/>
பேணத் தெரிந்துநந் திருமுனர் மணிக்* காப்<br/>
                  பிரார்த்தனை செலுத்தென் னவே<br/>
யுரியபே ரன்பொடு மியற்றப் பெருங்கருணை<br/>
                  யுகளக் கடைக்க ணமுதா<br/>
மோவா மருந்தருளி யொருவாத வன்பிணியை<br/>
                  யொருவித்த பரம குருவே<br/>
திரிவித குணாதீத சுத்தநிட் களரூப<br/>
                  சிறுபறைமு ழக்கி யருளே<br/>
திசைதிசைமு கத்தளவு குமரமலை யிற்குமர<br/>
                  சிறுபறைமு ழக்கி யருளே.                      (5)<br/>
-------------------<br/>
            *கா-காவடி<br/>
<br/>
                    வேறு.<br/>
கண்டலின் வண்டலெ னும்படி சிந்திய<br/>
                  கம்புளின் முத்தமு நீள்<br/>
கந்தடு குஞ்சர மொன்றிய கொம்பு<br/>
                  கழன்றுகு நித்தில மும்<br/>
ஞெண்டுல கந்தொடு விண்டுவும் விண்டு<br/>
                  நெகிழ்ந்த மணித்தொ கையும்<br/>
நின்று கலந்து கிடந்தொளிர் கின்றது<br/>
                  நீணில வுதயமெ னத்<br/>
தெண்டிரை கொண்ட கருங்கடன் மண்டு<br/>
                  செழும்புன லுண்டு நபஞ்<br/>
சென்றுப டர்ந்துதி ரண்டுதி ரண்டு<br/>
                  செறிந்து பொழிந்து மழைக்<br/>
கொண்டன் முழங்கிடு புல்லைவ ரும்பதி<br/>
                  கொட்டுக சிறுபறை யே<br/>
கொற்றவ யிற்கும ரச்சிலை யுற்றவ<br/>
                  கொட்டுக சிறுபறை யே.                 (6)<br/>
<br/>
முச்சுடர் முக்கண் முதற்கட வுட்கொர்<br/>
                  முதற்படு பிரணவ மா<br/>
முற்பொரு ளைத்தெரி வித்தகு ருக்கண்<br/>
                  முகத்தருள் விழியுடை யாய்<br/>
இச்சக மற்றுள வெச்சக முற்றினு<br/>
                  மிச்சக மொடுபுகழ் வோய்<br/>
இக்குவி லிக்குயர் மைத்துன* செச்சை<br/>
                  யியக்குறு மழகளி றே<br/>
+கச்சப மொத்த புறத்தடி மைக்குழல்<br/>
                  கட்கய லகலிகை யாய்க்<br/>
கற்சிலை யைச்செய் பதத்தர் மகிழ்ச்சி<br/>
                  கருத்தெழ வருசுதை யாங்<br/>
கொச்சை மொழிக்குயி லைப்புண ருத்தம<br/>
                  கொட்டுக சிறுபறை யே<br/>
கொற்றவ யிற்கும ரச்சிலை யுற்றவ<br/>
                  கொட்டுக சிறுபறை யே.                   (7)<br/>
-----------<br/>
    *செச்சை-ஆடு  +கச்சபம்-ஆமை.<br/>
<br/>

நவமணி யருள்சிறு மியர்சுத ரொடுமிள<br/>
                  நடைபயில் பொற்ப தனே<br/>
நளினசு முகசசி மகபதி சுதையிரு<br/>
                  நகில்புணர் கற்பு யனே<br/>
தவரிணை நுதலுமை விழிமணி யெனநினை<br/>
                  தவம்வரு புத்தி ரனே<br/>
தகுவர்கள் குலமுழு வதுமற வமர்புரி<br/>
                  தருமொரு சத்தி ரனே<br/>
அவிருமி ரவிகளி ரறுவரை நிகர்குழை<br/>
                  யணிகொள் செவித்த லனே<br/>
அனவர தமுமன லிடுமெழு கெனவுரு<br/>
                  கடியர கத்த லனே<br/>
சிவகுரு பரசுக மருள்பவ னெனவொலி<br/>
                  சிறுபறை கொட்டுக  வே<br/>
திருவ மிகுத்திடு குமரம லைக்கிறை<br/>
    சிறுபறை கொட்டுக  வே.                 (8)<br/>
<br/>
*கானின் வாழைக் கனியொடு மாவின்<br/>
                  கனியும்வி ருப்பமு றுங்<br/>
காமரு மேனிக் கோமள செல்வக்<br/>
                  கடவுளர் நாய கமே<br/>
மானின் மானக் கயல்விழி கூறும்<br/>
                  மடவியர் நட்புற மெய்<br/>
வாடியு நேடித் தீநர கெய்தும்<br/>
                  வகையற வேநினை யே<br/>
கோனென் பாரைப் பரகதி சேர்மின்<br/>
                  குறைக டவிர்ப்பி ரெனக்<br/>
கூரிய ஞானப் பேறருள் சைவக்<br/>
                  குலமொளிர் தீப கமே<br/>
தேனின் னீபப் புயசயி லேச<br/>
                  சிறுபறை கொட்டுக வே<br/>
திருவ மிகுத்திடு குமரம லைக்கிறை<br/>
                   சிறுபறை கொட்டு கவே.           (9)<br/>
---------------------------------------------<br/>
*கானின்வாழ் ஐ கன்னி-வள்ளிநாயகி<br/>
மா இன் கன்னி-தேவகுஞ்சரி<br/>
<br/>
தனுர்விஞ் சையினொரு விசையன் பொருவிய<br/>
                  தனுர்விஞ் சையின்வல ரும்<br/>
தனதன் றனைநிகர் தனவந் தருமகி<br/>
                  தலையொன் றரவினின் விற்<br/>
பனமிஞ் சறிவினர் களுமொன் றலினொளிர்<br/>
                  பகலென் றுறழ்பிர தா<br/>
பமுமொண் கலைமுழு மதியந் தனையிணை<br/>
                  பரவும் படிபுக ழும்<br/>
நனிதுன் றிடுதவ முனிபுங் கவனென<br/>
                  நவிலுஞ் சனகனின் ஞா<br/>
னமுமன் றியுநில வளமும் புனல்வள<br/>
                  நலமுஞ் செறிவள முந்<br/>
தினமொன் றுபுல்வயல் வருசுந் தரகுக<br/>
                  சிறுபறை கொட்டுக வே<br/>
திருவ மிகுத்திடு குமரம லைக்கிறை<br/>
                   சிறுபறை கொட்டு கவே.            (10)<br/>
<br/>
        முத்தப்பருவம் முற்றிற்று.<br/>
             ------------<br/>
<center><h3>
           சிறுதேர்ப்பருவம்.<br/>
</h3></center>
கருணைப் பெருந்தே ருகைத்துநீ வந்தஞ்சு<br/>
                  கனலெனுந் தூண் நட்டுக்<br/>
கவினிருந் தட்டுவிண் மண்* கூவி ரம்யோ<br/>
                  கமாமுறுதி யச்சி ணைத்துப்<br/>
பொருவிலைம் பொறிகறங் குருளூசி நடுவெனும்<br/>
                  பொறிபீட மேலமைத் துப்<br/>
புந்தியென் கின்றபா சம்பிணித் திடுமெனப்<br/>
                  புரவியாத் திட்டொர்நெறி யிற்<br/>
பரபக்கு வப்பாகன் விடுதவத் தேரூரு<br/>
                  பவர்சீவன் முத்தரா கப்<br/>
பகர்சோ தனைப்போர் புரிந்துஞா னாக்கினிப்<br/>
                  பகழியை விடுத்து மனையார்<br/>
+திரிபுரத் தைத்தகித் தருள்பரம யோகியே<br/>
                  சிறுதே ருருட்டி யருளே<br/>
சிமயா சலத்தினுயர் குமராசலத் திறைவ<br/>
                  சிறுதே ருருட்டி யருளே.                 (1)<br/>
--------------------------------------------<br/>
* கூவிரம்-தேர்க்கொடிஞ்சி.  + திரிபுரம்-தூல,சூக்கும, காரணம். <br/>
<br/>
நரலைப் பெரும்புன லுடுத்துபுவ னக்கொடியி<br/>
                  னறுநுதற் றிலக முறழ<br/>
நண்ணுதய வெற்பி++னிருள் வலியெழவு மன்பதைக<br/>
                  ணளினத் தடந்த ளியினார்<br/>
பொருவிலிமை யெனுமிணைக் கதவந் திறந்திடப்<br/>
                  பொலிமணிப் பாவை யன்பர்<br/>
புந்திப் புலத்தைத் திருத்திவிளை வித்தமெய்ப்<br/>
                  போதக் கரும்ப ரும்பும்<br/>
இரசமிப முழைமகளிர் விழையுமின் பத்தேன<br/>
                  லெழின்மதுர கவிபொழி யுமோ<br/>
ரியற்கவிஞ னுயிருய்ய வருளுங்க்ரு பாமுத<br/>
                  மெனத்துதி யவர்க்க ழிவிலாத்<br/>
திருவும் பெருங்கல்வி யறிவுந் தருங்குழக<br/>
                  சிறுதே ருருட்டி யருளே<br/>
சிமயா சலத்தினுயர் குமரா சலத்திறைவ<br/>
                  சிறுதே ருருட்டி யருளே.                   (2)<br/>
---------<br/>
++இருன்வலி-சூரியன்.<br/>
<br/>
மாமேவு னீபச்செ ழுந்தார் மணித்தோளின்<br/>
                  வரைநின்றெ ழும்பிரதா பம்<br/>
வான்கதிரெனத்தோன்றி நீலக்கடாவூர்தி<br/>
                  வச்சிரவ ணனக னலிநீள்<br/>
காமேவு வைதூரி யக்கணயி ராணிமகிழ்<br/>
                  காவலன் மருத்து நிருதி<br/>
கடலிறை முதற்றேவர் முக்கமல மோடகக்<br/>
                  கமலமலர் தரவோங் குபொற்<br/>
*கோமே தகச்சூ ரெனுந்திமிர மகலநறை<br/>
                  குளிர் +புட்பராக மலர்சேர்<br/>
குழன்முத்த நகையிமய மரகதக் கொடிபடரு<br/>
                  கொழுகொம் பெனத்திக ழுமோர்<br/>
சேமேவு பவளவரை தந்தமா ணிக்கமே<br/>
                  சிறுதே ருருட்டி யருளே<br/>
சிமயா சலத்தினுயர் குமரா சலத்திறைவ<br/>
                  சிறுதே ருருட்டி யருளே.               (3)<br/>
------------<br/>
கோமேதக-தேவருலகம் மேன்மையடைய. + புள்-பரா வண்டுகளையுடைய பூந்தாது.<br/>
<br/>
வீறுபடு சைவமென் பதினொற்று விட்டுமுன்<br/>
                       மேவெழுத் தந்தம் வைத்து<br/>
 விரவுமொழி யொன்றுபர சமயத்தை முற்பாதம்<br/>
                       வினவிமு னெடுத்தமொ ழியிற்<br/>
கூறுபடு முன்னெழுத் துட்பொருளி னைக்கண்டு<br/>
                      கூறியறி ஞோருய்ய வக்<br/>
 கோதுறு புறச்சமய வுற்பாத மாய்த்தெவ்வு<br/>
                        கொண்டுசிவ சமய மோங்கத் <br/>
தாறுபடு கந்திக் குலத்தரம் பைக்குலத்<br/>
                        தாறுகண் முதிர்ந்த கனியின் <br/>
 சாறுகுத் தம்பரம ளந்தழ கியற்றிவளர்<br/>
                         தண்டலைகள் சூழ்காழியிற்<br/>
றேறுபடு கவுணியர் குலத்துதித் திட்டவா<br/>
                        சிறுதே ருருட்டி யருளே<br/>
 சிமயா சலத்தினுயர் குமரா சலத்திறைவ<br/>
                        சிறுதே ருருட்டி யருளே                      (4)<br/>
<br/>

உதகம்விடு ஞெகிழியு மிருந்தையா குறல்போலும்<br/>
                         உறையிடுங் கீரமெ னவும்<br/>
 ஒளிர்தரும் பொன்னிற் பொலிந்தும்வரு சஞ்சலத்<br/>
                            துறுபுணர்ப் பின்றரத் தாற்<br/>
குதிகொண்டு டன்னெறியி லும்புக்கு மனமாங்<br/>
                       குரக்கைநின தாணை யென்னுங்<br/>
 கொடியபா சங்கொடு பிணித்துமுன் செய்வினைக் <br/>
                         கோல்கொண்டு தட்டி யாட்டித்<br/>
ததிகண்டு தனுகரண புவன்போ கங்களைத்<br/>
                         தானுண வருந்தி மீட்டுச்<br/>
 சாரங்கம் வௌவநலி காட்டல்போன் மானிடச்<br/>
                         சட்டைபூண் டுயிர்க ளுய்யத்<br/>
திதிகொண்ட சற்குருவின் வடிவமாய் வருபெரிய<br/>
                       சிறுதே ருருட்டி யருளே<br/>
 சிமயா சலத்தினுயர் குமரா சலத்திறைவ <br/>
                        சிறுதே ருருட்டி யருளே                   (5)<br/>
<br/>
தருத்தேவ ராதியர் செருக்குந் தயித்தியத்<br/>
                        தலைவரா கியமுப் புரத்<br/>
 தானவர் செருக்குமழி யச்செருப் புரிகாதை<br/>
                        சாற்றினகை யாகுமெ னவே<br/>
மருத்தே னளிக்கமல வாசிமறை வாசிவிடு<br/>
                       வலவன்மா மகிழ்வ லவனே<br/>
 மருவலவ னிரவியே யுருளாழி வங்கூழ்<br/>
                        மணிக்கறங் குலவு பாசம்<br/>
பருத்தேர் படைத்தா யிரத்தெட்டு முடியுடைப்<br/>
                       பரியூர்தி யாக்கொண்டு பார்த்<br/>
 திருத்தே ருருட்டிவரு செம்மலுக் கிளையசேய்<br/>
                       சிறுதே ருருட்டி யருளே<br/>
 சிமயா சலத்தினுயர் குமரா சலத்திறைவ<br/>
                      சிறுதே ருருட்டி யருளே             (6)<br/>
<br/>
பாரோடும் வானப் பரப்போடு நீடும்<br/>
                             பதாகைநுதி மதித ழுவலிற்<br/>
 பலமனர் மதிக்கவிகை நிழலிருந் தரசியல்செய்<br/>
                          பரிசின்மா டங்கொள் புல்லைத்<br/>
தாரோடு கிம்புரி மருப்போடு குத்துமுட்<br/>
                        டாறுபாய் கவுளோ டுவிண்<br/> 
 டருக்கோடு சாயச் செருக்கோடு போமுரற்<br/>
                         றாண்முறச் செவிமத் தமாக்<br/>
காரோடு தெண்டிரைக் கடன்மடை திறந்தெனக்<br/>
                        கவிழ்தான மோடந் தணர்<br/>
 கைத்தான மோடறம் வளர்ப்பா ருகந்துவிடு<br/>
                       கைத்தான நீரோடு பொற்<br/>
றேரோடு பரியோடு தெருவோடு நீமணிச்<br/>
                       சிறுதே ருருட்டி யருளே<br/>
 சிமயா சலத்தினுயர் குமரா கூலத்திறைவா<br/>
                        சிறுதே ருருட்டி யருளே                (7)<br/>
<br/>
கொக்கிற கணிந் தரி மதிக்கொக்கி னான்மறைக்<br/>
                       கொக்கேறு கூடலிறை சேய்<br/>
 கொக்கைப் பிளந்தொகர மாவரா கத்தூர்ந்து<br/>
                        குக்குடங் கொடியா கவேய்ந்<br/>
தெக்குலத் தினுமுள பசுக்குழா முயந்திட<br/>
                       விடைத்தொழில் புரிந்துவ ணமார்ந்<br/>
 தெண்குவினை யுண்டமான் மகளாய் வல்லிய<br/>
                       விருங்கா னடக்கு முன்றாட்<br/>
பொக்கெனக் கடமைப் படும்பத்தர் நிரயம்<br/>
                       புகாவண மெடுத்தா ளவே<br/>
 பொலிதரும் பஞ்சா னனத்தோ டதோமுகம்<br/>
                      பூத்தகரு ணைக்கொண் டலே<br/>
திக்கெங்கு முவகை கூர் தரவுறு மிளங்களிறு<br/>
                          சிறுதேரு ருட்டி யருளே<br/>
 சிமயா சலத்தினுயர் குமரா சலத்திறைவ <br/>
                        சிறுதேரு ருட்டி யருளே            (8)<br/>
<br/>
அம்பரா வேணிப் பரஞ்சுடர்க் காசிரிய<br/>
                         வம்பறா வேணீ யென<br/>
 ஆதரித் தரைமே லுனைத்தொழார் நினையன்பி<br/>
                          னாதரித் துப்ப ரவியே<br/>
யும்பரா குநரிம்பர் வாழ்வினொடு மன்றிவா<br/>
                       னும்பர்வாழ் வெனினும் வேண்டா<br/>
 துன்னுபய சரணபங் கயநிழற் கிழமைபூண்<br/>
                          டொழுகவருள் புரியும் வள்ளால்<br/>
கொம்பரா சினியுலக மீச்சென்று கற்பகக்<br/>
                        கொம்பரொடு கூடிம கவான்<br/>
 குலவியே யயிரா வதத்துலா வரமறுகு<br/>
                       கொட்டுபொற் சுண்ண மொப்பச்<br/>
செம்பரா கஞ்சிதறு காமேவு புல்லையிற்<br/>
                         சிறுதே ருருட்டி யருளே<br/>
 சிமயா சலத்தினுயர் குமரா சலத்திறைவ<br/>
                         சிறுதே ருருட்டி யருளே                      (9)<br/>
<br/>
கூரோங்கு மதியெனு மருப்பெழுத் தாணிகைக்<br/>
                        கொண்டுமா றாயமூடர்<br/>
 கொடியநெஞ் சென்னுமிதழ்க் கீறிக் கவிப்பொருட்<br/>
                         குளிர்சுவைக் கவளமுண்டு<br/>
பேரோங்கு நிறையென்னுங் கந்துட் பிணிப்புண்டு<br/>
                         பீடுசான் முத்த மிழெனப்<br/>
 பிறங்குமும் மதமழை பொழிந்தட்ட திக்குமொளிர்<br/>
                      பிரதாப மிக்கபு கழாந்<br/>
தாரோங்கு புலவப் பெருங்களிற் றுக்குழாந்<br/>
                      தழையவருண் ஞானம தமே<br/>
 தங்குதெய் வப்புலமை யரசுவா வென்னவெத்<br/>
                       தாரணியு மேத்தெடுப்பச்<br/>
சீரோங்கு புல்லைப் பழம்பதியின் வந்தவா<br/>
                        சிறுதே ருருட்டி யருளே<br/>
 சிமயா சலத்தினுயர் குமரா சலத்திறைவ<br/>
                        சிறுதேரு ருட்டிய ருளே                    (10)<br/>
<br/>
        சிறுதேர்ப்பருவம் முற்றிற்று.<br/>
<strong>  குமரமாலைப் பிள்ளைத்தமிழ் முற்றிற்று </strong><br/>
-----------------<br/>
</ul>
<hr noshade=""/>
This file was last updated on 16 Sept. 2011 <br/>
Feel free to send corrections to the webmaster <br/>
</body>
</body></html>
