<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 2000 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>tiruvAcakam of mANikka vAcakar- part I (in tamil script, unicode format)</title>
</head>
<body>
<body bgcolor="white" text="#800000">
<center><img src="pmdr0.gif"/></center>
<hr noshade="" width="50%"/>
<center><h2>tiruvAcakam of mAnikka vAcakar -part I<br/>
in Tamil script, Unicode/UTF-8 format) <p>
  திருவாசகம் -I  <br/>
   (மாணிக்க வாசகர் அருளியது)
</p></h2></center>
<hr noshade="" width="50%"/><br/>
<hr noshade=""/>
This Etext file initially prepared in Mylai format by K. Kalyanasundaram, Lausanne, Switzerland<br/>
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.

In case of difficulties send an email request to <a href="mailto:kalyan@geocities.com">
kalyan@geocities.com</a> or <a href="mailto:kumar@vt.edu">
kumar@vt.edu</a><br/>
<br/>
ன Project Madurai 1998-2001<br/>
Project Madurai is an open, voluntary, worldwide initiative devoted to preparation of <br/>
electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<dd> <b><a href="http://www.projectmadurai.org/">http://www.projectmadurai.org/ </a></b><br/>
You are welcome to freely distribute this file, provided this header page is kept intact.<br/>
<hr noshade=""/> <center>
<h3>tiruvAcakam of mAnikka vAcakar<br/>
  திருவாசகம்    (மாணிக்க வாசகர் அருளியது)
</h3></center>
<ul>
<h3><font color="red">பொருள் அடக்கம்</font></h3>
<a name="hd01">1 சிவபுராணம்  (1) <a href="#dt01"><i>மின்பதிப்பு </i></a><br/>
<a name="hd02"> 2. கீர்த்தித் திரு அகவல்    (2) <a href="#dt02"><i>மின்பதிப்பு </i></a><br/>
<a name="hd03"> 3. திருவண்டப் பகுதி    (3) <a href="#dt03"><i>மின்பதிப்பு </i></a><br/>
<a name="hd04">4. போற்றித் திருஅகவல்  (4)  <a href="#dt04"><i>மின்பதிப்பு </i></a><br/>
<a name="hd05"> 5. திருச்சதகம்    (5 - 104)  <a href="#dt05"><i>மின்பதிப்பு </i></a><br/>
<a name="hd06"> 6. நீத்தல் விண்ணப்பம்    (105 - 154)  <a href="#dt06"><i>மின்பதிப்பு </i></a><br/>
<a name="hd07"> 7. திருவெம்பாவை  (155 - 174)  <a href="#dt07"><i>மின்பதிப்பு </i></a><br/>
<a name="hd08"> 8. திரு அம்மானை   (175 - 194)  <a href="#dt08"><i>மின்பதிப்பு </i></a><br/>
<a name="hd09"> 9. திருப்பொற் சுண்ணம் - ஆனந்த மனோலயம்   (195 - 214)  <a href="#dt09"><i>மின்பதிப்பு </i></a><br/>
<a name="hd10">10. திருக்கோத்தும்பி - சிவனோடு ஐக்கியம்   (215 - 234)  <a href="#dt10"><i>மின்பதிப்பு </i></a><br/>
</a></a></a></a></a></a></a></a></a></a></ul>
<hr width="80%"/>
<a name="dt01">
<h3><font color="blue">
1. சிவபுராணம் 
</font></h3>
(திருப்பெருந்துறையில் அருளியது <br/>
தற்சிறப்புப் பாயிரம்) <br/>
<br/>
நமச்சிவாய வாஅழ்க நாதன் தாள் வாழ்க <br/>
இமைப்பொழுதும் என் நெஞ்சில் நீங்காதான் தாள் வாழ்க <br/>
கோகழி ஆண்ட குருமணிதன் தாள் வாழ்க <br/>
ஆகமம் ஆகிநின்று அண்ணிப்பான் தாள் வாழ்க <br/>
ஏகன் அநேகன் இறைவன் அடிவாழ்க 5 <br/>
<br/>
வேகம் கெடுத்தாண்ட வேந்தன் அடிவெல்க <br/>
பிறப்பறுக்கும் பிஞ்ஞகன்தன் பெய்கழல்கள் வெல்க <br/>
புறந்தார்க்குச் சேயோன் தன் பூங்கழல்கள் வெல்க <br/>
கரங்குவிவார் உள்மகிழும் கோன்கழல்கள் வெல்க <br/>
சிரம்குவிவார் ஓங்குவிக்கும் சீரோன் கழல் வெல்க 10 <br/>
<br/>
ஈசன் அடிபோற்றி எந்தை அடிபோற்றி <br/>
தேசன் அடிபோற்றி சிவன் சேவடி போற்றி <br/>
நேயத்தே நின்ற நிமலன் அடி போற்றி <br/>
மாயப் பிறப்பு அறுக்கும் மன்னன் அடி போற்றி <br/>
சீரார் பெருந்துறை நம் தேவன் அடி போற்றி 15 <br/>
ஆராத இன்பம் அருளும் மலை போற்றி <br/>
<br/>
சிவன் அவன் என்சிந்தையுள் நின்ற அதனால் <br/>
அவன் அருளாலே அவன் தாள் வணங்கிச் <br/>
சிந்தை மகிழச் சிவ புராணம் தன்னை <br/>
முந்தை வினைமுழுதும் ஓய உரைப்பன் யான். 20 <br/>
<br/>
கண் நுதலான் தன்கருணைக் கண்காட்ட வந்து எய்தி <br/>
எண்ணுதற்கு எட்டா எழில் ஆர்கழல் இறைஞ்சி <br/>
விண் நிறைந்தும் மண் நிறைந்தும் மிக்காய், விளங்கு ஒளியாய், <br/>
எண் இறந்த எல்லை இலாதானே நின் பெரும்சீர் <br/>
பொல்லா வினையேன் புகழுமாறு ஒன்று அறியேன் 25 <br/>
<br/>
புல்லாகிப் பூடாய்ப் புழுவாய் மரமாகிப் <br/>
பல் விருகமாகிப் பறவையாய்ப் பாம்பாகிக் <br/>
கல்லாய் மனிதராய்ப் பேயாய்க் கணங்களாய் <br/>
வல் அசுரர் ஆகி முனிவராய்த் தேவராய்ச் <br/>
செல்லாஅ நின்ற இத் தாவர சங்கமத்துள் 30 <br/>
<br/>
எல்லாப் பிறப்பும் பிறந்து இளைத்தேன், எம்பெருமான் <br/>
மெய்யே உன் பொன் அடிகள் கண்டு இன்று வீடு உற்றேன் <br/>
உய்ய என் உள்ளத்துள் ஓங்காரமாய் நின்ற <br/>
மெய்யா விமலா விடைப்பாகா வேதங்கள் <br/>
ஐயா எனவோங்கி ஆழ்ந்து அகன்ற நுண்ணியனே 35 <br/>
<br/>
வெய்யாய், தணியாய், இயமானனாம் விமலா <br/>
பொய் ஆயின எல்லாம் போய் அகல வந்தருளி <br/>
மெய் ஞானம் ஆகி மிளிர் கின்ற மெய்ச் சுடரே <br/>
எஞ்ஞானம் இல்லாதேன் இன்பப் பெருமானே <br/>
அஞ்ஞானம் தன்னை அகல்விக்கும் நல் அறிவே 40 <br/>
<br/>
ஆக்கம் அளவு இறுதி இல்லாய், அனைத்து உலகும் <br/>
ஆக்குவாய் காப்பாய் அழிப்பாய் அருள் தருவாய் <br/>
போக்குவாய் என்னைப் புகுவிப்பாய் நின் தொழும்பின் <br/>
நாற்றத்தின் நேரியாய், சேயாய், நணியானே <br/>
மாற்றம் மனம் கழிய நின்ற மறையோனே 45 <br/>
<br/>
கறந்த பால் கன்னலொடு நெய்கலந்தாற் போலச் <br/>
சிறந்தடியார் சிந்தனையுள் தேன்ஊறி நின்று <br/>
பிறந்த பிறப்பு அறுக்கும் எங்கள் பெருமான் <br/>
நிறங்கள் ஓர் ஐந்து உடையாய், விண்ணோர்கள் ஏத்த <br/>
மறைந்திருந்தாய், எம்பெருமான் வல்வினையேன் தன்னை 50 <br/>
<br/>
மறைந்திட மூடிய மாய இருளை <br/>
அறம்பாவம் என்னும் அரும் கயிற்றால் கட்டி <br/>
புறம்தோல் போர்த்து எங்கும் புழு அழுக்கு மூடி, <br/>
மலம் சோரும் ஒன்பது வாயில் குடிலை <br/>
மலங்கப் புலன் ஐந்தும் வஞ்சனையைச் செய்ய, 55 <br/>
<br/>
விலங்கு மனத்தால், விமலா உனக்கு <br/>
கலந்த அன்பாகிக் கசிந்து உள் உருகும் <br/>
நலம் தான் இலாத சிறியேற்கு நல்கி <br/>
நிலம் தன்மேல் வந்து அருளி நீள்கழல்கள் காட்டி, <br/>
நாயிற் கடையாய்க் கிடந்த அடியேற்குத் 60 <br/>
<br/>
தாயிற் சிறந்த தயா ஆன தத்துவனே <br/>
மாசற்ற சோதி மலர்ந்த மலர்ச்சுடரே <br/>
தேசனே தேன் ஆர்அமுதே சிவபுரானே <br/>
பாசமாம் பற்று அறுத்துப் பாரிக்கும் ஆரியனே <br/>
நேச அருள்புரிந்து நெஞ்சில் வஞ்சம் கெடப் 65 <br/>
<br/>
பேராது நின்ற பெருங்கருணைப் போராறே <br/>
ஆரா அமுதே அளவிலாப் பெம்மானே <br/>
ஓராதார் உள்ளத்து ஒளிக்கும் ஒளியானே <br/>
நீராய் உருக்கி என் ஆருயிராய் நின்றானே <br/>
இன்பமும் துன்பமும் இல்லானே உள்ளானே 70 <br/>
<br/>
அன்பருக்கு அன்பனே யாவையுமாய் இல்லையுமாய் <br/>
சோதியனே துன்னிருளே தோன்றாப் பெருமையனே <br/>
ஆதியனே அந்தம் நடுவாகி அல்லானே <br/>
ஈர்த்து என்னை ஆட்கொண்ட எந்தை பெருமானே <br/>
கூர்த்த மெய் ஞானத்தால் கொண்டு உணர்வார் தம்கருத்தில் 75 <br/>
<br/>
நோக்கரிய நோக்கே நுணுக்கரிய நுண் உணர்வே <br/>
போக்கும் வரவும் புணர்வும் இலாப் புண்ணியனே <br/>
காக்கும் என் காவலனே காண்பரிய பேர் ஒளியே <br/>
ஆற்றின்ப வெள்ளமே அத்தா மிக்காய் நின்ற <br/>
தோற்றச் சுடர் ஒளியாய்ச் சொல்லாத நுண் உணர்வாய் 80 <br/>
<br/>
மாற்றமாம் வையகத்தின் வெவ்வேறே வந்து அறிவாம் <br/>
தேற்றனே தேற்றத் தெளிவே என் சிந்தனை உள் <br/>
ஊற்றான உண்ணார் அமுதே உடையானே <br/>
வேற்று விகார விடக்கு உடம்பின் உள்கிடப்ப <br/>
ஆற்றேன் எம் ஐயா அரனே ஓ என்று என்று 85 <br/>
<br/>
போற்றிப் புகழ்ந்திருந்து பொய்கெட்டு மெய் ஆனார் <br/>
மீட்டு இங்கு வந்து வினைப்பிறவி சாராமே <br/>
கள்ளப் புலக்குரம்பைக் கட்டு அழிக்க வல்லானே <br/>
நள் இருளில் நட்டம் பயின்று ஆடும் நாதனே <br/>
தில்லை உள் கூத்தனே தென்பாண்டி நாட்டானே 90 <br/>
<br/>
அல்லல் பிறவி அறுப்பானே ஓ என்று <br/>
சொல்லற்கு அரியானைச் சொல்லித் திருவடிக்கீழ் <br/>
சொல்லிய பாட்டின் பொருள் உணர்ந்து சொல்லுவார் <br/>
செல்வர் சிவபுரத்தின் உள்ளார் சிவன் அடிக்கீழ்ப் <br/>
பல்லோரும் ஏத்தப் பணிந்து. 95 <br/>
<br/>
திருச்சிற்றம்பலம் <br/>
<a href="#hd01"><i>Back</i></a><br/>
<hr width="80%"/>
<a name="dt02">
<h3><font color="blue">
2. கீர்த்தித் திரு அகவல் <br/>
</font></h3>
(தில்லையில் அருளியது - நிலைமண்டில ஆசிரியப்பா) <br/>
<br/>
தில்லை மூதூர் ஆடிய திருவடி <br/>
பல் உயிர் எல்லாம் பயின்றனன் ஆகி <br/>
எண்இல் பல்குணம் எழில்பெற விளங்கி <br/>
மண்ணும் விண்ணும் வானோர் உலகும் <br/>
துன்னிய கல்வி தோற்றியும் அழித்தும் 5 <br/>
<br/>
என்னுடை இருளை ஏறத்துரந்தும் <br/>
அடியார் உள்ளத்து அன்பு மீதூரக் <br/>
குடியாக் கொண்ட கொள்கையும் சிறப்பும் <br/>
மன்னும் மாமலை மகேந்திரம் அதனில் <br/>
சொன்ன ஆகமம் தோற்றுவித்து அருளியும் 10 <br/>
<br/>
கல்லா டத்துக் கலந்து இனிது அருளி <br/>
நல்லா ளோடு நயப்புறவு எய்தியும் <br/>
பஞ்சப் பள்ளியில் பால்மொழி தன்னொடும் <br/>
எஞ்சாது ஈண்டும் இன்அருள் விளைத்தும் <br/>
கிராத வேடமொடு கிஞ்சுக வாயவள் 15 <br/>
<br/>
விராவு கொங்கை நல்தடம் படிந்தும் <br/>
கேவேடர் ஆகிக் கெளிறது படுத்தும் <br/>
மாவேட்டு ஆகிய ஆகமம் வாங்கியும் <br/>
மற்றவை தம்மை மகேந்திரத்து இருந்து <br/>
உற்ற ஐம் முகங்களாள் பணித்து அருளியும் 20 <br/>
<br/>
நந்தம் பாடியில் நான் மறையோனாய் <br/>
அந்தமில் ஆரியனாய் அமர்ந்து அருளியும் <br/>
வேறு வேறு உருவும் வேறுவேறு இயற்கையும் <br/>
நூறு நூறு ஆயிரம் இயல்பினது ஆகி <br/>
ஏறு உடை ஈசன் இப்புவனியை உய்யக் 25 <br/>
<br/>
கூறு உடை மங்கையும் தானும் வந்தருளிக் <br/>
குதிரையைக் கொண்டு குடநாடு அதன்மிகைக் <br/>
சதுர்படத் சாத்தாய்த் தான் எழுந்தருளியும் <br/>
வேலம் புத்தூர் விட்டேறு அருளிக் <br/>
கோலம் பொலிவு காட்டிய கொள்கையும் 30 <br/>
<br/>
தர்ப்பணம் அதனில் சாந்தம் புத்தூர் <br/>
வில்பொரு வேடற்கு ஈந்த விளைவும் <br/>
மொக்கணி அருளிய முழுத்தழல் மேனி <br/>
சொக்கது ஆகக் காட்டிய தொன்மையும் <br/>
அரியொடு பிரமற்கு அளவு அறி ஒண்ணான் 35 <br/>
<br/>
நரியைக் குதிரை ஆக்கிய நன்மையும் <br/>
ஆண்டுகொண்டருள அழகுறு திருவடி <br/>
பாண்டியன் தனக்குப் பரிமாவிற்று <br/>
ஈண்டு கனகம் இசையப் பெறா அது <br/>
ஆண்டான் எம்கோன் அருள்வழி இருப்பத் 40 <br/>
<br/>
தூண்டு சோதி தோற்றிய தொன்மையும் <br/>
அந்தணன் ஆகி ஆண்டுகொண்டருளி <br/>
இந்திர ஞாலம் காட்டிய இயல்பும் <br/>
மதுரைப் பெருநல் மாநகர் இருந்து <br/>
குதிரைச் சேவகன் ஆகிய கொள்கையும் 45 <br/>
<br/>
ஆங்கது தன்னில் அடியவர்க்கு ஆகப் <br/>
பாங்காய் மண் சுமந்தருளிய பரிசும் <br/>
உத்தர கோச மங்கையுள் இருந்து <br/>
வித்தக வேடங் காட்டிய இயல்பும் <br/>
பூவணம் அதனில் பொலிந்து இருந்து அருளித் 50 <br/>
<br/>
தூவண மேனி காட்டிய தொன்மையும் <br/>
வாத வூரினில் வந்து இனிது அருளிப் <br/>
பாதச் சிலம்பொலி காட்டிய பண்பும் <br/>
திரு ஆர் பொருந்துறைச் செல்வன் ஆகிக் <br/>
கரு ஆர் சோதியில் கரந்த கள்ளமும் 55 <br/>
<br/>
பூவலம் அதனில் பொலிந்து இனிது அருளிப் <br/>
பாவம் நாசம் ஆக்கிய பரிசும் <br/>
தண்ணீர்ப் பந்தல் சயம்பெற வைத்து <br/>
நல்நீர்ச் சேவகன் ஆகிய நன்மையும் <br/>
விருந்தினன் ஆகி வெண்காடு அதனில் 60 <br/>
<br/>
குருந்தின் கீழ் அன்றிருந்த கொள்கையும் <br/>
பட்ட மங்கையில் பாங்காய் இருந்து அங்கு <br/>
அட்ட மாசித்தி அருளிய அதுவும் <br/>
வேடுவன் ஆகி வேண்டு உருக் கொண்டு <br/>
காடு அது தன்னில் கரந்த உள்ளமும் 65 <br/>
<br/>
மெய்க் காட்டிட்டு வேண்டு உருக் கொண்டு <br/>
தக்கான் ஒருவன் ஆகிய தன்மையும் <br/>
ஓரி ஊரில் உகந்து இனிது அருளி <br/>
பாரிரும் பாலகன் ஆகிய பரிசும் <br/>
பாண்டூர் தன்னில் ஈண்ட இருந்தும் 70 <br/>
<br/>
தேவூர்த் தென்பால் திகழ்தரு தீவில் <br/>
கோவார் கோலம் கொண்ட கொள்கையும் <br/>
தேன் அமர் சோலைத் திரு ஆரூரில் <br/>
ஞானம் தன்னை நல்கிய நன்மையும் <br/>
இடைமருது அதனில் ஈண்ட இருந்து 75 <br/>
<br/>
படிமப் பாதம் வைத்த அப்பரிசும் <br/>
ஏகம் பத்தில் இயல்பாய் இருந்து <br/>
பாகம் பெண்ணோடு ஆயின பரிசும் <br/>
திருவாஞ்சியத்தில் சீர்பெற இருந்து <br/>
மருவார் குழலியொடு மகிழ்ந்த வண்ணமும் 80 <br/>
<br/>
சேவகன் ஆகித் திண்சிலை ஏந்திப் <br/>
பாவகம் பலபல காட்டிய பரிசும் <br/>
கடம்பூர் தன்னில் இடம்பெற இருந்தும் <br/>
ஈங்கோய் மலையில் எழிலது காட்டியும் <br/>
ஐயாறு அதனில் சைவன் ஆகியும் 85 <br/>
<br/>
துருத்தி தன்னில் அருத்தியோடு இருந்தும் <br/>
திருப்பனை ஊரில் விருப்பன் ஆகியும் <br/>
கழுமலம் அதனில் காட்சி கொடுத்தும் <br/>
கழுக்குன்று அதனில் வழுக்காது இருந்தும் <br/>
புறம்பயம் அதனில் அறம்பல அருளியும் 90 <br/>
<br/>
குற்றாலத்துக் குறியாய் இருந்தும் <br/>
அந்தமில் பெருமை அழல் உருக் கரந்து <br/>
சுந்தர வேடத்து ஒருமுதல் உருவுகொண்டு <br/>
இந்திர ஞாலம் போலவந்து அருளி <br/>
எவ்வெவர் தன்மையும் தன்வயிள் படுத்துத் 95 <br/>
<br/>
தானே ஆகிய தயாபரன் எம் இறை <br/>
சந்திர தீபத்துச் சாத்திரன் ஆகி <br/>
அந்திரத்து இழிந்து வந்து அழகு அமர் பாலையுள் <br/>
சுந்தரத் தன்மையொடு துதைந்து இருந்தருளியும் <br/>
மந்திர மாமலை மகேந்திர வெற்பன் 100 <br/>
<br/>
அந்தம் இல் பெருமை அருள் உடை அண்ணல் <br/>
எம் தமை ஆண்ட பரிசு அது பகரின் <br/>
ஆற்றல் அதுவுடை அழகமர் திரு உரு <br/>
நீற்றுக் கோடி நிமிர்ந்து காட்டியும் <br/>
ஊனம் தன்னை ஒருங்குடன் அறுக்கும் 105 <br/>
<br/>
ஆனந் தம்மே ஆறா அருளியும் <br/>
மாதில் கூறுஉடை மாப்பெரும் கருணையன் <br/>
நாதப் பெரும்பறை நவின்று கறங்கவும் <br/>
அழுக்கு அடையாமல் ஆண்டுகொண்டு அருள்பவன் <br/>
கழுக் கடை தன்னைக் கைக்கொண்டு அருளியும் 110 <br/>
<br/>
மூலம் ஆகிய மும்மலம் அறுக்கும் <br/>
தூய மேனிச் சுடர்விடு சோதி <br/>
காதலன் ஆகிக் கழுநீர் மாலை <br/>
ஏறு உடைத்தாக எழில்பெற அணித்தும் <br/>
அரியொடு பிரமற்கு அளவு அறியாதவன் 115 <br/>
<br/>
பரிமாவின் மிசைப் பயின்ற வண்ணமும் <br/>
மீண்டு வாராவழி அருள் புரிபவன் <br/>
பாண்டி நாடே பழம்பதி ஆகவும் <br/>
பக்தி செய் அடியாரைப் பரம்பரத்து உய்ப்பவன் <br/>
உத்தர கோச மங்கை ஊர் ஆகவும் 120 <br/>
<br/>
ஆதி மூர்த்திகளுக்கு அருள்புரிந்து அருளிய <br/>
தேவ தேவன் திருப் பெயர் ஆகவும் <br/>
இருள கடிந்து அருளிய இன்ப ஊர்தி <br/>
அருளிய பெருமை அருள்மலை யாகவும் <br/>
எப்பெருந் தமையும் எவ்வெவர் திறமும் 125 <br/>
<br/>
அப்பரிசு அதனால் ஆண்டுகொண்டருளி <br/>
நாயினேனை நலம்மலி தில்லையுள் <br/>
கோலம் ஆர்தரு பொதுவினில் வருகஎன <br/>
ஏல என்னை ஈங்கு ஒழித் தருளி <br/>
அன்று உடன் சென்ற அருள்பெறும் அடியவர் 130 <br/>
<br/>
ஒன்ற ஒன்ற உடன் கலந்து அருளியும் <br/>
எய்த வந்திலாதார் எரியில் பாயவும் <br/>
மாலது வாகி மயக்கம் எய்தியும் <br/>
பூதலம் அதனில் புரண்டுவீழ்ந்து அலறியும் <br/>
கால்விசைத்து ஓடிக் கடல்புக மண்டி 135 <br/>
<br/>
நாத நாத என்று அழுது அரற்றி <br/>
பாதம் எய்தினர் பாதம் எய்தவும் <br/>
பதஞ்சலிக் கருளிய பரமநாடக என்ற <br/>
இதம் சலிப்பெய்த நின்று ஏங்கினர் ஏங்கவும் <br/>
எழில்பெறும் இமயத்து இயல்புஉடை அம்பொன் 140 <br/>
<br/>
பொலிதரு புலியூர்ப் பொதுவினில் நடம் நவில் <br/>
கனிதரு செவ்வாய் உமையொடு காளிக்கு <br/>
அருளிய திருமுகத்து அழகு உறு சிறுநகை <br/>
இறைவன் ஈண்டிய அடியவ ரோடும் <br/>
பொலிதரு புலியூர் புக்கு இனிது அருளினன் 145 <br/>
ஒலிதரு கைலை உயர்கிழ வோனே <br/>
<br/>
திருச்சிற்றம்பலம் <br/>
<a href="#hd02"><i>Back</i></a><br/>
<hr width="80%"/>
<a name="dt03">
<h3><font color="blue">
3. திருவண்டப் பகுதி <br/>
</font></h3>
( தில்லையில் அருளயது - இணைக் குறள் ஆசிரியப்பா) <br/>
<br/>
அண்டப் பகுதியின் உண்டைப் பிறக்கம் <br/>
அளப்பு அரும் தன்மை வளப் பெருங் காட்சி <br/>
ஒன்றனுக்கு ஒன்று நின்றெழில் பகரின் <br/>
நூற்று ஒரு கோடியின் மேல்பட விரிந்தன <br/>
இல்நுழை கதிரின் துன் அணுப் புரையச் 5 <br/>
<br/>
சிறிய ஆகப் பெரியோன் தெரியின் <br/>
வேதியன் தொகையொடு மாலவன் மிகுதியும் <br/>
தோற்றமும் சிறப்பும் ஈற்றொடு புணரிய <br/>
மாப்பேர் ஊழியும் நீக்கமும் நிலையும் <br/>
சூக்கமொடு தூலத்துச் சூறை மாருதத்து 10 <br/>
<br/>
எறியது வளியின் <br/>
கொட்கப் பெயர்க்கும் குழகன் முழுவதும் <br/>
படைப்போன் படைக்கும் பழையோன் படைத்தவை <br/>
காப்போன் காக்கும் கடவுள், காப்பவை <br/>
காப்போன், கரப்பவை கருதாக் 15 <br/>
<br/>
கருத்துடைக் கடவுள், திருத்தகும் <br/>
அறுவகைச் சமயத்து அறுவகை யோர்க்கும் <br/>
வீடுபேறாய் நின்ற விண்ணோர் பகுதி <br/>
கீடம் புரையும் கிழவோன், நாள் தொறும் <br/>
அருக்கனின் சோதி அமைத்தோன், திருத்தகு 20 <br/>
<br/>
மதியில் தண்மை வைத் தோன், திண்திறல் <br/>
தீயில் வெம்மை செய்தோன், பொய்தீர் <br/>
வானில் கலப்பு வைத்தோன், மேதகு <br/>
காலின் ஊக்கம் கண்டோ ன், நிழல் திகழ் <br/>
நீரில் இன்சுவை நிகழ்ந்தோன், வெளிப்பட 25 <br/>
<br/>
மண்ணில் திண்மை வைத்தோன், என்று என்று <br/>
எனைப் பல கோடி எனைப் பல பிறவும் <br/>
அனைத்து அனைத்து அவ்வயின் அடைத்தோன். அஃதான்று <br/>
முன்னோன் காண்க, முழுதோன் காண்க <br/>
தன்நேர் இல்லோன் தானே காண்க 30 <br/>
<br/>
ஏனம் தொல் எயிறு அணிந்தோன் காண்க <br/>
கானம் புலியுரி அரையோன் காண்க <br/>
நீற்றோன் காண்க, நினைதொறும் நினைதொறும் <br/>
ஆற்றேன் காண்க, அந்தோ கெடுவேன் <br/>
இன்னிசை வீணையில் இசைத்தோன் காண்க 35 <br/>
<br/>
அன்னது ஒன்று அவ் வயின் அறிந்தோன் காண்க <br/>
பரமன் காண்க, பழையோன் காண்க <br/>
பிரமன்மால் காணாப் பெரியோன் காண்க <br/>
அற்புதன் காண்க, அநேகன் காண்க <br/>
சொற்பதங் கடந்த தொல்லோன் காண்க 40 <br/>
<br/>
சித்தமும் செல்லாச் சேட்சியன் காண்க <br/>
பத்தி வலையில் படுவோன் காண்க <br/>
ஒருவன் என்றும் ஒருவன் காண்க <br/>
விரிபொழில் முழுதாய் விரிந்தோன் காண்க <br/>
அணுத்தரும் தன்மையில் ஐயோன் காண்க 45 <br/>
<br/>
இணைப்பு அரும் பெருமையில் ஈசன் காண்க <br/>
அரிய அதில் அரிய அரியோன் காண்க <br/>
மருவி எப்பொருளும் வளர்ப்போன் காண்க <br/>
நூல் உணர்வு உணரா நுண்ணியன் காண்க <br/>
மேலோடு கீழாய் விரிந்தோன் காண்க 50 <br/>
<br/>
அந்தமும் ஆதியும் அகன்றோன் காண்க <br/>
பந்தமும் வீடும் படைப்போன் காண்க <br/>
நிற்பதுஞ் செல்வதும் ஆனோன் காண்க <br/>
கற்பதும் இறுதியும் கண்டோ ன் காண்க <br/>
யாவரும் பெற உறும் ஈசன் காண்க 55 <br/>
<br/>
தேவரும் அறியாச் சிவனே காண்க <br/>
பெண்ஆண் அலிஎனும் பெற்றியன் காண்க <br/>
கண்ணால் யானும் கண்டேன் காண்க <br/>
அருள்நனி சுரக்கும் அமுதே காண்க <br/>
கருணையின் பெருமை கண்டேன் காண்க 60 <br/>
<br/>
புவனியல் சேவடி தீண்டினன் காண்க <br/>
சிவன் என யானும் தேறினன் காண்க <br/>
அவன் எனை ஆட்கொண்டு அருளினன் காண்க <br/>
குவளைக் கண்ணி கூறன் காண்க <br/>
அவளுந் தானும் உடனே காண்க 65 <br/>
<br/>
பரமா னந்தம் பழம் கட லதுவே <br/>
கருமா முகிலில் தோன்றித் <br/>
திருவார் பெருந்துறை வரையில் ஏறித் <br/>
திருத்தகு மின்ஒளி திசைதிசை விரிய <br/>
ஐம்புலம் பந்தனை வாள்அரவு இரிய 70 <br/>
<br/>
வெம் துயர் கோடை மாத்தலை கரப்ப <br/>
நீடு எழில் தோன்றி வாள் ஒளி மிளிர <br/>
எம்தம் பிறவியில் கோபம் மிகுந்து <br/>
முரசு ஏறிந்து மாப்பெருங் கருணையில் முழங்கிப் <br/>
பூப்புரை அஞ்சலி காந்தள் காட்ட 75 <br/>
<br/>
எஞ்சா இன்னருள் நுண்துளி கொள்ளச் <br/>
செஞ்சுடர் வெள்ளம் திசைதிசை தெவிட்ட வரையுறக் <br/>
கேதக் குட்டம் கையற வோங்கி <br/>
இருமுச் சமயத்து ஒரு பேய்த் தேரினை <br/>
நீர்நசை தரவரும் நெடுங்கண் மான்கணம் 80 <br/>
<br/>
தவப்பெரு வாயிடைப் பருகித் தளர்வொடும் <br/>
அவப்பெருந் தாபம் நீங்காது அசைந்தன <br/>
ஆயிடை வானப் பேரியாற்று அகவயின் <br/>
பாய்ந்து எழுந்து இன்பம் பெருஞ்சுழி கொழித்துச் <br/>
சுழித்து எம்பந்தம் மாக் கரைபொருது அலைத்திடித்து 85 <br/>
<br/>
ஊழ் ஊழ் ஓங்கிய நங்கள் <br/>
இருவினை மாமரம் வேர் பறித்து எழுந்து <br/>
உருவ அருள்நீர் ஓட்டா அருவரைச் <br/>
சந்தின் வான்சிறை கட்டி மட்டவிழ் <br/>
வெறிமலர்க் குளவாய் கோலி நிறையகில் 90 <br/>
<br/>
மாப்புகைக் கரைசேர் வண்டுடைக் குளத்தின் <br/>
மீக்கொள மேல்மேல் மகிழ்தலின் நோக்கி <br/>
அருச்சனை வயல் உள் அன்புவித்து இட்டுத் <br/>
தொண்ட உழவர் ஆரத் தந்த <br/>
அண்டத்து அரும்பெறல் மேகன் வாழ்க 95 <br/>
<br/>
கரும்பணக் கச்சைக் கடவுள் வாழ்க <br/>
அரும்தவர்ககு அருளும் ஆதி வாழ்க <br/>
அச்சம் தவிர்த்த சேவகன் வாழ்க <br/>
நிச்சலும் ஈர்த்தாட் கொள்வோன் வாழ்க <br/>
சூழ்இருள் துன்பம் துடைப்போன் வாழ்க 100 <br/>
<br/>
எய்தினர்க்கு ஆர்அமுது அளிப்போன் வாழ்க <br/>
கூர்இருள் கூத்தொடு குனிப்போன் வாழ்க <br/>
பேர்அமைத் தோளி காதலன் வாழ்க <br/>
ஏதிலார்ககு ஏதில்எம் இறைவன் வாழ்க <br/>
காதலர்க்கு எய்ப்பினில் வைப்பு வாழ்க 105 <br/>
<br/>
நச்சு அரவு ஆட்டிய நம்பன் போற்றி <br/>
பிச்சு எமை ஏற்றிய பெரியோன் போற்றி <br/>
நீற்றொடு தோற்ற வல்லோன் போற்றி நாற்றிசை <br/>
நடப்பன நடாஅய்க் கிடப்பன கிடாஅய் <br/>
நிற்பன நிறீஇச் 110 <br/>
<br/>
சொல்பதம் கடந்த தொல்லோன் <br/>
உள்ளத் துணர்ச்சியிற் கொள்ளவும் படாஅன் <br/>
கண்முதல் புலனாற் காட்சியும் இல்லோன் <br/>
விண்முதல் பூதம் வெளிப்பட வகுத்தோன் <br/>
பூவில் நாற்றம் போன்றுயர்ந் தெங்கும் 115 <br/>
<br/>
ஒழிவற நிறைந்து மேவிய பெருமை <br/>
இன்று எனக்கு எளிவந்து அருளி <br/>
அழிதரும் ஆக்கை ஒழியச்செய்த ஒண்பொருள் <br/>
இன்றெனக் கெளிவந்து இருந்தனன் போற்றி <br/>
அளிதரும் ஆக்கை செய்தோன் போற்றி 120 <br/>
<br/>
ஊற்றிருந்த துள்ளங் களிப்போன் போற்றி <br/>
ஆற்றா இன்பம் அலர்ந்தலை போற்றி <br/>
போற்றா ஆக்கையைப் பொறுத்தல் புகலேன் <br/>
மரகதக் குவாஅல் மாமணிப் பிறக்கம் <br/>
மின்ஒளி கொண்ட பொன்னொளி திகழத் 125 <br/>
<br/>
திசைமுகன் சென்று தேடினர்க்கு ஒளித்தும் <br/>
முறையுளி ஒற்றி முயன்றவர்க்கு ஒளித்தும் <br/>
ஒற்றுமை கொண்டு நோக்கும் உள்ளத்து <br/>
உற்றவர் வருந்த உறைப்பவர்க்கு ஒளித்தும் <br/>
மறைத்திறம் நோக்கி வருந்தினர்க்கு ஒளித்தும் 130 <br/>
<br/>
இத்தந் திரத்தில் காண்டும் என்று இருந்தோர்க்கு <br/>
அத்தந் திரத்தில் அவ்வயின் ஒளித்தும் <br/>
முனிவு அற நோக்கி நனிவரக் கௌவி <br/>
ஆணெனத் தோன்றி அலியெனப் பெயர்ந்து <br/>
வாள்நுதல் பெண்என ஒளித்தும் சேண்வயின் 135 <br/>
<br/>
ஐம்புலன் செலவிடுத்து அருவரை தொறும்போய்த் <br/>
துற்றவை துறந்த வெற்று உயிர் ஆக்கை <br/>
அருந்தவர் காட்சியுள் திருந்த ஒளித்தும் <br/>
ஒன்று உண்டில்லை யென்றறி வொளித்தும் <br/>
பண்டே பயில்தொறும் இன்றே பயில்தொறும் 140 <br/>
<br/>
ஒளிfக்கும் சோரனைக் கண்டனம் <br/>
ஆர்மின் ஆர்மின் நாண்மலர்ப் பிணையலில் <br/>
தாள்தனை இடுமின் சுற்றுமின் சூழ்மின் <br/>
தொடர்மின் விடேன்மின் <br/>
பற்றுமின் என்றவர் பற்றுமுற்று ஒளித்தும் 145 <br/>
<br/>
தன்நேர் இல்லோன் தானே ஆன தன்மை <br/>
என் நேர் அனையோர் கேட்கவந்து இயம்பி <br/>
அறைகூவி ஆட்கொண்டருளி <br/>
மறையோர் கோலம் காட்டி அருளலும் <br/>
உலையா அன்பு என்பு உருக ஓலமிட்டு 150 <br/>
<br/>
அலைகடல் திரையில் ஆர்த்து ஆர்த்து ஓங்கித் <br/>
தலை தடுமாறா வீழ்ந்துபுரண் டலறிப் <br/>
பித்தரின் மயங்கி மத்தரின் மதித்து <br/>
நாட்டவர் மருளவும் கேட்டவர் வியப்பவும் <br/>
கடைக்களிறு ஏற்றாத் தடம்பெரு மதத்தின் 155 <br/>
<br/>
ஆற்றேன் ஆக அவயவம் சுவைதரு <br/>
கோற்றேன் கொண்டு செய்தனன் <br/>
ஏற்றார் மூதூர் எழில்நகை எரியின் <br/>
வீழ்வித்து ஆங்கு அன்று அருட்பெருந் தீயின் <br/>
அடியோம் அடிக்குடில் 160 <br/>
<br/>
ஒருத்தரும் வழாமை யொடுக்கினன் <br/>
தடக்கையின் நெல்லிக் கனியெனக் காயினன் <br/>
சொல்லுவது அறியேன் வாழி முறையோ <br/>
தரியேன் நாயேன் தான் எனைச் செய்தது <br/>
தெரியேன் ஆஆ செத்தேன் அடியேற்கு 165 <br/>
<br/>
அருளியது அறியேன் பருகியும் ஆரேன் <br/>
விழுங்கியும் ஒல்ல கில்லேன் <br/>
செழுந்தண் பாற்கடல் திரைபுரை வித்து <br/>
உவர்க்கடல் நள்ளும்நீர் உள்அகம் ததும்ப <br/>
வாக்கு இறந்து அமுதம் மயிர்க்கால் தோறும் 170 <br/>
<br/>
தேக்கிடச் செய்தனன் கொடியேன் ஊன்தழை <br/>
குரம்பை தோறும் நாய் உடல் அகத்தே <br/>
குரம்பைகொண்டு இன்தேன் பாய்த்தி நிரம்பிய <br/>
அற்புதம் ஆன அமுத தாரைகள் <br/>
எற்புத் துளைதொறும் ஏற்றினன் உருகுவது 175 <br/>
<br/>
உள்ளம் கொண்டோ ர் உருச்செய் தாங்கு எனக்கு <br/>
அள் ஊறு ஆக்கை அமைத்தனன் ஒள்ளிய <br/>
கன்னற் கனிதேர் களிறு எனக் கடைமுறை <br/>
என்னையும் இருப்பது ஆக்கினன் என்னில் <br/>
கருணை வான்தேன் கலக்க 180 <br/>
அருளொடு பரா அமுது ஆக்கினன் <br/>
பிரமன் மால் அறியாப் பெற்றி யோனே <br/>
<br/>
திருச்சிற்றம்பலம் <br/>
<a href="#hd03"><i>Back</i></a><br/>
<hr width="80%"/>
<a name="dt04">
<h3><font color="blue">
4. போற்றித் திருஅகவல் <br/>
</font></h3>
(தில்லையில் அருளியது - நிலைமண்டில ஆசிரியப்பா) <br/>
<br/>
நான்முகன் முதலா வானவர் தொழுது எழ <br/>
ஈர் அடியாலே மூவுலகு அளந்து <br/>
நால் திசை முனிவரும் ஐம்புலன் மலரப் <br/>
போற்றி செய் கதிர்முடித் திருநெடுமால் அன்று <br/>
அடிமுடி அறியும் ஆதரவு அதனில் <br/>
கடும் முரண் ஏனம் ஆகிமுன் கலந்து <br/>
ஏழ்தலம் உருவ இடந்து பின் எய்த்து <br/>
ஊழி முதல்வ சயசய என்று <br/>
வழுத்தியும் காணா மலர்அடி இணைகள் <br/>
வழுத்துதற்கு எளிதாய் வார் கடல் உலகினில் 10 <br/>
<br/>
யானை முதலா எறும்பு ஈறாய <br/>
ஊனம் இல் யோனியின் உள்வினை பிழைத்தும் <br/>
மானுடப் பிறப்பினுள் மாதா உதரத்து <br/>
ஈனம் இல் கிருமிச் செருவினில் பிழைத்தும் <br/>
ஒரு மதித் தான்றியின் இருமையில் பிழைத்தும் <br/>
இருமதி விளைவின் ஒருமையில் பிழைத்தும் <br/>
மும்மதி தன்னுள் அம்மதம் பிழைத்தும் <br/>
ஈர் இரு திங்களில் பேர் இருள் பிழைத்தும் <br/>
அஞ்சு திங்களில் முஞ்சுதல் பிழைத்தும் <br/>
ஆறு திங்களில் ஊறு அலர் பிழைத்தும 20 <br/>
<br/>
ஏழு திங்களில் தாழ் புவி பிழைத்தும் <br/>
எட்டுத் திங்களில் கட்டமும் பிழைத்தும் <br/>
ஒன்பதில் வருதரு துன்பமும் பிழைத்தும் <br/>
தக்க தசமதி தாயொடு தான்படும் <br/>
துக்க சாகரம் துயர் இடைப்பிழைத்தும் <br/>
ஆண்டுகள் தோறும் அடைந்த அக்காலை <br/>
ஈண்டியும் இருத்தியும் எனைப்பல பிழைத்தும் <br/>
காலை மலமொடு கடும்பகல் பசி நிசி <br/>
வேலை நித்திரை யாத்திரை பிழைத்தும் <br/>
கரும்குழல் செவ்வாய் வெள்நகைக் கார்மயில் 30 <br/>
<br/>
ஒருங்கிய சாயல் நெருங்கி உள் மதர்த்துக் <br/>
கச்சு அற நிமிர்ந்து கதிர்ந்து முன் பணைத்து <br/>
எய்த்து இடைவருந்த எழுந்து புடைபரந்து <br/>
ஈர்க்கு இடைபோகா இளமுலை மாதர்தம் <br/>
கூர்த்த நயனக் கொள்ளையில் பிழைத்தும் <br/>
பித்த உலகர் பெரும் துறைப் பரப்பினுள் <br/>
மத்தம் களிறு எனும் அவாவிடைப் பிழைத்தும் <br/>
கல்வி என்னும் பல்கடல் பிழைத்தும் <br/>
செல்வம் என்னும் அல்லலில் பிழைத்தும் <br/>
நல்குரவு என்னும் தொல்விடம் பிழைத்தும் 40 <br/>
<br/>
புல்வரம்பு ஆய பலதுறை பிழைத்தும் <br/>
தெய்வம் என்பதோர் சித்தம் உண்டாகி <br/>
முனிவு இலாதது ஓர் பொருள் அது கருதலும் <br/>
ஆறு கோடி மாயா சக்திகள் <br/>
வேறு வேறு தம் மாயைகள் தொடங்கின <br/>
ஆத்தம் ஆனார் அயலவர் கூடி <br/>
நாத்திகம் பேசி நாத்தழும்பு ஏறினர் <br/>
சுற்றம் என்னும் தொல்பசுக் குழாங்கள் <br/>
பற்றி அழைத்துப் பதறினர் பெருகவும் <br/>
விரதமே பரம் ஆக வேதியரும் 50 <br/>
<br/>
சரதம் ஆகவே சாத்திரம் காட்டினர் <br/>
சமய வாதிகள் தம்தம் தங்களே <br/>
அமைவது ஆக அரற்றி மலைந்தனர் <br/>
மிண்டிய மாயா வாதம் என்னும் <br/>
சண்ட மாருதம் சுழிந்து அடித்துத் தாஅர்த்து <br/>
உலோகாய தமெனும் ஒள் திறப்பாம்பின் <br/>
கலா பேதத்த கடுவிடம் எய்தி <br/>
அதில் பெருமாயை எனைப்பல சூழவும் <br/>
தப்பாமே தாம் பிடித்தது சலியாத் <br/>
தழலது கண்ட மெழுகு அது போலத் 60 <br/>
<br/>
தொழுது உளம் உருகி அழுது உடல்கம்பித்து <br/>
ஆடியும் அலறியும் பாடியும் பரவியும் <br/>
கொடிறும் பேதையும் கொண்டது விடாதென <br/>
படியே ஆகி நல் இடைஅறா அன்பின் <br/>
பசுமரத்து ஆணி அறைந்தால் போலக் <br/>
கசிவது பெருகிக் கடல் என மறுகி <br/>
அகம் குழைந்து அனுகுலமாய் மெய் விதிர்த்துச் <br/>
சகம் பேய் என்று தம்மைச் சிரிப்ப <br/>
நாண் அது ஒழிந்து நாடவர் பழித்துரை <br/>
பூண் அது ஆகக் கோணுதல் இன்றிச் 70 <br/>
<br/>
சதுர் இழந்து அறிமால் கொண்டு சாரும் <br/>
கதியது பரமா அதிசயம் ஆகக் <br/>
கற்றா மனம் எனக் கதறியும் பதறியும் <br/>
மற்று ஓர் தெய்வம் கனவிலும் நினையாது <br/>
அருபரத்து ஒருவன் அவனியில் வந்து <br/>
குருபரன் ஆகி அருளிய பெருமையைச் <br/>
சிறுமை என்று இகழாதே திருவடி இணையைப் <br/>
பிறிவினை அறியா நிழல் அது போல <br/>
முன் பின்னாகி முனியாது அத்திசை <br/>
என்பு நைந்து உருகி நெக்கு நெக்கு ஏங்கி 80 <br/>
<br/>
அன்பு எனும் ஆறு கரை அது புரள <br/>
நன்புலன் ஒன்றி நாத என்று அரற்றி <br/>
உரை தடுமாறி உரோமம் சிலிர்ப்ப <br/>
கரமலர் மொட்டித்து இருதயம் மலரக் <br/>
கண்களி கூர நுண் துளி அரும்ப <br/>
சாயா அன்பினை நாள்தொரும் தழைப்பவர் <br/>
தாயே ஆகி வளர்த்தனை போற்றி <br/>
மெய் தரு வேதியன் ஆகி வினைகெடக் <br/>
கைதரவல்ல கடவுள் போற்றி <br/>
ஆடக மதுரை அரசே போற்றி 90 <br/>
<br/>
கூடல் இலங்கு குருமணி போற்றி <br/>
தென் தில்லை மன்றினுள் ஆடி போற்றி <br/>
இன்று எனக்கு ஆர் அமுது ஆனாய் போற்றி <br/>
மூவா நான்மறை முதல்வா போற்றி <br/>
சேவார் வெல்கொடிச் சிவனே போற்றி <br/>
மின் ஆர் உருவ விகிர்தா போற்றி <br/>
கல் நார் உரித்த கனியே போற்றி <br/>
காவாய் கனகக் குன்றே போற்றி <br/>
ஆ ஆ என்தனக்கு அருளாய் போற்றி <br/>
படைப்பாய் காப்பாய் துடைப்பாய் போற்fறி 100 <br/>
<br/>
இடரைக் களையும் எந்தாய் போற்றி <br/>
ஈச போற்றி இறைவா போற்றி <br/>
தேசப் பளிங்கின் திரளே போற்றி <br/>
அரைசே போற்றி அமுதே போற்றி <br/>
விரை சேர் சரண விகிர்தா போற்றி <br/>
வேதி போற்றி விமலா போற்றி <br/>
ஆதி போற்றி அறிவே போற்றி <br/>
கதியே போற்றி கனியே போற்றி <br/>
நதி நேர் நெஞ்சடை நம்பா போற்றி <br/>
உடையாய் போற்றி உணர்வே போற்றி 110 <br/>
<br/>
கடையேன் அடிமை கண்டாய் போற்றி <br/>
ஐயா போற்றி அணுவே போற்றி <br/>
சைவா போற்றி தலைவா போற்றி <br/>
குறியே போற்றி குணமே போற்றி <br/>
நெறியே போற்றி நினைவே போற்றி <br/>
வானோர்க்கு அரிய மருந்தே போற்றி <br/>
ஏனோர்க்கு எளிய இறைவா போற்றி <br/>
மூவேழ் சுற்றமும் முரண் உறு நரகு இடை <br/>
ஆழாமே அருள் அரசே போற்றி <br/>
தோழா போற்றி துணைவா போற்றி 120 <br/>
<br/>
வாழ்வே போற்றி என் வைப்பே போற்றி <br/>
முத்தா போற்றி முதல்வா போற்றி <br/>
அத்தா போற்றி அரனே போற்றி <br/>
உரைஉணர்வு இறந்த ஒருவ போற்றி <br/>
விரிகடல் உலகின் விளைவே போற்றி <br/>
அருமையில் எளிய அழகே போற்றி <br/>
கருமுகி லாகிய கண்ணே போற்றி <br/>
மன்னிய திருவருள் மலையே போற்றி <br/>
என்னையும் ஒருவ னாக்கி இருங்கழல் <br/>
சென்னியில் வைத்த சேவக போற்றி 130 <br/>
<br/>
தொழுதகை துன்பந் துடைப்பாய் போற்றி <br/>
அழிவிலா ஆனந்த வாரி போற்றி <br/>
அழிவதும் ஆவதும் கடந்தாய் போற்றி <br/>
முழுவதும் இறந்த முதல்வா போற்றி <br/>
மான்நேர் நோக்கி மணாளா போற்றி <br/>
வான்அகத்து அமரர் தாயே போற்றி <br/>
பார்இடை ஐந்தாய்ப் பரந்தாய் போற்றி <br/>
நீரிடை நான்காய் நிகழ்ந்தாய் போற்றி <br/>
தீயிடை மூன்றாய்த் திகழ்ந்தாய் போற்றி <br/>
வளியிடை இரண்டாய் மகிழ்ந்தாய் போற்றி 140 <br/>
<br/>
வெளியிடை ஒன்றாய் விளைந்தாய் போற்றி <br/>
அளிபவர் உள்ளதது அமுதே போற்றி <br/>
கனவிலும் தேவர்க்கு அரியாய் போற்றி <br/>
நனவிலும் நாயேற்கு அருளினை போற்றி <br/>
இடைமருது உறையும் எந்தாய் போற்றி <br/>
சடைஇடைக் கங்கை தரித்தாய் போற்றி <br/>
ஆரூர் அமர்ந்த அரசே போற்றி <br/>
சீர் ஆர் திருவையாறா போற்றி <br/>
அண்ணாமலை எம் அண்ணா போற்றி <br/>
கண் ஆர் அமுதக் கடலே போற்றி 150 <br/>
<br/>
ஏகம்பத்து உறை எந்தாய் போற்றி <br/>
பாகம் பெண் உரு ஆனாய் போற்றி <br/>
பராய்த் துறை மேவிய பரனே போற்றி <br/>
சிராப்பள்ளி மேவிய சிவனே போற்றி <br/>
மற்று ஓர் பற்று இங்கு அறியோன் போற்றி <br/>
குற்றாலத்து எம் கூத்தா போற்றி <br/>
கோகழி மேவிய கோவே போற்றி <br/>
ஈங்கோய் மலை எந்தாய் போற்றி <br/>
பாங்கு ஆர் பழனத்து அழகா போற்றி <br/>
கடம்பூர் மேவிய விடங்கா போற்றி 160 <br/>
<br/>
அடைந்தவர்க்கு அருளும் அப்பா போற்றி <br/>
இத்தி தன்னின் கீழ் இருமூவர்க்கு <br/>
அத்திக்கு அருளிய அரசே போற்றி <br/>
தென்னாடுடைய சிவனே போற்றி <br/>
என் நாட்டவர்க்கும் இறைவா போற்றி <br/>
ஏனக் குருளைக்கு அருளினை போற்றி <br/>
மானக் கயிலை மலையாய் போற்றி <br/>
அருளிட வேண்டும் அம்மான் போற்றி <br/>
இருள் கெட அருளும் இறைவா போற்றி <br/>
தளர்ந்தேன் அடியேன் தமியேன் போற்றி 170 <br/>
<br/>
களம் கொளக் கருத அருளாய் போற்றி <br/>
அஞ்சேல் என்று இங்கு அருளாய் போற்றி <br/>
நஞ்சே அமுதா நயந்தாய் போற்றி <br/>
அத்தா போற்றி ஐயா போற்றி <br/>
நித்தா போற்றி நிமலா போற்றி <br/>
பத்தா போற்றி பவனே போற்றி <br/>
பெரியாய் போற்றி பிரானே போற்றி <br/>
அரியாய் போற்றி அமலா போற்றி <br/>
மறையோர் கோல நெறியே போற்றி <br/>
முறையோ தரியேன் முதல்வா போற்றி 180 <br/>
<br/>
உறவே போற்றி உயிரே போற்றி <br/>
சிறவே போற்றி சிவமே போற்றி <br/>
மஞ்சா போற்றி மணாளா போற்றி <br/>
பஞ்சு ஏர் அடியான் பங்கா போற்றி <br/>
அலந்தேன் நாயேன் அடியேன் போற்றி <br/>
இலங்கு சுடர் எம் ஈசா போற்றி <br/>
சுவைத்தலை மேவிய கண்ணே போற்றி <br/>
குவைப்பதி மலிந்த கோவே போற்றி <br/>
மலை நாடு உடைய மன்னே போற்றி <br/>
கலை ஆர் அரிகேசரியாய் போற்றி 190 <br/>
<br/>
திருக்கழுக் குன்றில் செல்வா போற்றி <br/>
பொருப்பு அமர் பூவணத்து அரனே போற்றி <br/>
அருவமும் உருவமும் ஆனாய் போற்றி <br/>
மருவிய கருணை மலையே போற்றி <br/>
துரியமும் இறந்த சுடரே போற்றி <br/>
தெரிவு அரிது ஆகிய தெளிவே போற்றி <br/>
தேளா முத்தச் சுடரே போற்றி <br/>
ஆள் ஆனவர்களுக்கு அன்பா போற்றி <br/>
ஆரா அமுதே அருளா போற்றி <br/>
பேர் ஆயிரம் உடைப் பெம்மான் போற்றி 200 <br/>
<br/>
தாளி அறுகின் தாராய் போற்றி <br/>
நீள் ஒளி ஆகிய நிருத்தா போற்றி <br/>
சந்தனச் சாந்தின் சுந்தர போற்றி <br/>
சிந்தனைக்கு அரிய சிவமே போற்றி <br/>
மந்திர மாமலை மேயாய் போற்றி <br/>
எந்தமை உய்யக் கொள்வாய் போற்றி <br/>
புலிமுலை புல் வாய்க்கு அருளினை போற்றி <br/>
அலைகடல் மீ மிசை நடந்தாய் போற்றி <br/>
கரும் குருவிக்கு அன்று அருளினை போற்றி <br/>
இரும் புலன் புலர இசைந்தனை போற்றி 210 <br/>
<br/>
படி உறப் பயின்ற பாவக போற்றி <br/>
அடியொடு நடு ஈறு ஆனாய் போற்றி <br/>
நரகொடு சுவர்க்க நானிலம் புகாமல் <br/>
பரகதி பாண்டியற்கு அருளினை போற்றி <br/>
ஒழவற நிறைந்த ஒருவ போற்றி <br/>
செழு மலர்ச் சிவபுரத்து அரசே போற்றி <br/>
கழு நீர் மாலைக் கடவுள் போற்றி <br/>
தொழுவார் மையல் துணிப்பாய் போற்றி <br/>
பிழைப்பு வாய்ப்பு ஒன்று அறியா நாயேன் <br/>
குழைத்த சொல்மாலை கொண்டருள் போற்றி 220 <br/>
<br/>
புரம்பல் எரித்த புராண போற்றி <br/>
பரம் பரம் சோதிப் பரனே போற்றி <br/>
போற்றி போற்றி புயங்கப் பெருமான் <br/>
போற்றி போற்றி புராண காரண <br/>
போற்றி போற்றி சய சய போற்றி 225 <br/>
<br/>
திருச்சிற்றம்பலம் <br/>
<a href="#hd04"><i>Back</i></a><br/>
<hr width="80%"/>
<a name="dt05">
<h3><font color="blue">
5. திருச்சதகம் <br/>
</font></h3>
(திருப்பெருந்துறையில் அருளியது) <br/>
<b>
1. மெய் உணர்தல் (கட்டளைக் கலித்துறை) </b><br/>
<br/>
மெய்தான் அரும்பி விதிர் விதிர்த்து உன் விரை ஆர் சுழற்கு என் <br/>
கைதான் தலை வைத்துக் கண்ணீர் ததும்பி வெதும்பி உள்ளம் <br/>
பொய்தான் தவிர்ந்து உன்னைப் போற்றி சய சய போற்றி என்னும் <br/>
கைதான் நெகிழ விடேன் உடையாய் என்னைக் கண்டு கொள்ளே. 5 <br/>
<br/>
கொள்ளேன் புரந்தரன் மால் அயன் வாழ்வு குடிகெடினும் <br/>
நள்ளேன் நினது அடியாரொடு அல்லால் நரகம் புகினும் <br/>
எள்ளேன் திருஅருளாலே இருக்கப் பெறின் இறைவா <br/>
உள்ளேன் பிற தெய்வம் உன்னை அல்லாது எங்கள் உத்தமனே. 6 <br/>
<br/>
உத்தமன் அத்தன் உடையான் அடியே நினைந்து உருகி <br/>
மத்த மனத்தொடு மால் இவன் என்ன மனம் நினைவில் <br/>
ஒத்தன ஒத்தன சொல்லிட ஊரூர் திரிந்து எவரும் <br/>
தம் தம் மனத்தன பேச எஞ்ஞான்று கொல் சாவதுவே. 7 <br/>
<br/>
சாவ முன் நாள் தக்கன் வேள்வித் தகர் தின்று நஞ்சம் அஞ்சி <br/>
ஆவ எந்தாய் என்று அவிதா இடும் நம்மவர் அவரே <br/>
மூவர் என்றே எம்பிரானொடும் எண்ணி விண் ஆண்டு மண்மேல் <br/>
தேவர் என்றே இறுமாந்து என்ன பாவம் திரதவரே. 8 <br/>
<br/>
தவமே புரிந்திலன் தண்மலர் இட்டுமுட்டாது இறைஞ்சேன் <br/>
அவமே பிறந்த அருவினையேன் உனக்கு அன்பர் உள்ளாம் <br/>
சிவமே பெறும் திரு எய்திற்றிலேன் நின் திருவடிக்கு ஆம் <br/>
பவமே அருளு கண்டாய் அடியேற்கு எம்பரம்பரனே. 9 <br/>
<br/>
பரந்து பல் ஆய்மலர் இட்டு முட்டாது அடியே இறைஞ்சி <br/>
இரந்த எல்லாம் எமக்கே பெறலாம் என்னும் அன்பர் உள்ளம் <br/>
கரந்து நில்லாக் கள்வனே நின்தன் வார்சுழற்கு அன்பு எனக்கும் <br/>
நிரந்தரமாய் அருளாய் நின்னை ஏத்த முழுவதுமே. 10 <br/>
<br/>
முழுவதும் கண்டவனைப் படைத்தான் முடிசாய்ந்து முன்னாள் <br/>
செழு மலர் கொண்டு எங்கும் தேட அப்பாலன் இப்பால் எம்பிரான் <br/>
கழுதொடு காட்டிடை நாடகம் ஆடிக் கதி இலியாய் <br/>
உழுவையின் தோல் உடுத்து உன் மத்தம் மேல் கொண்டு உழிதருமே. 11 <br/>
<br/>
உழிதரு காலுங் கனலும் புனலொடு மண்ணுவிண்ணும் <br/>
இழிதரு காலமெக் காலம் வருவது வந்ததற்பின் <br/>
உழிதரு காலத்த உன்னடி யேன்செய்த வல்வினையக் <br/>
கழிதரு காலமு மாயவை காத்தெம்மைக் காப்பேவனே. 12 <br/>
<br/>
பவனெம் பிரான்பனி மாமதிக் கண்ணிவிண் ணோர்பெருமான் <br/>
சிவனெம் பிரான்என்னை ஆண்டுகொண்டான் என் சிறுமைகண்டும் <br/>
அவனெம் பிரானென்ன நானடி யேனென்ன இப்பரிசே <br/>
புவனெம் பிரான்தெரி யும்பரிசாவ தியம்புகவே. 13 <br/>
<br/>
புகவே தகேன்உனக் கன்பருள் யானென்பொல் லாமணியே <br/>
தகவே யெனையுனக் காட்கொண்ட தன்மையெப் புன்மையரை <br/>
மிகவே உயர்த்திவிண் ணோரைப் பணித்திஅண் ணாவமுதே <br/>
நகவே தகும்எம் பிரானென்னை நீசெய்த நாடகமே. 14 <br/>
<br/><b>
2. அறிவுறுத்தல் (தரவு கொச்சகக் கலிப்பா) <br/></b>
<br/>
நாடகத்தால் உன் அடியார் போல் நடித்து நான் நடுவே <br/>
வீடு அகத்தே புகுந்திடுவான் மிகப்பெரிதும் விரைகின்றேன் <br/>
ஆடகம் சீர் மணிக்குன்றே இடை அறா அன்பு உனக்கு என் <br/>
ஊடு அகத் தேநின்று உருகத் தந்தருள் எம் உடையானே. 15 <br/>
<br/>
யான் ஏதும் பிறப்பு அஞ்சேன் இறப்பு அதனுக்கு என கடவேன் <br/>
வான் ஏயும் பெறல் வேண்டேன் மண் ஆள்வான் மதித்தும் இரேன் <br/>
தேன்ஏயும் மலர்க்கொன்றைச் சிவனே எம்பெருமான்எம் <br/>
மானே உன் அருள் பெறும் நாள் என்று என்றே வருந்துவனே. 16 <br/>
<br/>
வருந்துவன்நின் மலர்ப்பாதம் அவைகாண்பான் நாய்அடியேன் <br/>
இருந்து நலம் மலர் புனையேன் ஏத்தேன் நாத்தழும்பு ஏறப் <br/>
பொருந்திய பொன் சிலை குனித்தாய் அருள் அமுதம் புரியாயேல் <br/>
வருந்துவன் அத்தமியேன் மற்று என்னேநான் ஆமாறே. 17 <br/>
<br/>
ஆம்ஆறுஉன் திருவடிக்கே அகம்குழையேன் அன்பு உருகேன் <br/>
பூமாலை புனைந்து ஏத்தேன் புகழ்ந்து உரையேன் புத்தேளிர்க் <br/>
கோமான் நின் திருக்கோயில் தூகேன் மெழுகேன் கூத்து ஆடேன் <br/>
சாம் ஆறே விரைக்கின்றேன் சதுராலே சார்வோனே. 18 <br/>
<br/>
வானாகி மண்ணாகி வளிஆகி ஒளிஆகி <br/>
ஊனாகி உயிராகி உண்மையுமாய் இன்மையுமாய் <br/>
கோனாகி யான் எனது என்று அவரவரைக் கூத்தாட்டு <br/>
வானாகி நின்றாயை என் சொல்லி வாழ்த்துவனே. 19 <br/>
<br/>
வாழ்த்துவதும் வானவர்கள் தாம் வாழ்வான் மனம் நின்பால் <br/>
தாழ்த்துவதும் தாம் உயர்ந்து தம்மை எல்லாம் தொழ வேண்டிக் <br/>
சூழ்த்த மதுகரம் முரலும் தாரோயை நாய் அடியேன் <br/>
பாழ்த்த பிறப்பு அறுத்திடுவான் யானும் உன்னைப் பரவுவனே. 20 <br/>
<br/>
பரவுவார் இமையோர்கள் பாடுவன நால்வேதம் <br/>
குரவுவார் குழல் மடவாள் கூறு உடையாள் ஒரு பாகம் <br/>
விரவுவார் மெய் அன்பின் அடியார்கள் மேன்மேல் உன் <br/>
அரவுவார் கழல் இணைகள் காண்பாரோ அரியானே. 21 <br/>
<br/>
அரியானே யாவரக்கும் அம்பரவா அம்பலத்து எம் <br/>
பெரியானே சிறியேனை ஆட்கொண்ட பெய்கழல் கீழ் <br/>
விரைஆர்ந்த மலர்தூவேன் வியந்து அலறேன் நயந்துஉருகேன் <br/>
தரியேன் நான் ஆம்ஆறுஎன் சாவேன் நான் சாவேனே. 22 <br/>
<br/>
வேனில் வேள் மலர்க்கணைக்கும் வெள் நகை செவ்வாய்க்கரிய <br/>
பானல் ஆர் கண்ணியர்க்கும் பதைத்து உருகும் பாழ் நெஞ்சே <br/>
ஊன் எலாம் நின்று உருகப் புகுந்து ஆண்டான் இன்றுபோய் <br/>
வான் உளான் காணாய் நீ மாளா வாழ்கின்றாயே. 23 <br/>
<br/>
வாழ்கின்றாய் வாழாத நெஞ்சமே வல்வினைப்பட்டு <br/>
ஆழ்கின்றாய் ஆழாமல் காப்பானை ஏத்தாதே <br/>
சூழ்கின்றாய் கேடு உனக்குச் சொல்கின்றேன் பல்காலும் <br/>
வீழ்கின்றாய் நீ அவலக் கடல் ஆய வெள்ளத்தே. 24 <br/>
<br/><b>
3. சுட்டறுத்தல் (எண் சீர் ஆசிரிய விருத்தம்) <br/></b>
<br/>
வெள்ளம் தாழ் விரிசடையாய் விடையாய் விண்ணோர் <br/>
பெருமானே எனக்கேட்டு வெட்ட நெஞ்சாய் <br/>
பள்ளம் தாழ் உறு புனலில் கீழ் மேல் ஆகப் <br/>
பதைத்து உருகும் அவ நிற்க என்னை ஆண்டாய்க்கு <br/>
உள்ளம்தான் நின்று உச்சி அளவும் நெஞ்சாய் <br/>
உருகாதால் உடம்பு எல்லாம் கண்ணாய் அண்ணா <br/>
வெள்ளம்தான் பாயாதால் நெஞ்சம் கல் ஆம் <br/>
கண் இணையும் மரம் ஆம் தீ வினையினேற்கே. 25 <br/>
<br/>
வினையிலே கிடந்தேனைப் புகுந்து நின்று <br/>
போதுநான் வினைக் கேடன் என்பாய் போல <br/>
இனையன் நான் என்று உன்னை அறிவித்து என்னை <br/>
ஆட்கொண்டு எம்பிரான் ஆனாய்க்கு இரும்பின் பாவை <br/>
அனைய நான் பாடேன் நின்று ஆடேன் அந்தோ <br/>
அலறிடேன் உலறிடேன் ஆவி சோரேன் <br/>
முனைவனே முறையோ நான் ஆனவாறு <br/>
முடிவு அறியேன் முதல் அந்தம் ஆயினானே? 26 <br/>
<br/>
ஆயநான் மறையனும் நீயே ஆதல் <br/>
அறிந்து யான் யாவரினும் கடையேன் ஆய <br/>
நாயினேன் ஆதலையும் நோக்கிக் கண்டும் <br/>
நாதனே நான் உனக்கு ஓர் அன்பன் என்பேன் <br/>
ஆயினேன் ஆதலால் ஆண்டு கொண்டாய் <br/>
அடியார் தாம் இல்லையே அன்றி மற்று ஓர் <br/>
பேயனேன் இதுதான் நின்பெருமை அன்றே <br/>
எம்பெருமான் என் சொல்லிப் பேசுகேனே. 27 <br/>
<br/>
பேசின் தாம் ஈசனே எந்தாய் எந்தை <br/>
பெருமானே என்று என்றே பேசிப் பேசிப் <br/>
பூசின்தான் திருமேனி நிறைப் பூசி <br/>
போற்றி எம்பெருமானே என்று பின்றா <br/>
நேசத்தால் பிறப்பு இறப்பைக் கடந்தார் தம்மை <br/>
ஆண்டானே அவா வெள்ளம் கள்வனேனை <br/>
மாசு அற்ற மணிக்குன்றே எந்தாய் அந்தோ <br/>
என்னை நீ ஆட்கொண்ட வண்ணம் தானே. 28 <br/>
<br/>
வண்ணம்தான் சேயது அன்று வெளிதே அன்று <br/>
அநேகன் ஏகன் அணு அணுவில் இறந்தாய் என்று அங்கு <br/>
எண்ணம்தான் தடுமாறி இமையோர் கூட்டம் <br/>
எய்துமாறு அறியாத எந்தாய் உன் தன் <br/>
வண்ணம்தான் அது காட்டி வடிவு காட்டி <br/>
மலர்க்கிழல்கள் அவைகாட்டி வழி அற்றேனைத் <br/>
திண்ணம்தான் பிறவாமல் காத்து ஆட்கொண்டாய் <br/>
எம்பெருமான் என் சொல்லிச் சிந்துக்கேனே. 29 <br/>
<br/>
சிந்தனை நின்தனக்கு ஆக்கி நாயினேன் தன் <br/>
கண் இனை நின் திருப்பாதப் போதுக்கு ஆக்கி <br/>
வந்தனையும் அம்மலர்க்கே ஆக்கி வாக்கு உன் <br/>
மணிவார்த்தைக்கு ஆக்கி ஐம்புலன்கள் ஆர <br/>
வந்தனை ஆட்கொண்டு உள்ளே புகுந்து விச்சை <br/>
மால் அமுதப் பெரும் கடலே மலையே உன்னைத் <br/>
தந்தனை செந் தாமரைக்காடு அனைய மேனித் <br/>
தனிச்சுடரே இரண்டுமிலி இத்தனிய னேற்கே. 30 <br/>
<br/>
தனியேனன் பெரும் பிறவிப் பௌவத்து எவ்வம் <br/>
தடம் திரையால் எற்றுண்டு பற்று ஒன்று இன்றிக் <br/>
கனியைநேர் துவர்வாயார் என்னும் காலால் <br/>
கலக்குண்டு காம வான் சுறவின் வாய்ப்பட்டு <br/>
இனி என்னே உய்யும் ஆற என்று என்று எண்ணி <br/>
அஞ்சு எழுத்தின் பணை பிடித்துக் கிடக்கின்றேனை <br/>
முனைவனே முதல் அந்தம் இல்லா மல்லற் <br/>
கரைகாட்டி ஆட்கொண்டாய் மூர்க்கனேற்கே. 31 <br/>
<br/>
கேட்டு ஆரும் அறியாதான் கேடு ஒன்று இல்லான் <br/>
கிளை இலான் கேளாதே எல்லாம் கேட்டான் <br/>
நாட்டார்கன் விழித்திருப்ப ஞாலத்து உள்ளே <br/>
நாயினுக்கு தவிசு இட்டு நாயினேற்கே <br/>
காட்டாதன எல்லாம் காட்டிப் பின்னும் <br/>
கேளாதான எல்லாம் கேட்பித்து என்னை <br/>
மீட்டேயும் பிறவாமல் காத்து ஆட்கொண்டான் <br/>
எம்பெருமான் செய்திட்ட விச்சைதானே. 32 <br/>
<br/>
விச்சைதான் இது ஒப்பது உண்டோ  கேட்கின் <br/>
மிகுகாதல் அடியார்தம் அடியன் ஆக்கி <br/>
அச்சம் தீர்த்து ஆட்கொண்டான் அமுதம் ஊறி <br/>
அகம் நெகவே புகுந்து ஆண்டான் அன்பு கூர <br/>
அச்சன் ஆண் பெண் அலி ஆகாசம் ஆகி <br/>
ஆர் அழல் ஆய் அந்தம் ஆய் அப்பால் நின்ற <br/>
செச்சை மலர் புரையும் மேனி எங்கள் <br/>
சிவபெருமான் எம்பெருமான் தேவா கோவே. 33 <br/>
<br/>
தேவர்க்கோ அறியாத தேவ தேவன் <br/>
செழும் பொழில்கள் பயந்து காத்து அழிக்கும் மற்றை <br/>
மூவர் கோனாய் நின்ற முதல்வன் மூர்த்தி <br/>
மூதாதை மாது ஆளும் பாகத்து எந்தை <br/>
யாவர் கோன் என்னையும் வந்து ஆண்டு கொண்டான் <br/>
யாம் ஆர்க்கும் குடி அல்லோம் யாதும் அஞ்சோம் <br/>
மேவினோம் அவன் அடியார் அடியரோடும் <br/>
மேன்மேலும் குடைந்து ஆடி ஆடுவோமே. 34 <br/>
<br/><b>
4. ஆத்ம சுத்தி (அறுசீர் ஆசிரிய விருத்தம்) <br/></b>
<br/>
ஆடுகின்றிலை கூத்து உடையான் கழற்கு அன்பு இலை என்புஉருகிப் <br/>
பாடுகின்றிலை பதைப்பதும் செய்கிலை பணிகிலை பாதமலர் <br/>
சூடுகின்றிலை சூட்டுகின்றதும் இலை துணை இலி பிண நெஞ்சே <br/>
தேடிகின்றிலை தெருவுதோறு அலறிலை செய்வதொன்று அறியேனே? 35 <br/>
<br/>
அறிவு இலாத எனைப்புகுந்து ஆண்டு கொண்டு அறிவதை அருளிமேல் <br/>
நெறிஎலாம் புலம் ஆக்கிய எந்தையைப் பந்தனை அறுப் பானைப் <br/>
பிறிவு இலாத இன் அருள் கண் பெற்றிருந்தும் மாறி ஆடுதி பிண நெஞ்சே <br/>
கிறி எலாம் மிகக் கீழ்ப்படுத்தாய் கெடுத்தாய் என்னைக் கெடுமாறே. 36 <br/>
<br/>
மாறிநின்று எனைக் கெடக் கிடந்தனையை எம் மிதி இலிமட நெஞ்சே <br/>
தேறுகின்றிலம் இனி உனைச் சிக்கனெக் சிவன் அவன் திரங் கோள் மேல் <br/>
நீறு நின்றது கண்டனை ஆயினும் நெக்கிலை இக்காயம் <br/>
கீறு நின்றிலை கெடுவது உன் பரிசு இது கேட்கவும் கில்லேனே. 37 <br/>
<br/>
கிற்றவா மனமே கெடுவாய் உடையான் அடி நாயேனை <br/>
விற்று எலாம் மிக ஆள்வதற்கு உரியவன் விரைமலர் திருப் பாதம் <br/>
முற்று இலா இளந்தளிர் பிரிந்திருந்து நீ உண்டன எல்லாம் <br/>
அற்றவாறும் நின் அறிவும் நின்பெருமையும் அளவு அறுக் கில்லேனே. 38 <br/>
<br/>
அளவு அறுப்பதற்கு அரியவன் இமையவர்க்கு <br/>
அடியவர்க்கு எளியான் நம் <br/>
களவு அறுத்து நின்று ஆண்டமை கருத்தினுள் <br/>
கசிந்து உணர்ந்து இருந்தேயும் <br/>
உள கறுத்து உனை நினைந்து உளம் பெரும் களன் <br/>
செய்ததும் இலை நெஞ்சே <br/>
பளகு அறுத்து அடையான் கழல் பணிந்திலை <br/>
பரகதி புகுவானே. 39 <br/>
<br/>
புகுவ தாவதும் போதர வில்லதும் பொன்னகர் புகப்போதற் <br/>
குகுவ தாவதும் எந்தையெம் பிரானென்னை யாண்டவன் சுழற்கன்பு <br/>
நெகுவ தாவதும் நித்தலும் அமுதொடு தேனொடு பால்கட்டி <br/>
மிகுவ தாவதும் இன்றெனின் மற்றிதற் கென்செய்கேன் வினையேனே. 40 <br/>
<br/>
வினையென் போலுடை யார்பிற ராருடை யானடி நாயேனைத் <br/>
திசையின் பாகமும் பிரிவது திருக்குறிப் பன்றுமற் றதணாலே <br/>
முனைவன் பாதநன் மலர்பிரிந் திருந்தும்நான்முட்டிலேன் தலைகீறேன் <br/>
இனையன் பாவனை யிரும்புகல் மனஞ்செவி யின்னதென் றறியேனே. 41 <br/>
<br/>
ஏனை யாவரும் எய்திட லுற்றமற் றின்ன தென் றறியாத <br/>
தேனை ஆன்நெயைக் கரும்பின் இன் தேறலைச் சிவனையென் சிவலோகக் <br/>
கோனை மான்அன நோக்கிதன் கூறனைக் குறுகிலேன் நெடுங்காலம் <br/>
ஊனை யானிருந் தோம்புகின் றேன்கெடு வேனுயி ரோயாதே. 42 <br/>
<br/>
ஓய்வி லாதன உவமனில் இறந்தன ஒண்மலர்த் தாள்தந்து <br/>
நாயி லாகிய குலத்தினுங் கடைப்படும் என்னைநன் னெறிகாட்டித் <br/>
தாயி லாகிய இன்னருள் புரிந்தஎன் தலைவனை நனிகாணேன் <br/>
தீயில் வீழ்கிலேன் திண்வரை உருள்கிலேன் செழுங்கடல் புகுவேனே. 43 <br/>
<br/>
வேனில் வேள்கணை கிழித்திட மதிகெடும் அதுதனை நினையாதே <br/>
மான்நி லாவிய நோக்கியர் படிறிடை மத்திடு தயிராகித் <br/>
தேன்நி லாவிய திருவருள் புரிந்தவென் சிவனகர் புகப்போகேன் <br/>
ஊனில் ஆவியை ஓம்புதற் பொருட்டினும் உண்டுடுத் திருந்தேனே. 44 <br/>
<br/><b>
5. கைம்மாறு கொடுத்தல் (கலிவிருத்தம்) <br/>
<br/></b>
இருகை யானையை ஒத்திருந் தென்னுளக் <br/>
கருவை யான்கண்டி லேன் கண்ட தெவ்வமே <br/>
வருக வென்று பணித்தனை வானுளோர்க்கு <br/>
ஒருவ னேகிற்றி லேன்கிற்பன் உண்ணவே. 45 <br/>
<br/>
உண்டோ ர் ஒண்பொரு ளென்றுணர் வார்க்கெலாம் <br/>
பெண்டிர் ஆண்அலி யென்றறி யொண்கிலை <br/>
தொண்ட னேற்குள்ள வாவந்து தோன்றினாய் <br/>
கண்டுங் கண்டிலேன் என்னகண் மாயமே. 46 <br/>
<br/>
மேலை வானவ ரும்மறி யாததோர் <br/>
கோல மேயெனை ஆட்கொண்ட கூத்தனே <br/>
ஞால மேவிசும் பேயிவை வந்துபோம் <br/>
கால மேயுளை யென்றுகொல் காண்பதே. 47 <br/>
<br/>
காண லாம்பர மேகட் கிறந்ததோர் <br/>
வாணி லாப் பொரு ளேயிங்கொர் பார்ப்பெனப் <br/>
பாண ளேன்படிற் றாக்கையை விட்டுனைப் <br/>
பூணு மாற்றி யேன் புலன் போற்றியே. 48 <br/>
<br/>
போற்றி யென்றும் புரண்டும் புகழ்ந்தும்நின்று <br/>
ஆற்றன் மிக்கஅன் பாலழைக் கின்றிலேன் <br/>
ஏற்று வந்தெதிர் தாமரைத் தாளுறுங் <br/>
கூற்ற மன்னதொர் கொள்கையென் கொள்கையே. 49 <br/>
<br/>
கொள்ளுங் கில்லெனை யன்பரிற் கூய்ப்பணி <br/>
கள்ளும் வண்டும் அறாமலர்க் கொன்றையான் <br/>
நள்ளுங் கீழளும் மேலுளும் யாவுளும் <br/>
எள்ளும் எண்ணெயும் போல்நின்ற எந்தையே. 50 <br/>
<br/>
எந்தை யாயெம் பிரான்மற்றும் யாவர்க்குந் <br/>
தந்தை தாய்தம் பிரான்தனக் கஃதிலான் <br/>
முந்தி யென்னுள் புகுந்தனன் யாவருஞ் <br/>
சிந்தை யாலும் அறிவருஞ் செல்வனே. 51 <br/>
<br/>
செல்வம் நல்குர வின்றிவிண் ணோர்புழுப் <br/>
புல்வரம் பின்றி யார்க்கும் அரும்பொருள் <br/>
எல்லை யில்கழல் கண்டும் பிரிந்தனன் <br/>
கல்வ கைமனத் தேன்பட்ட கட்டமே. 52 <br/>
<br/>
கட்டறுத்தெனை யாண்டுகண் ணாரநீறு <br/>
இட்ட அன்பரொ டியாவருங் காணவே <br/>
பட்டி மண்டபம் ஏற்றினை ஏற்றினை <br/>
எட்டி னோடிரண் டும் அறி யேனையே. 53 <br/>
<br/>
அறிவ னேயமு தேஅடி நாயினேன் <br/>
அறிவ னாகக் கொண்டோ  எனை ஆண்டது <br/>
அறிவி லாமையன் றேகண்ட தாண்டநாள் <br/>
அறிவ னோவல்ல னோஅரு ளீசனே. 54 <br/>
<br/><b>
6. அநுபோகசுத்தி (அறுசீர் ஆசிரிய விருத்தம்) <br/>
<br/></b>
ஈசனேயென் எம்மானே யெந்தை பெருமான் என்பிறவி <br/>
நாசனே நான் யாதுமென் றல்லாப் பொல்லா நாயான <br/>
நீசனேனை ஆண்டாய்க்கு நினைக்க மாட்டேன் கண்டாயே <br/>
தேசனேஅம் பலவனே செய்வ தொன்றும் அறியேனே. 55 <br/>
<br/>
செய்வ தறியாச் சிறுநாயேன் செம்பொற் பாத மலர்காணாப் <br/>
பொய்யார் பெறும்பே றத்தனையும் பெறுதற் குரியேன் பொய்யிலா <br/>
மெய்யர் வெறியார் மலர்ப்பாதம் மேவக் கண்டுங் கேட்டிருந்தும் <br/>
பொய்ய னேன்நான் உண்டுடுத்திங் கிருப்ப தானேன் போரேறே. 56 <br/>
<br/>
போரேறேநின் பொன்னகர்வாய் நீபோந்தருளி இருள்நீக்கி <br/>
வாரே றிளமென் முலையாளே டுடன்வந் தருள அருள்பெற்ற <br/>
சீரே றடியார் நின்பாதஞ் சேரக் கண்டுங் கண்கெட்ட <br/>
ஊரே றாயிங் குழல்வேணே கொடியான் உயிர்தான் உளவாதே. 57 <br/>
<br/>
உலவாக் காலந் தவமெய்தி உறுப்பும் வெறுத்திங் குனைக்காண்பான் <br/>
பலமா முனிவர் நனிவாடப் பாவி யேனைப் பணிக்கொண்டாய் <br/>
மலமாக் குரம்பை யிதுமாய்க்க மாட்டேன் மணியே உனைக்காண்பான் <br/>
அலவா நிற்கும் அன்பிலேன் என்கொண்டெழுகேன் எம்மானே. 58 <br/>
<br/>
மானேர் நோக்கி உமையாள் பங்கா வந்திங் காட்கொண்ட <br/>
தேனே அமுதே கரும்பின் தெளிவே சிவனே தென்தில்லைக் <br/>
கோனே உன்தன் திருக்குறிப்புக் கூடு வார்நின் கழல்கூட <br/>
ஊனார் புழுக்கூ டிதுகாத்திங் கிருப்ப தானேன் உடையானே. 59 <br/>
<br/>
உடையா னேநின்றனையுள்கி உள்ளம் உருகும் பெருங்காதல் <br/>
உடையா ருடையாய் நின்பாதஞ் சேரக் கண்டிங் கூர்நாயிற் <br/>
கடையா னேன்நெஞ் சுருகாதேன் கல்லா மனந்தேன் கசியாதேன் <br/>
முடையா புழுக்கூ டிதுகாத்திங் கிருப்ப தாக் முடித்தாயே. 60 <br/>
<br/>
முடித்த வாறும் என்றைக்கே தக்க தேமுன் னடியாரைப் <br/>
பிடித்த வாறுஞ் சோராமற் சோர னேனிங் கொருத்திவாய் <br/>
துடித்த வாறுங் துகிலிறையே சோர்ந்த வாறும் முகங்குறுவேர் <br/>
பொடித்த வாறு மிவையுணர்ந்து கேடென்றனக்கே சூழ்ந்தேனே. 61 <br/>
<br/>
தேனைப் பாலைக் கன்னலின் தெளியை ஒளியைத் தெளிந்தார்தம் <br/>
ஊனை உருக்கும் உடையானை உம்ப ரானை வம்பனேன் <br/>
தானின் னடியேன் நீயென்னை ஆண்டா யென்றால் அடியேற்குத் <br/>
தானுஞ் சிரித்தே யருளலாந் தன்மை யாமென் தன்மையே. 62 <br/>
<br/>
தன்மை பிறரா லறியாத தலைவா பொல்லா நாயன <br/>
புன்மை யேனை ஆண்டையா புறமே போக விடுவாயோ <br/>
என்மை நோக்கு வார்யாரே என்நான் செய்கேன் எம்பெருமான் <br/>
பொன்னே திகழுந் திருமேனி எந்தா யெங்குப் புகுவேனே. 63 <br/>
<br/>
புகுவே னெனதே நின்பாதம் போற்றும் அடியா ருள்நின்று <br/>
நகுவேன் பண்டு தோணோக்கி நாண மில்லா நாயினேன் <br/>
நெடுமன் பில்லை நினைக்காண நீயாண்டருள் அடியேனுந் <br/>
தகுவ னேயென் தன்மையே எந்தாய் அந்தோ தரியேனே. 64 <br/>
<br/><b>
7. காருணியத்து இரங்கல் (அறுசீர் ஆசிரிய விருத்தம்) <br/>
<br/></b>
தரிக்கிலேன் காய வாழ்க்கை சங்கரா போற்றி வான <br/>
விருத்தனே போற்றி எங்கள் விடலையே போற்றி ஒப்பில் <br/>
ஒருத்தனே போற்றி உம்பர் தம்பிரான் போற்றி தில்லை <br/>
நிருத்தனே போற்றி எங்கள் நின்மலா போற்றி போற்றி. 65 <br/>
<br/>
போற்றியோ நமச்சி வாய புயங்களே மயங்கு கின்றேன் <br/>
போற்றியோ நமச்சி சாய புகலிடம் பிறிதொன் றில்லை <br/>
போற்றியோ நமச்சி வாய புறமெனப் போக்கில் கண்டாய் <br/>
போற்றியோ நமச்சி வாய சயசய போற்றி போற்றி. 66 <br/>
<br/>
போற்றியென் போலும் பொய்யர் தம்மைஆட் கொள்ளும் வள்ளல் <br/>
போற்றிநின் பாதம் போற்றி நாதனே போற்றி போற்றி <br/>
போற்றி நின் கருணை வெள்ளம் புதுமதுப் புவனம் நீர்தீக் <br/>
காற்றிய மானன் வானம் இருசுடர்க் கடவுளானே. 67 <br/>
<br/>
கடவுளே போற்றி யென்னைக் கண்டுகொண் டருளு போற்றி <br/>
விடவுளே உருக்கி யென்னை ஆண்டிட வேண்டும் போற்றி <br/>
உடலிது களைந்திட் டொல்லை உம்பர்தந் தருளு போற்றி <br/>
சடையுளே கங்கை வைத்த சங்கரா போற்றி போற்றி. 68 <br/>
<br/>
சங்கரா போற்றி மற்றோர் சரணிலேன் போற்றி கோலப் <br/>
பொங்கரா அல்குற் செவ்வாய் வெண்ணைக் கரிய வாட்கண் <br/>
மங்கையோர் பங்க போற்றி மால்விடை யூர்தி போற்றி <br/>
இங்கிவ்வாழ் வாற்ற கில்லேன் எம்பிரான் இழித்திட்டேனே. 69 <br/>
<br/>
இழித்தனன் என்னை யானே எம்பிரான் போற்றி போற்றி <br/>
பழித்தனன் உன்னை என்னை ஆளுடைப் பாதம் போற்றி <br/>
பிழைத்தவை பொறுக்கை எல்லாம் பெரியவர் கடமை போற்றி <br/>
ஒழித்திடில் வாழ்வு போற்றி உம்பர்நாட டெம்பி ரானே. 70 <br/>
<br/>
எம்பிரான் போற்றி வானத் தவரவர் ஏறு போற்றி <br/>
கொம்பரார் மருங்குல் மங்கை கூறவெண் ணீற போற்றி <br/>
செம்பிரான் போற்றி தில்லைத் திருச்சிற்றம் பலவ போற்றி <br/>
உம்பரா போற்றி என்னை ஆளுடை ஒருவ போற்றி. 71 <br/>
<br/>
ஒருவனே போற்றி ஒப்பில் அப்பனே போற்றி வானோர் <br/>
குருவனே போற்றி எங்கள் கோமளக் கொழுந்து போற்றி <br/>
வருவவென் றென்னை நின்பால் வாங்கிட வேண்டும் போற்றி <br/>
தருகநின் பாதம் போற்றி தமியனேன் தீர்த்தே. 72 <br/>
<br/>
தீர்ந்தஅன் பாய அன்பர்க் கவரினும் அன்ப போற்றி <br/>
பேர்ந்துமென் பொய்மை யாட்கொண்டருளும் பெருமை போற்றி <br/>
வார்ந்தநஞ் சயின்று வானோர்க் கமுதமா வள்ளல் போற்றி <br/>
ஆர்ந்தநின் பாதம் நாயேற் கருளிட வேண்டும் போற்றி. 73 <br/>
<br/>
போற்றிப் புவனம் நீர்தீர் காலொடு வான மானாய் <br/>
போற்றியெவ் வுயிர்க்குந் தோற்றம் ஆகிநீ தோற்ற மில்லாய் <br/>
போற்றியெல் லாவுயிரக்கும் ஈறாயீ றின்மை யானாய் <br/>
போற்றியைம் புலன்கள் நின்னைப் புணர்கிலாப் புணர்க்கை யானே. 74 <br/>
<br/><b>
8. ஆனந்தத்து அழுத்தல் (எழுசீர் ஆசிரிய விருத்தம்) <br/>
<br/></b>
புணர்ப்பது ஒக்க எந்தை என்னை ஆண்டு பூண நோக்கினாய் <br/>
புணர்ப்பது அன்று இது என்றபோது நின்னொடு என்னொடு என்இது ஆம் <br/>
புணர்ப்பது ஆக அன்று இது ஆக அன்பு நின்கழல் கணே <br/>
புணர்ப்பது அது ஆக அம் கனாள் புங்கம் ஆன போகமே. 75 <br/>
<br/>
போகம் வேண்டி வேண்டிலேன் புரந்தரஆதி இன்பமும் <br/>
ஏகநின் கழல் இணை அலாது இலேன் எம்பிரான் <br/>
ஆகம் விண்டு கம்பம் வந்து குஞ்சி அஞ்சலிக் கணே <br/>
ஆக என் கை கண்கள் தாரை ஆறு அது ஆக ஐயனே. 76 <br/>
<br/>
ஐய நின்னது அல்லது இல்லை மற்று ஓர் பற்று வஞ்சனேன் <br/>
பொய் கலந்தது அல்லது இல்லை பொய்மையேன் என்பிரான் <br/>
மை கலந்த கண்ணி பங்க வந்து நின் கழல் கணே <br/>
மெய் கலந்த அன்பர் அன்பு எனக்கும் ஆகவேண்டுமே. 77 <br/>
<br/>
வேண்டும் நின் கழல் கண் அன்பு பொய்மை தீர்த்து மெய்மையே <br/>
ஆண்டு கொண்டு நாயினேனை ஆவ என்று அருளு நீ <br/>
பூண்டு கொண்டு அடியனேனும் போற்றி போற்றி என்றும் என்றும் <br/>
மாண்டு மாண்டு வந்து வந்து மன்ன நின் வணங்கவே. 78 <br/>
<br/>
வணங்கும் நின்னை மண்ணும் விண்ணும் வேதம் நான்கும் ஓலம் இட்டு <br/>
உணங்கும் நின்னை எய்தல் உற்று மற்று ஓர் உண்மை இன்மையின் <br/>
வணங்கியாம் விடேங்கள் என்ன வந்து நின்று அருளுதற்கு <br/>
இணங்கு கொங்கை மங்கை பங்க என் கொலோ நினைப்பதே. 79 <br/>
<br/>
நினைப்பது ஆக சிந்தை செல்லும் எல்லை ஆய வாக்கினால் <br/>
தினைத் தனையும் ஆவது இல்லை சொல்லல் ஆவ கேட்பவே <br/>
அனைத்து உலகும் ஆய நின்னை ஐம்புலன்கள் காண்கிலா <br/>
எனைத்து எனைத்து அது எப்புறத்து அது எந்தை பாதம் எய்தவே. 80 <br/>
<br/>
எய்தல் ஆவது என்று நின்னை எம்பிரான் இவ்வஞ்சனேற்கு <br/>
உய்தல் ஆவது உன் கண் அன்றி மற்று ஓர் உண்மை இன்மையில் <br/>
பைதல் ஆவது என்று பாதுகாத்து இரங்கு பாவியேற்கு <br/>
ஈது அல்லாது நின்கண் ஒன்றும் வண்ணம் இல்லை ஈசனே. 81 <br/>
<br/>
ஈசனே நீ அல்லது இல்லை இங்கும் அங்கும் என்பதும் <br/>
பேசினேன் ஓர் பேதம் இன்மை பேதையேன் என் எம்பிரான் <br/>
நீசனேனை ஆண்டுகொண்ட நின்மலா ஓர் நின் அலால் <br/>
தேசனே ஓர் தேவர் உண்மை சிந்தியாது சிந்தையே. 82 <br/>
<br/>
சிந்தை செய்கை கேள்வி வாக்குச் சீர் இல் ஐம்புலன்களால் <br/>
முந்தை ஆன காலம் நின்னை எய்திடாத மூர்க்கனேன் <br/>
வெந்து ஐயா விழுந்திலேன் என் உள்ளம் வெள்கி விண்டிலேன் <br/>
எந்தை ஆய நின்னை இன்னம் எய்தல் உற்று இருப்பனே. 83 <br/>
<br/>
இருப்பு நெஞ்சம் வஞ்சனேனை ஆண்டு கொண்ட நின்னதாள் <br/>
கருப்புமட்டு வாய் மடுத்து எனைக் கலந்து போகவும் <br/>
நெருப்பும் உண்டு யானும் உண்டு இருந்தது உண்டது ஆயினும் <br/>
விருப்பும் உண்டு நின்கண் என்கண் என்பது என்ன விச்சையே. 84 <br/>
<br/><b>
9. ஆனந்த பரவரசம் (கலிநிலைத்துறை) <br/>
<br/></b>
விச்சுக் கேடு பொய்க்கு ஆகாது என்று இங்கு இனை வைத்தாய் <br/>
இச்சைக்கு ஆனார் எல்லாரும் வந்து உன்தாள் சேர்ந்தார் <br/>
அச்சத்தாலே ஆழ்ந்திடுகின்றேன் ஆரூர் எம் <br/>
மிச்சைத் தேவா என் நான் செய்தேன் பேசாயே. 85 <br/>
<br/>
பேசப்பட்டேன் நின் அடியாரில் திருநீறே <br/>
பூசப்பட்டேன் பூதரால் உன் அடியான் என்று <br/>
ஏசப்பட்டேன் இனிப்படுகின்றது அமையாதால் <br/>
ஆசைப்பட்டேன் ஆட்பட்டேன் உன் அடியேனே. 86 <br/>
<br/>
அடியேன் அல்லேன் கொல்லோ தானெனை ஆட்கொண்டு இலை கொல்லோ <br/>
அடியார் ஆனார் எல்லாரும் வந்து உன்தாள் சேர்ந்தார் <br/>
செடிசேர் உடலம் இது நீக்கமாட்டேன் எங்கள் சிவலோகா <br/>
கடியேன் உன்னைக் கண்ணாரக் காணுமாறு காணேனே. 87 <br/>
<br/>
காணுமாறு காணேன் உன்னை அந்நாள் கண்டேனும் <br/>
பாணே பேசி என் தன்னைப் படுத்தது என்ன பரஞ்சோதி <br/>
ஆணே பெண்ணே ஆர் அமுதே அத்தா செத்தே போயினேன் <br/>
ஏண் நாண் இல்லா நாயினேன் என்கொண்டு எழுகேன் எம்மானே. 88 <br/>
<br/>
மான் நேர் நோக்கி உமையாள் பங்கா மறை ஈறு அறியா மறையானே <br/>
தேனே அமுதே சிந்தைக்கு அரியாய் சிறியேன் பிழை பொறுக்கும் <br/>
கோனே சிறிதே கொடுமை பறைந்தேன் சிவம் மாநகர் குறுகப் <br/>
போனார் அடியார் யானும் பொய்யும் புறமே போந்தோமே. 89 <br/>
<br/>
புறமே போந்தோம் பொய்யும் யானும் மெய் அன்பு <br/>
பெறவே வல்லேன் அல்லா வண்ணம் பெற்றேன் யான் <br/>
அறவே நின்னைச் சேர்ந்த அடியார் மற்று ஒன்று அறியாதார் <br/>
சிறவே செய்து வழிவந்து சிவனே நின்தான் சேர்ந்தாரே. 90 <br/>
<br/>
தாராய் உடையாய் அடியேற்கு உன்தான் இணை அன்பு <br/>
போரா உலகம் புக்கார் அடியார் புறமே போந்தேன் யான் <br/>
ஊர் ஆ மிலைக்கக் குருட்டு ஆமிலைத்து இங்கு உன்தான் இணை அன்புக்கு <br/>
ஆராய் அடியேன் அயலே மயல் கொண்டு அழுகேனே. 91 <br/>
<br/>
அழுகேன் நின்பால் அன்பாம் மனம் ஆய் அழல் சேர்ந்த <br/>
மெழுகே அன்னார் மின்ஆர் பொன் ஆர் கழல் கண்டு <br/>
தொழுதே உன்னைத் தொடர்ந்தாரோடும் தொடராதே <br/>
பழுதே பிறந்தேன் என் கொண்டு உன்னைப் பணிகேனே. 92 <br/>
<br/>
பணிவார் பிணி தீர்ந்து அருளிப் பழைய அடியார்க்கு உன் <br/>
அணி ஆர் பாதம் கொடுக்கி அதுவும் அரிது என்றால் <br/>
திணி ஆர் மூங்கில் அனையேன் வினையைப் பொடி ஆக்கித் <br/>
தணி ஆர் பாதம் வந்து ஒல்லை தாராய் பொய்தீர் மெய்யானே. 93 <br/>
<br/>
யானே பொய் என்நெஞ்சும் பொய் என் அன்பும் பொய் <br/>
ஆனால் வினையேன் அழுதால் உன்னைப் பெறலாமே <br/>
தேனே அமுதே கரும்பின் தெளிவே தித்திக்கும் <br/>
மானே அருளாய் அடியேன் உனை வந்து உறுமாறே. 94 <br/>
<br/><b>
10. ஆனந்த அதீதம் (எண்சீர் ஆசிரிய விருத்தம்) <br/>
<br/></b>
மாறு இலாத மாக் கருணை வெள்ளமே <br/>
<dd>வந்து முந்தி நின்மலர் கொள்தாள் இணை <br/>
வேறு இலாப் பதம் பரிசு பெற்ற நின் <br/>
<dd>மெய்ம்மை அன்பர் உன் மெய்ம்மை மேவினார் <br/>
ஈறு இலாத நீ எளியை ஆகி வந்து <br/>
<dd>ஒளி செய் மானுடம் ஆக நோக்கியும் <br/>
கீறு இலாத நெஞ்சு உடையேன் ஆயினன் <br/>
<dd>கடையன் நாயினன் பட்ட கீழ்மையே. 95 <br/>
<br/>
மை இலங்கு நல் கண்ணிப் பங்கனே <br/>
<dd>வந்து என்னைப் பணிகொண்ட பின்மழக் <br/>
கை இலங்கு பொன் கிண்ணம் என்று அலால் <br/>
<dd>அரியை என்று உனைக் கருது கின்றேன் <br/>
மெய் இலங்கு வெண் நீற்று மேனியாய் <br/>
<dd>மெய்ம்மை அன்பர் உன் மெய்ம்மை மேவினார் <br/>
பொய் இலங்கு எனைப் புகுதவிட்டு நீ <br/>
<dd>போவதோ சொலாய் பொருத்தம் ஆவதே. 96 <br/>
<br/>
பொருத்தம் இன்மையேன் வஞ்சம் உண்மையேன் <br/>
<dd>போதஎன்றுஎனைப் புரிந்து நோக்கவும் <br/>
வருத்தம் இன்மையேன் வஞ்சம் உண்மையேன் <br/>
<dd>மாண்டிலேன் மலர்க் கமல பாதனே <br/>
அரத்த மேனியாய் அருள் செய் அன்பரும் <br/>
<dd>நீயும் அங்கு எழுந்தருளி இங்கு எனை <br/>
இருத்தினாய் முறையோ என் எம்பிரான் <br/>
<dd>வம்பனேன் வினைக்கு இறுதி இல்லையே. 97 <br/>
<br/>
இல்லை நின் கழற்கு அன்பு அது என் கணே <br/>
<dd>ஏலம் ஏலும் நல் குழலி பங்கனே <br/>
கல்லை மென்கனி ஆக்கும் விச்சை கொண்டு <br/>
<dd>என்னை நின் கழற்கு அன்பன் ஆக்கினாய் <br/>
எல்லை இல்லை நின் கருணை எம்பிரான் <br/>
<dd>ஏதுகொண்டு நான் ஏது செய்யினும் <br/>
வல்லையே எனக்கு இன்னும் உன் கழல் <br/>
<dd>காட்டி மீட்கவும் மறு இல் வானனே. 98 <br/>
<br/>
வான நாடரும் அறி ஒணாத நீ <br/>
<dd>மறையில் ஈறும் முன் தொடர் ஒணாத நீ <br/>
ஏனை நாடரும் தெரி ஒணாத நீ <br/>
<dd>என்னை இன்னிதாய் ஆண்டு கொண்டவா <br/>
ஊனை நாடகம் ஆடு வித்தவா <br/>
<dd>உருகி நான் உனைப் பருக வைத்தவா <br/>
ஞான நாடகம் ஆடு வித்தவா <br/>
<dd>நைய வையகத்து உடைய விச்சையே. 99 <br/>
<br/>
விச்சு அது இன்றியே விளைவமு செய்குவாய் <br/>
<dd>விண்ணும் மண்ணகம் முழுதும் யாவையும் <br/>
வைச்சு வாங்குவாய் வஞ்சகப் பெரும் <br/>
<dd>புலையனேனை உன்கோயில் வாயிலிற் <br/>
பிச்சன்ஆக்கினாய் பெரிய அன்பருக்கு <br/>
<dd>உரியன் ஆக்கினாய் தாம் வளர்த்தது ஓர் <br/>
நச்சு மாமரம் ஆயினும் கொலார் <br/>
<dd>நானும் அங்கனே உடைய நாதனே. 100 <br/>
<br/>
உடைய நாதனே போற்றி நின் அலால் <br/>
<dd>பற்று மற்று எனக்கு ஆவது ஒன்று இனி <br/>
உடையனே பணி போற்றி உம்பரார் <br/>
<dd>தம் பராபரா போற்றி யாரினும் <br/>
கடையன் ஆயினேன் போற்றி என் பெரும் <br/>
<dd>கருணையாளனே போற்றி என்னை நின் <br/>
அடியன் ஆக்கினாய் போற்றி ஆதியும் <br/>
<dd>அந்தம் ஆயினாய் போற்றி அப்பனே. 101 <br/>
<br/>
அப்பனே எனக்கு அமுதனே ஆனந்தனே <br/>
<dd>அகம்நெக அள் ஊறு தேன் <br/>
ஒப்பனே உனக்கு அரிய அன்பரில் <br/>
<dd>உரியனாய் உனைப் பருக நின்றது ஓர் <br/>
துப்பனே சுடர் முடியனே துணை <br/>
<dd>யாளனே தொழும்பாளர் எய்ப்பனில் <br/>
 வைப்பனே எனை வைப்பதோ சொலாய் <br/>
<dd>நைய வையகத்து எங்கள் மன்னனே. 102 <br/>
<br/>
மன்ன எம்பிரான் வருக என் எனை <br/>
<dd>மாலும் நான்முகத்து ஒருவன் யாரினும் <br/>
முன்ன எம்பிரான் வருக என் எனை <br/>
<dd>முழுதும் யாவையும் இறுதி உற்ற நான் <br/>
பின்ன எம்பிரான் வருக என் எனைப் <br/>
<dd>பெய் கழற் கண் அன்பாய் என் நாவினால் <br/>
பன்ன எம்பிரான் வருக என் எனைப் <br/>
<dd>பாவ நாச நின் சீர்கள் பாடவே. 103 <br/>
<br/>
பாடவேன்டும் நான் போற்றி நின்னையே <br/>
<dd>பாடிநைந்துறைந்துறுகி நெக்குநெக்கு <br/>
ஆடவேன்டும் நான் போற்றி அம்பலத் <br/>
<dd>தாடுநின்கழற்போது நாயினேன் <br/>
கூடவேண்டும் நான்போற்றி யிப்புழுக் <br/>
<dd>கூடு நீக்கெனைப் போற்றி பொய்யெலாம் <br/>
வீடவேண்டும் நான் போற்றி வீடுதந் <br/>
<dd>தருளு போற்றிநின் மெய்யர் மெய்யனே. 104 <br/>
<br/>
திருச்சிற்றம்பலம் <br/>
<a href="#hd05"><i>Back</i></a><br/>
<hr width="80%"/>
<a name="dt06">
<h3><font color="blue">
6. நீத்தல் விண்ணப்பம் <br/>
</font></h3>
(திருஉத்தரகோசமங்கையில் அருளியது- கட்டளைக் கலித்துறை) <br/>
<br/>
கடையவ னேனக் கருணையி னாற் கலந் தாண்டுகொண்ட <br/>
விடையவ னேவிட் டிடுதிகண்டாய்விறல் வேங்கையின் தோல் <br/>
உடையவ னே மன்னும் உத்தரகோசமங்கைக்கரசே <br/>
சடையவ னேதளர்ந் தேன்எம் பிரான்என்னைத் தாங்கிக்கொள்ளே. 105 <br/>
<br/>
கொள்ளார் பிளவக லாத்தடங் கொங்கையர் கொவ்வைச்செவ்வாய் <br/>
விள்ளேன் எனினும் விடுதிகண்டாய் விழுத்தொழுப்பின் <br/>
உள்ளேன் புறமல்லேன் உத்தர கோசமங் கைக்கரசே <br/>
கள்ளேன் ஒழியவும் கண்டுகொண்டாண்டதெக் காரணமே. 106 <br/>
<br/>
காருறு கண்ணியர் ஐம்புலன் ஆற்றங் கரைமரமாய் <br/>
வேருறு வேனை விடுதிகண்டாய் விளங்குந்திருவார் <br/>
ஊருறை வாய்மன்னும் உத்தரகோசமங்கைக் கரசே <br/>
வாருறு பூண்முலை யாள்பங்க என்னை வளர்ப்பவனே. 107 <br/>
<br/>
வளர்கின்ற நின்கருணைக்கையில் வாங்கவும் நீங்கியிப்பால் <br/>
மிளிர்கின்ற என்னை விடுதிகண்டாய் வெண்மதிக்கொழுந்தொன்று <br/>
ஒளிர்கின்ற நீள்முடி உத்தரகோசமங்கைக்கரசே <br/>
தெளிகின்ற பொன்னுமின் னும் அன்னதோற்றச் செழுஞ்சுடரே. 108 <br/>
<br/>
செழிகின்ற தீப்புகு விட்டிலின் சில் மொழியாரில் பல்நாள் <br/>
விழுகின்ற என்னை விடுதி கண்டாய் வெறி வாய் அறுகால் <br/>
உழுகின்ற பூமுடி உத்தரகோசமங்கைக்கு அரசே <br/>
வழிநின்று நின் அருள் ஆர் அமுது ஊட்ட மறுத்தனனே. 109 <br/>
<br/>
மறுத்தனன் யான் உன் அருள் அறியாமையின் என் மணியே <br/>
வெறுத்து எனை நீ விட்டிடுதி கண்டாய் வினையின் தொகுதி <br/>
ஒறுத்து எனை ஆண்டுகொள் உத்தர கோச மங்கைக்கு அரசே <br/>
பொறுப்பார் அன்றே பெரியோர் சிறுநாய்கள் தம் பொய்யினையே. 110 <br/>
<br/>
பொய்யவனேனைப் பொருள் என ஆண்டு ஒன்று பொத்திக் கொண்ட <br/>
மெய்யவனே விட்டிடுதி கண்டாய் விடம் உண்மிடற்று <br/>
மையவனே மன்னும் உத்தரகோச மங்கைக்கு அரசே <br/>
செய்யவனே சிவனே சிறியேன் பவம் தீர்ப்பவனே. 111 <br/>
<br/>
தீர்க்கின்றவாறு என் பிழையை நின்சீர் அருள் என்கொல்என்று <br/>
வேர்க்கின்ற என்னை விடுதி கண்டாய் விரவார் வெருவ <br/>
ஆர்க்கின்ற தார்விடை உத்தரகோச மங்கைக்கு அரசே <br/>
ஈர்க்கின்ற அஞ்சொடு அச்சம் வினையேனை இருதலையே. 112 <br/>
<br/>
இருதலைக்கொள்ளியன் உள்எறும்பு ஒத்து நினைப்பிரிந்த <br/>
விரிதலையேனை விடுதி கண்டாய் வியன் மூவுலகுக்கு <br/>
ஒருதலைவா மன்னும் உத்தரகோச மங்கைக்கு அரசே <br/>
பொருதரு மூவிலைவேல் வலன் ஏந்திப் பொலிபவனே. 113 <br/>
<br/>
பொலிகின்ற நின்தாள் புகுதப் பெற்று ஆக்கையைப் போக்கப் பெற்று <br/>
மெலிகின்ற என்னை விடுதி கண்டாய் அளிதேர் விளிரி <br/>
ஒலிகின்ற பூம்பொழில் உத்தரகோச மங்கைக்கு அரசே <br/>
வலி நின்ற திண்சிலையால் எரித்தாய் புரம் மாறுபட்டே. 114 <br/>
<br/>
மாறுபட்டு அஞ்சு என்னை வஞ்சிப்ப யான்உன்மணி மலர்த்தாள் <br/>
வேறுபட்டேனை விடுதி கண்டாய் வினையேன் மனத்தே <br/>
ஊறும் மட்டே மன்னும் உத்தரகோச மங்கைக்கு அரசே <br/>
நீறுபட்டே ஒளி காட்டும் பொன்மேனி நெடுந்தகையே. 115 <br/>
<br/>
நெடுந்தகை நீ என்னை ஆட்கொள்ள யான் ஐம்புலன்கள் கொண்டு <br/>
விடும் தகையேனை விடுதி கண்டாய் விரவார் வெருவ <br/>
அடும்தகை வேல்வல்ல உத்தரகோச மங்கைக்கு அரசே <br/>
கடும் தகையேன் உண்ணும் தெள்நீர் அமுதப் பெருங்கடலே. 116 <br/>
<br/>
கடலினுள் நாய் நக்கி அங்கு உன் கருணைக் கடலின் உள்ளம் <br/>
விடல் அரியேனை விடுதி கண்டாய் விடல் இல் அடியார் <br/>
உடல் இலமே மன்னும் உத்தரகோச மங்கைக்கு அரசே <br/>
மடலின் மட்டே மணியே அமுதே என்மது வெள்ளமே. 117 <br/>
<br/>
வெள்ளத்துள் நாவற்றி ஆங்கு உன் அருள் பெற்றுத் துன்பத்து இன்றும் <br/>
விள்ளக்கிலேனை விடுதி கண்டாய் விரும்பும் அடியார் <br/>
உள்ளத்து உள்ளாய் மன்னும் உத்தரகோச மங்கைக்கு அரசே <br/>
கள்ளத்து உளேற்கு அருளாய் களியாத களி எனக்கே. 118 <br/>
<br/>
களிவந்த சிந்தையோடு உன் கழல் கண்டும் கலந்தருள <br/>
வெளிவந்திலேனை விடுதி கண்டாய் மெய்ச் சுடருக்கு எல்லாம் <br/>
ஒளிவந்த பூம்கழல் உத்தரகோச மங்கைக்கு அரசே <br/>
அளிவந்த எந்தைபிரான் என்னை ஆளுடை என் அப்பனே. 119 <br/>
<br/>
என்னை அப்பா அஞ்சல் என்பவர் இன்றி நின்று எய்த்து அலைந்தேன் <br/>
மின்னை ஒப்பாய் விட்டிடுதி கண்டாய் உவமிக்கின் மெய்யே <br/>
உன்னை ஒப்பாய் மன்னும் உத்தரகோச மங்கைக்கு அரசே <br/>
அன்னை ஒப்பாய் எனக்கு அத்தன் ஒப்பாய் என் அரும் பொருளே. 120 <br/>
<br/>
பொருளே தமியேன் புகல் இடமே நின் புகழ் இகழ்வார் <br/>
வெருளே எனை விட்டிடுதி கண்டாய் மெய்ம்மையார் விழுங்கும் <br/>
அருளே அணி பொழில் உத்தரகோச மங்கைக்கு அரசே <br/>
இருளே வெளியே இகம் பரம் ஆகி இருந்தவனே. 121 <br/>
<br/>
இருந்து என்னை ஆண்டுகொள் விற்றுக்கொள் ஒற்றிவை என்னின் அல்லால் <br/>
விருந்தினனேனை விடுதி கண்டாய் மிக்க நஞ்சு அமுதாய் <br/>
அருந்தினனே மன்னும் உத்திரகோச மங்கைக்கு அரசே <br/>
மருந்தினனே பிறவிப் பிணிப்பட்டு மடங்கினர்க்கே. 122 <br/>
<br/>
மடங்கஎன் வல்வினைக் காட்டை நின்மன் அருள் தீக் கொளுவும் <br/>
விடங்க என்தன்னை விடுதிகண்டாய் என் பிறவியை வேர் <br/>
ஒடுங்களைந்து ஆண்டுகொள் உத்தரகோச மங்கைக்கு அரசே <br/>
கொடும் கரிக்குன்று உரித்து அஞ்சுவித்தாய் வஞ்சிக் கொம்பினையே. 123 <br/>
<br/>
கொம்பர் இல்லாக் கொடிபோல அலமந்தனன் கோமளமே <br/>
வெம்புகின்றேனை விடுதிகண்டாய் விண்ணர் நண்ணுகில்லா <br/>
உம்பர் உள்ளாய் மன்னும் உத்தரகோச மங்கைக்கு அரசே <br/>
அம்பரமே நிலனே அனல் காலொடு அப்பு ஆனவனே. 124 <br/>
<br/>
ஆனைவெம் போரில் குறும் தூறு எனப்புலனால் அலைப்புண் <br/>
டேனை எந்தாய் விட்டிடுதி கண்டாய் வினையேன் மனத்துத் <br/>
தேனையும் பாலையும் கன்னலையும் அமுத்தையும் ஒத்து <br/>
ஊனையும் என்பினையும் உருக்காநின்ற ஒண்மையனே. 125 <br/>
<br/>
ஒண்மையனே திருநீற்றை உத்தூளித்து ஒளி மிளிரும் <br/>
வெண்மையனே விட்டிடுதி கண்டாய் மெய் அடியவர்கட்கு <br/>
அண்மையனே என்றும் சேயாய் பிறர்க்கு அறிதற்கு அரிதாம் <br/>
பெண்மையனே தொன்மை ஆண்மையனே அலிப் பெற்றியனே. 126 <br/>
<br/>
பெற்றது கொண்டு பிழையே பெருக்கிச் சுருக்கும் அன்பின் <br/>
வெற்று அடியேனை விடுதி கண்டாய் விடிலோ கெடுவேன் <br/>
மற்று அடியேன் தன்னைத் தாங்குநர் இல்லை என்வாழ்முதலே <br/>
உற்று அடியேன் மிகத் தேறி நின்றேன் எனக்கு உள்ளவனே. 127 <br/>
<br/>
உள்ளவே நிற்க இல்லன செய்யும் மையல் துழனி <br/>
வெள்ளன் அலேனை விடுதி கண்டாய் வியன் மாத்தடக்கைப் <br/>
பொள்ளல் நல் வேழத்து விரியாய் புலன் நின் கண் போதல் ஒட்டா <br/>
மெள்ளனவே மொய்க்கும் நெய்க்குடம் தன்னை எறும்பு எனவே. 128 <br/>
<br/>
எறும்பிடை நாங்கூழ் எனப்புலனால் அரிப்புண்டு அலந்த <br/>
வெறும் தமியேனை விடுதி கண்டாய் வெய்ய கூற்று ஒடுங்க <br/>
உறும் கடிப்போது அவையே உணர்வு உற்றவர் உம்பர் உம்பர் <br/>
பெறும் பதமே அடியார் பெயராத பெருமையனே. 129 <br/>
<br/>
பெருநீர் அறச் சிறுமீன் துவண்டு ஆங்கு நினைப் பிரிந்த <br/>
வெருநீர் மையேனை விடுதி கண்டாய் வியன் கங்கை பொங்கி <br/>
வரும்நீர் மடுவுள் மலைச்சிறு தோணி வடிவின் வெள்ளைக் <br/>
குருநீர் மதிபொதியும் சடை வானக் கொழு மணியே. 130 <br/>
<br/>
கொழுமணியேர் நகை யார்கொங்கைக் குன்றிடைச் சென்றுகுன்றி <br/>
விழுமடி யேனை விடுதிகண்டாய் மெய்ம் முழுதுங்கம்பித்து <br/>
அழுமடி யாரிடை யார்த்துவைத் தாட்கொண் டருளியென்னைக் <br/>
கழுமணி யேயினனுங் காட்டுகண்டாய் நின் புலன்கழலே. 131 <br/>
<br/>
புலன்கள் திகைப்பிக்க யானுந் திகைத்திங்கொர் பொய்ந்நெறிக்கே <br/>
விலங்குகின் றேனை விடுதிகண்டாய் விண்ணும் மண்ணுமெல்லாய் <br/>
கலங்குமுந் நீர்நஞ் சமுதுசெய் தாய்க்கு கருணாகரனே <br/>
துலங்குகின்றேனடி யேனுடையாயென் தொழுகுலமே. 132 <br/>
<br/>
குலங்களைந் தாய்களைந் தாய்என்னைக் குற்றங்கொற் றச்சிலையாம் <br/>
விலங்கலெந் தாய்விட் டிடுதிகண்டாய்பொன்னின் மின்னுகொன்றை <br/>
அலங்கலந் தாமரை மேனியிப் பாவொப்பி லாதவனே <br/>
மலங்களைத் தாற்கழல் வன்தயிரிற்பொரு மத்துறவே. 133 <br/>
<br/>
மத்தறு தண்தயி ரிற்புலன் தீக்கது வக்கலங்கி <br/>
வித்தறு வேனை விடுதிகண்டாய் வெண்டலையிலைச்சிக் <br/>
கொத்தறு போது மிலைந்து குடர்நெடு மாலைசுற்றித் <br/>
தத்தறு நீறுட னாரச் செஞ்சாந்தணி சச்சையனே. 134 <br/>
<br/>
சச்சையனே மிக்க தண்புனல் விண்கால் நிலம்நெருப்பாம் <br/>
விச்சையனே விட்டிடுதிகண்டாய் வெளியாய் கரியாய் <br/>
பச்சையனே செய்ய மேனியனெ யொண்பட அரவக் <br/>
கச்சையனே கடந்தாய்தடந்தாள அடற்கரியே. 135 <br/>
<br/>
அடற்கரி போல்ஐம்புலன்களுக்கஞ்சி அழிந்த என்னை <br/>
விடற்கரியாய் விட்டிடுதி கண்டாய் விழுத்தொண்டர்கல்லால் <br/>
தொடற்கரியாய் சுடர் மாமணியே கடு தீச்சுழலக் <br/>
கடற்கரி தாயெழு நஞ்சமு தாக்குங் கறைக்கண்டனே. 136 <br/>
<br/>
கண்டது செய்து கருணைமட்டுப்பரு கிக்களித்து <br/>
மிண்டுகின்றேனை விடுதிகண்டாய் நின் விரைமலர்த்தாள் <br/>
பண்டுதந்தாற்போற் பணித்துப் பணிசெயக் கூவித்தென்னைக் <br/>
கொண்டெனெந் தாய்களை யாய் களையாய குதுகுதுப்பே. 137 <br/>
<br/>
குதுகுதுப்பின்றி றென்குறிப்பேசெய்து நின்குறிப்பில் <br/>
விதுவிதுப் பேனை விடுதிகண்டாய்விரை யார்ந்தினிய <br/>
மதுமதுப் போன்றென்னை வாழைப்பழத்தின் மனங்கனிவித்து <br/>
எதிர்வதெப் போது பயில்வி கயிலைப் பரம்பரனே. 138 <br/>
<br/>
பரம்பரனே நின்பழஅடி யாரொடும் என்படிறு <br/>
விரும்பரனே விட்டிடுதி கண்டாய்மென் முயற்கறையின் <br/>
அரும்பர நேர்வைத் தணிந்தாய் பிறவியை வாயரவம் <br/>
பொரும்பெரு மான்வினை யேன்மனம் அஞ்சிப் பொதும்புறவே. 139 <br/>
<br/>
பொதும்புறு தீப்போற் புகைந்தெரியப்புலன் தீக்கதுவ <br/>
வெதும்புறுவேனை விடுதி கண்டாய் விரை யார் நறவம் <br/>
ததும்புமந் தாரத்தில் தாரம் பயின்றுமந் தம்முரல்வண்டு <br/>
அதும்புங் கொழுந்தேன் அவிர்சடை வானத் தடலரைசே. 140 <br/>
<br/>
அரைசே அறியாச் சிறியேன் பிழைக்கஞ்ச லென்னினல்லால் <br/>
விரைசேர் முடியாய் விடுதிகண்டாய் வெண் ணகைக்கருங்கண் <br/>
திரைசேர் மடந்தை மணந்த திருப்பொற் பதப்புயங்கா <br/>
வரைசேர்ந் தடர்ந்தென்ன வல்வினை தான் வந் தடர்வனவே. 141 <br/>
<br/>
அடர்புலனால் நிற் பிரிந்தஞ்சி அஞ்சொல் நல்லாரவர்தம் <br/>
விடர்விட லேனை விடுதிகண்டாய் விரிந் தேயெரியுஞ் <br/>
சுடரனை யாய் சுடு காட்டரசே தொழும் பர்க்கமுதே <br/>
தொடர்வரி யாம் தமியேன் தனி நீக்குந் தனித்துணையே. 142 <br/>
<br/>
தனித்துணை நீநிற்க யான் தருக்கித்தலை யால் நடந்த <br/>
வினைத்துணை யேனை விடுதிகண்டாய் வினை யேனுடைய <br/>
மனத்துணை யேஎன்தன் வாழ்முதலே எனக் கெய்ப்பில்வைப்பே <br/>
தினைத்துணை யேனும் பொறேன் துயராக்கையின் திண்வலையே. 143 <br/>
<br/>
வலைத்தலை மானன்ன நோக்கியர் நோக்கின் வலையிற்பட்டு <br/>
மிலைத்தலைந் தேனை விடுதிகண்டாய் வெண்மதியின் ஒற்றைக் <br/>
கலைத்தலை யாய் கருணாகரனே கயிலாய மென்னும் <br/>
மலைத்தலை வாமலை யாம்மணவாள என் வாழ்முதலே. 144 <br/>
<br/>
முதலைச் செவ் வாய்ச்சியர் வேட்கைவெந்நீரிற் கடிப் பமூழ்கி <br/>
விதலைச் செய்வேனை விடுதிகண்டாய் விடக் கூன்மிடைந்த <br/>
சிதலைச் செய்காயம் பொறேன் சிவனே முறையோ முறையோ <br/>
திதலைச் செய்பூண்முலை மங்கைபங்கா என்சிவகதியே. 145 <br/>
<br/>
கதியடி யேற்குன் கழல்தற்தருளவும் ஊன்கழியா <br/>
விதியடி யேனை விடுதிகண்டாய் வெண்தலைமுழையிற் <br/>
பதியுடை வாளரப் பார்த்திறை பைத்துச் சுருங்க அஞ்சி <br/>
மதிநெடு நீரிற் குளித்தொளிக் குஞ்சடை மன்னவனே. 146 <br/>
<br/>
மன்னவனே யொன்று மாற்றியாச்சிறியேன் மகிழ்ச்சி <br/>
மின்னவனே விட்டிடுதி கண்டாய் மிக்க வேதமெய்ந்நூல் <br/>
சொன்னவனே சொற் கழிந்தவனே கழியாத் தொழும்பர் <br/>
முன்னவனே பின்னும் ஆனவனேயிம் முழுதையுமே. 147 <br/>
<br/>
முழுதயில் வேற்கண்ணியரென்னும் மூரித் தழல்முழுதும் <br/>
விழுதனை யேனை விடுதிகண்டாய் நின்வெறி மலர்த்தாள் <br/>
தொழுதுசெல்வான்நல்தொழும்பரிற் கூட்டிடு சோத்தெம்பிரான் <br/>
பழுதுசெய்வேனை விடேலுடையாய் உண்னைப் பாடுவனே. 148 <br/>
<br/>
பாடிற்றிலேன் பணியேன் மணிநீயொளித் தாய்க்குப்பச்சூன் <br/>
வீடிற்றிலேனை விடுதிகண்டாய் வியற் தாங்கலறித் <br/>
தேடிற்றிலேன் சிவனெவ்விடத்தான்எவர் கண்டனரென்று <br/>
ஓடிற்றிலேன் கிடந்துள்ளுருகேன் நின்றுழைத்தனனே. 149 <br/>
<br/>
உழைதரு நோக்கியர் கொங்கைப் பலாப்பழத்து ஈயினொப்பாய் <br/>
விழைதரு வேனை விடுதிகண்டாய் விடின் வேலைநஞ்சுண் <br/>
மழைதரு கண்டன் குணமிலி மானிடன் தேய்மதியன் <br/>
பழைதரு மாபரனேன்றென் றறைவன் பழிப்பினையே. 150 <br/>
<br/>
பழிப்பில்நின் பாதப் பழந்தொழும் பெய்தி விழப்பழித்து <br/>
விழித்திருந் தேனை விடுதிகண்டாய் வெண்மணிப்பணிலம் <br/>
கொழித்துமந்தார மந்தாகினி நுந்தும்பந் தப்பெருமை <br/>
தழிச்சிறை நீரிற் பிறைக்கலஞ் சேர் தரு தாரவனே. 151 <br/>
<br/>
தாரகை போலும் தலைத்தலை மாலைத் தழலரப்பூண் <br/>
வீரஎன் தன்னை விடுதிகண்டாய் விடிலென்னைமிக்கார் <br/>
ஆரடி யானென்னின் உத்தரகோச மங்கைக்கரசின் <br/>
சீரடி யாரடி யானென்று நின்னைச் சிரிப்பிப்பனே. 152 <br/>
<br/>
சிரிப்பிப்பின் சீறும் பிழைப்பைத் தொழும்பையும் ஈசற் கென்று <br/>
விரப்பிப்ப னென்னை விடுதிகண்டாய் விடின் வெங்கரியின் <br/>
உரிப்பிச்சன் தோலுடைப் பிச்சன்நஞ்சூண்பிச்சன் ஊர்ச்சுடுகாட்டு <br/>
எரிப்பிச்சன் என்னையும்ஆளுடைப் பிச்சனென் றேசுவனே. 153 <br/>
<br/>
ஏசினும் யானுன்னை யேத்தினும் என்பிழைக்கே குழைந்து <br/>
வேசறு வேனை விடுதிகண்டாய் செம்பவள வெற்பின் <br/>
தேகடை யாயென்னை ஆளுடையாய் சிற் றுயிர்க் கிரங்கிக் <br/>
காய்சின ஆலமுண்டாய் அமுதுண்ணக் கடையவனே. 154 <br/>
<br/>
திருச்சிற்றம்பலம் <br/>
<a href="#hd07"><i>Back</i></a><br/>
<hr width="80%"/>
<a name="dt07">
<h3><font color="blue">
7. திருவெம்பாவை <br/>
</font></h3>
(திருவண்ணாமலையில் அருளியது - சக்தியை வியந்தது) <br/>
(வெண்டளையான் வந்த இயற்றவிணை கொச்சகக் கலிப்பா) <br/>
<br/>
ஆதியும் அந்தமும் இல்லா அரும்பெருஞ் <br/>
சோதியை யாம்பாடக்கேட்டேயும் வாள்தடங்கள் <br/>
மாதே வளருதியோ வன்செவியோ நின்செவிதான் <br/>
மாதேவன்வார்கழல்கள் வாழ்த்திய வாழ்த்தொலிபோய் <br/>
வீதிவாய்க் கேட்டலுமே விம்மிவிம்மி மெய்மறந்து <br/>
போதார் அமளியின்மேல் நின்றும் புரண்டு இங்ஙன் <br/>
ஏதேனும் ஆகாள் கிடந்தாள் என்னே என்னே <br/>
ஈதே எந்தோழி பரிசேலோர் எம்பாவாய். 155 <br/>
<br/>
பாசம் பரஞ்சோதிக்கு அன்பாய் இராப்பகல்நாம் <br/>
பேசும்போ தெப்போ(து) இப் போதார் அமளிக்கே <br/>
நேசமும் வைத்தனையோ நேரிழையாய் நேரிழையீர் <br/>
சீசி இவையுஞ் சிலவோ விளையாடி <br/>
ஏசு மிடம்ஈதோ விண்ணோர்கள் ஏத்துதற்குத் <br/>
கூசும் மலர்ப்பாதம் தந்தருள வந்தருளும் <br/>
தேசன் சிவலோகன் தில்லைச்சிற் றம்பலத்துள் <br/>
ஈசனார்க் கன்பார்யாம் ஆரேலோர் எம்பாவாய். 156 <br/>
<br/>
முத்தன்ன வெண்நகையாய் முன்வந் தெதிரெழுந்தென் <br/>
அத்தன் ஆனந்தன் அமுதன் என்று அள்ளூறித் <br/>
தித்திக்கப் பேசுவாய் வந்துன் கடைதிறவாய் <br/>
பத்துடையீர் ஈசன் பழ அடியீர் பாங்குடையீர் <br/>
புத்தடியோம் புன்மைதீர்த்து ஆட்கொண்டாற் பொல்லாதோ <br/>
எத்தோநின் அன்புடைமை எல்லோம் அறியோமோ <br/>
சித்தம் அழகியார் பாடாரோ நஞ்சிவனை <br/>
இத்தனையும் வேண்டும் எமக்கேலோர் எம்பாவாய். 157 <br/>
<br/>
ஒண்ணித் திலநகையாய் இன்னம் புலர்ந்தின்றோ <br/>
வண்ணக் கிளிமொழியார் எல்லோரும் வந்தாரோ <br/>
எண்ணிக்கொண்டுள்ளவா சொல்லுகோம் அவ்வளவும் <br/>
கண்ணைத் துயின்றவமே காலத்தைப் போக்காதே <br/>
விண்ணுக் கொருமருந்தை வேத விருப்பொருளைக் <br/>
கண்ணுக்கு இனியானைப் பாடிக் கசிந்துள்ளம் <br/>
உண்ணெக்கு நின்றுருக யாம்மாட்டொம் நீயேவந்து <br/>
எண்ணிக் குறையில் துயிலேலோர் எம்பாவாய். 158 <br/>
<br/>
மாலறியா நான்முகனுங் காணா மலையினை நாம் <br/>
போலறிவோம் என்றுள்ள பொக்கங்க ளேபேசும் <br/>
பாலாறு தேன்வாய்ப் படிறீ கடைதிறவாய் <br/>
ஞாலமே விண்ணே பிறவே அறிவரியான் <br/>
கோலமும் நம்மைஆட் கொண்டருளிக் கோதாட்டுஞ் <br/>
சீலமும் பாடிச் சிவனே சிவனேயென்(று) <br/>
ஓலம் இடினும் உணராய் உணராய்காண் <br/>
ஏலக் குழலி பரிசேலோர் எம்பாவாய். 159 <br/>
<br/>
மானே நீ நென்னலை நாளை வந்துங்களை <br/>
நானே எழுப்புவன் என்றலும் நாணாமே <br/>
போன திசைபகராய் இன்னம் புலர்ந்தின்றோ <br/>
வானே நிலனே பிறவே அறிவரியான் <br/>
தானேவந் தெம்மைத் தலையளித்து ஆட்கொண்டருளும் <br/>
வான்வார் கழல்பாடி வந்தோர்க்குன் வாய்திறவாய் <br/>
ஊனே உருகாய் உனக்கே உறும் எமக்கும் <br/>
ஏனோர்க்குந் தங்கோனைப் பாடேலோ ரெம்பாவாய். 160 <br/>
<br/>
அன்னே இவையுஞ் சிலவோ பலவமரர் <br/>
உன்னற்கு அரியான் ஒருவன் இருஞ்சீரான் <br/>
சின்னங்கள் கேட்பச் சிவனென்றே வாய்திறப்பாய் <br/>
தென்னா என்னா முன்னம் தீசேர் மெழுகுஒப்பாய் <br/>
என்னானை என்அரையன் இன்னமுதுஎன்று எல்லாமும் <br/>
சொன்னோம்கேள் வெவ்வேறாய் இன்னம் துயிலுதியோ <br/>
வன்னெஞ்சப் பேதையர்போல் வாளா கிடத்தியால் <br/>
என்னே துயிலின் பரிசேலோர் எம்பாவாய். 161 <br/>
<br/>
கோழி சிலம்புச் சிலம்பும் குருகுஎங்கும் <br/>
ஏழில் இயம்ப இயம்பும்வெண் சங்குஎங்கும் <br/>
கேழில் பரஞ்சோதி கேழில் பரங்கருணை <br/>
கேழில் விழுப்பொருள்கள் பாடினோம் கேட்டிலையோ <br/>
வாழிஈ தென்ன உறக்கமோ வாய்திறவாய் <br/>
ஆழியான் அன்புடைமை ஆமாறும் இவ்வாறோ <br/>
ஊழி முதல்வனாய் நின்ற ஒருவனை <br/>
ஏழைபங் காளனையே பாடேலோர் எம்பாவாய். 162 <br/>
<br/>
முன்னைப் பழம்பொருட்கும் முன்னைப் பழம்பொருளே <br/>
பின்னைப் புதுமைக்கும் போத்தும் அப் பெற்றியனே <br/>
உன்னைப் பிரானாகப் பெற்றவுன் சீரடியோம் <br/>
உன்னடியார் தாள்பணிவோம் ஆங்கவர்க்கே பாங்காவோம் <br/>
அன்னவரே எம்கணவர் ஆவர் அவர்உகந்து <br/>
சொன்ன பரிசே தொழும்பாய்ப் பணி செய்தோம் <br/>
இன்ன வகையே எமக்கு எம்கோன் நல்குதியேல் <br/>
என்ன குறையும் இலோம்ஏலார் எம்பாவாய். 163 <br/>
<br/>
பாதாளம் ஏழினும்கீழ் சொற்கழிவு பாதமலர் <br/>
போதார் புனைமுடியும் எல்லாப் பொருள்முடிவே <br/>
பேதை ஒருபால் திருமேனி ஒன்று அல்லன் <br/>
வேதமுதல் விண்ணோரும் மண்ணும் துதித்தாலும் <br/>
ஓத உலவா ஒருதோழன் தொண்டர்உளன் <br/>
கோதில் குலத்தான் றன் கோயில் பிணாப்பிள்ளைகாள் <br/>
ஏதவன்ஊர் ஏதவன்பேர் ஆர்உற்றார் ஆர்அயலார் <br/>
ஏதவரைப் பாடும் பரிசேலார் எம்பாவாய். 164 <br/>
<br/>
மொய்யார் தடம் பொய்கை புக்கு முகேர்என்னக் <br/>
கையாற் குடைந்து குடைந்துஉன் கழல்பாடி <br/>
ஐயா வழியடி யோம் வாழ்ந்தோம் காண் ஆர் அழல்போற் <br/>
செய்யா வெண்ணீறாடி செல்வ சிறுமருங்குல் <br/>
மையார் தடங்கண் மடந்தை மணவாளர் <br/>
ஐயாநீ ஆட்கொண்டு அருளும் விளையாட்டின் <br/>
உய்வார்கள் உய்யும் வகையெல்லாம் உயர்ந்தொழிந் தோங் <br/>
எய்யாமற் காப்பாய் எமையேலோர் எம்பாவாய். 165 <br/>
<br/>
ஆர்த்த பிறவித் துயர்கெடநாம் ஆர்த்துஆடும் <br/>
தீர்த்தன் நற் றில்லைச் சிற்றம்பலத்தே தீயாடும் <br/>
கூத்தன்இவ்வானும் குவலயமும் எல்லாமும் <br/>
காத்தும் படைத்தும் கரந்தும் விளையாடி <br/>
வார்த்தையும் பேசி வளைசிலம்ப வார்கலைகள் <br/>
ஆர்ப்பரவம் செய்ய அணி குழல்மேல் வண்டார்ப்பப் <br/>
பூத்திகழும் பொய்கை குடைந்துஉடையான் பொற்பாதம் <br/>
ஏத்தி இருஞ்சுனைநீர் ஆடேலோர் எம்பாவாய். 166 <br/>
<br/>
பைங்குவளைக் கார்மலரால் செங்கமலப் பைம்போதால் <br/>
அங்கம் குருகினத்தால் பின்னும் அரவத்தால் <br/>
தங்கள் மலம்கழுவு வார் வந்து சார்தலினால் <br/>
எங்கள் பிராட்டியும் எங்கோனும் போன்று இசைந்த <br/>
பொங்கும் மடுவில் புகப்பாய்ந்து பாய்ந்துநம் <br/>
சங்கம் சிலம்பச் சிலம்பு கலந்துஆர்ப்பப் <br/>
கொங்கைகள் பொங்கப் குடையும் புனல்பொங்கப் <br/>
பங்கயப் பூம்புனல்பாய்ந் தாடேலோர் எம்பாவாய். 167 <br/>
<br/>
காதார் குழையாடப் பைம்பூண் கலனாடக் <br/>
கோதை குழலாட வண்டின் குழாம் ஆடச் <br/>
சீதப் புனல்ஆடிச் சிற்றம் பலம்பாடி <br/>
வேதப் பொருள்பாடி அப்பொருளா மாபாடி <br/>
சோதித்திறம்பாடி சூழ்கொன்றைத் தார்பாடி <br/>
ஆதி திறம்பாடி அந்தமா மாபாடிப் <br/>
பேதித்து நம்மை வளர்த்துஎடுத்த பெய்வதைதன் <br/>
பாதத் திறம்பாடி ஆடேலோர் எம்பாவாய். 168 <br/>
<br/>
ஓரொருகால் எம்பெருமான் என்றென்றே நம்பெருமான் <br/>
சீரொருகால் வாய் ஓவாள் சித்தம் களிகூர <br/>
நீரொருகால் ஓவா நெடுந்தாரை கண்பனிப்பப் <br/>
பாரொருகால் வந்தனையான் விண்ணோரைத் தான் பணியாள் <br/>
பேரரையற்கு இங்ஙனே பித்துஒருவர் ஆமாறும் <br/>
ஆர்ஒருவர் இவ்வண்ணம் ஆட்கொள்ளும் வித்தகர் தாள் <br/>
வாருருவப் பூண்முலையீர் வாயார நாம்பாடி <br/>
ஏருருவப் பூம்புனல்பாய்ந்து ஆடேலோர் எம்பாவாய். 169 <br/>
<br/>
முன்னிக் கடலைச் சுருக்கி எழுந்துஉடையான் <br/>
என்னத் திகழ்ந்து எம்மை ஆளுடையான் இட்டிடையின் <br/>
மின்னப் பொலிந்து எம்பிராட்டி திருவடிமேல் <br/>
பொன்னஞ் சிலம்பில் சிலம்பித் திருப்புருவம் <br/>
என்னச் சிலைகுலவி நந்தம்மை ஆளுடையாள் <br/>
தன்னிற் பரிவிலா எங்கோமான் அன்பர்க்கு <br/>
முன்னி யவன்நமக்கு முன்சுரக்கும் இன்னருளே <br/>
என்னப் பொழியாய் மழையேலோர் எம்பாவாய். 170 <br/>
<br/>
செங்க ணவன்பால் திசைமுகன் பால் தேவர்கள் பால் <br/>
எங்கும் இலாதோர் இன்பம்நம் பாலதாக் <br/>
கொங்குஉண் சுருங்குழலி நந்தம்மைக் கோதாட்டி <br/>
இங்குநம் இல்லங்கள் தோறும் எழுந்தருளிச் <br/>
செங்கமலப் பொற்பாதம் தந்தருளும் சேவகனை <br/>
அங்கள் அரசை அடியோங்கட்கு ஆரமுதை <br/>
நங்கள் பெருமானைப் பாடி நலந்திகழப் <br/>
பங்கயப் பூம்புனல் பாய்ந்து ஆடேலோர் எம்பாவாய். 171 <br/>
<br/>
அண்ணாமலையான் அடிக்கமலம் சென்றிறைஞ்சும் <br/>
விண்ணோர் முடியின் மணித்தொகை வீறற்றாற்போல் <br/>
கண்ணார் இரவி கதிர்வந்து கார்கரப்பத் <br/>
தண்ணார் ஒளிமயங்கித் தாரகைகள் தாம் அகலப் <br/>
பெண்ணாகி ஆணாய் அலியாய்ப பிறங்கொளிசேர் <br/>
விண்ணாகி மண்ணாகி இத்தனையும் வேறாகித் <br/>
கண்ணார் அமுதமாய் நின்றான் கழல்பாடிப் <br/>
பெண்ணே இப் பூம்புனல்பாய்ந்து ஆடேலோர் எம்பாவாய். 172 <br/>
<br/>
உங்கையிற் பிள்ளை உனக்கே அடைக்கலம்என்று <br/>
அங்கப் பழஞ்சொல் புதுக்கும் எம் அச்சத்தால் <br/>
எங்கள் பெருமான் உனக்கென்று உரைப்போம் கேள் <br/>
எங்கொங்கை நின்னன்பர் அல்லார்தோள் சேரற்க <br/>
எங்கை உனக்கல்லாது எப்பணியும் செய்யற்க <br/>
கங்குல் பகல்எங்கண் மற்றொன்றும் காணற்க <br/>
இங்கிப் பரிசே எமக்கெங்கோன் நல்குதியேல் <br/>
எங்கெழிலென் ஞாயிறு எமக்கேலோர் எம்பாவாய். 173 <br/>
<br/>
போற்றி அருளுக நின் ஆதியாம் பாதமலர் <br/>
போற்றி அருளுக நின் அந்தமாம் செந்தளிர்கள் <br/>
போற்றி எல்லா உயிர்க்கும் தோற்றமாம் பொற்பாதம் <br/>
போற்றி எல்லா உயிர்க்கும் போகமாம் பூங்கழல்கள் <br/>
போற்றி எல்லா உயிர்க்கும் ஈறாம் இணையடிகள் <br/>
போற்றி மால் நான்முகனும் காணாத புண்டரிகம் <br/>
போற்றியாம் உய்யஆட் கொண்டருளும் பொன்மலர்கள் <br/>
போற்றியாம் மார்கழிநீர் ஆடேலோர் எம்பாவாய். 174 <br/>
<br/>
திருச்சிற்றம்பலம் <br/>
<a href="#hd07"><i>Back</i></a><br/>
<hr width="80%"/>
<a name="dt08">
<h3><font color="blue">
8. திரு அம்மானை <br/>
</font></h3>
(திருவண்ணாமலையில் அருளியது - <br/>
தரவு கொச்சகக் கலிப்பா / ஆனந்தக் களிப்பு ) <br/>
<br/>
செங்கண் நெடுமாலுஞ் சென்றிடந்துங் காண்பரிய <br/>
பொங்கு மலர்ப்பாதம் பூதலத்தே போந்தருளி <br/>
எங்கள் பிறப்பறுத்திட் டெந்தரமும் ஆட்கொண்டு <br/>
தெங்கு திரள்சோலைத் தென்னன் பெருந்துறையான் <br/>
அங்கணன் அந்தணனாய் அறைகூவி வீடருளும் <br/>
அங்கருணை வார்கழலே பாடுதுங்காண் அம்மானாய். 175 <br/>
<br/>
பாரார் விசும்புள்ளார் பாதாளத் தார்புறத்தார் <br/>
ஆராலுங் காண்டற் கரியாற் கரியான் எமக்கெளிய <br/>
பேராளன் தென்னன் பெருந்துறையான் பிச்சேற்றி <br/>
வாரா வழியருளி வந்தென் உளம்புகுந்த <br/>
ஆரா அமுதாய் அலைகடல்வாய் மீன்விசிறும் <br/>
பேராசை வாரியனைப் பாடுதுங்காண் அம்மானாய். 176 <br/>
<br/>
இந்திரனும் மாலயனும் ஏனோரும் வானோரும் <br/>
அந்தரமே நிற்கச் சிவனவனி வந்தருளி <br/>
எந்தரமும் ஆட்கொண்டு தோட்கொண்ட நீற்றனாய்ச் <br/>
சிந்தனையை வந்தருக்குஞ் சீரார் பெருந்துறையான் <br/>
பந்தம் பறியப் பரிமேற்கொண்டான்தந்த <br/>
அந்தமிலா ஆனந்தம் பாடுதுங்காண் அம்மானாய். 177 <br/>
<br/>
வான்வந்த தேவர்களும் மாலயனோ டிந்திரனும் <br/>
கான்நின்று வற்றியும் புற்றெழுந்துங் காண்பரிய <br/>
தான்வந்து நாயேனைத் தாய்போல் தலையளித்திட்டு <br/>
ஊன்வந்துரோமங்கள் உள்ளே உயிர்ப்பெய்து <br/>
தேன்வந்த முதின் தெளிவின் ஒளிவந்த <br/>
வான்வந்த வார்கழலே பாடுதுங்காண் அம்மானாய். 178 <br/>
<br/>
கல்லா மனத்துக் கடைப்பட்ட நாயேனை <br/>
வல்லாளன் தென்னன் பெருந்துறையான் பிச்சேற்றிக் <br/>
கல்லைப் பிசைந்து கனியாக்கித் தன்கருணை <br/>
வெள்ளத் தழுத்தி வினைகடிந்த வேதியனைத் <br/>
தில்லை நகர்புக்குச் சிற்றம் பலம்மன்னும் <br/>
ஒல்லை விடையானைப் பாடுதுங்காண் அம்மானாய். 179 <br/>
<br/>
கேட்டாயோ தோழி கிறிசெய்த வாறொருவன் <br/>
திIட்டார் மதில்புடைசூழ் தென்னன் பெருந்துறையான் <br/>
காட்டா தனவெல்லாங் காட்டிச் சிவங்காட்டித் <br/>
தாள்தா மரைகாட்டித் தன்கருணைத் தேன் காட்டி <br/>
நாட்டார் நகைசெய்ய நாம்மேலை வீடெய்த <br/>
ஆள்தான்கொண்டாண்டவா பாடுதுங்காண் அம்மானாய். 180 <br/>
<br/>
ஓயாதே உள்குவார் உள்ளிருக்கும் உள்ளானைச் <br/>
சேயானைச் சேவகனைத் தென்னன் பெருந்துறையின் <br/>
மேயானை வேதியனை மாதிருக்கும் பாதியனை <br/>
நாயான நந்தம்மை ஆட்கொண்ட நாயகனைத் <br/>
தாயான தத்துவனைத் தானே உலகேழும் <br/>
ஆயானை ஆள்வானப் பாடுதுங்காண் அம்மானாய். 181 <br/>
<br/>
பண்சுமந்த பாடற் பரிசு படைத்தருளும் <br/>
பெண்சுமந்த பாகத்தன் பெம்மான் பெருந்துறையான் <br/>
விண்சுமந்த கீர்த்தி வியன்மண்ட லத்தீசன் <br/>
கண்சுமந்த நெற்றிக் கடவுள் கலிமதுரை <br/>
மண்சுமந்து கூலிகொண்டு அக்கோவால் மொத்துண்டு <br/>
புண்சுமந்த பொன்மேனி பாடுதுங்காண் அம்மானாய். 182 <br/>
<br/>
துண்டப் பிறையான் மறையான் பெருந்துறையான் <br/>
கொண்ட புரிநூலான் கோலமா ஊர்தியான் <br/>
கண்டங் கரியான்செம் மேனியான் வெண்ணீற்றான் <br/>
அண்டமுத லாயினான் அந்தமிலா ஆனந்தம் <br/>
பண்டைப் பரிசே பழவடியார்க் கீந்தருளும் <br/>
அண்டம் வியப்புறுமா பாடுதுங்காண் அம்மானாய். 183 <br/>
<br/>
விண்ணாளுந் தேவர்க்கு மேலாய வேதியனை <br/>
மண்ணாளும் மன்னவர்க்கு மாண்பாகி நின்றானைத் <br/>
தண்ணார் தமிழளிக்குந் தண்பாண்டி நாட்டானைப் <br/>
பெண்ணாளும் பாகனைப் பேணு பெருந்துறையிற் <br/>
கண்ணார் கழல்காட்டி நாயேனை ஆட்கொண்ட <br/>
அண்ணா மலையானைப் பாடுதுங்காண் அம்மானாய். 184 <br/>
<br/>
செப்பார் முலைபங்கன் தென்னன் பெருந்துறையான் <br/>
தப்பாமே தாளடைந்தார் நெஞ்சுருக்கும் தன்மையினான் <br/>
அப்பாண்டி நாட்டைச் சிவலோகம் ஆக்குவித்த <br/>
அப்பார் சடையப்பன் ஆனந்த வார்கழலே <br/>
ஒப்பாக ஒப்புவித்த உள்ளத்தா ருள்ளிருக்கும் <br/>
அப்பாலைக் கப்பாலைப் பாடுதுங்காண் அம்மானாய். 185 <br/>
<br/>
மைப்பொலியுங் கண்ணிகேள் மாலயனோ டிந்திரனும் <br/>
எப்பிறவி யுந்தேட என்னையுந்தன் இன்னருளால் <br/>
இப்பிறவி ஆட்கொண்டு இனிப்பிறவா மேகாத்து <br/>
மெய்ப்பொருட்கண் தோற்றமாய் மெய்யே நிலைபேறாய் <br/>
எப்பொருட்தந் தானேயாய் யாவைக்கும் வீடாகும் <br/>
அப்பொருளாம் நஞ்சிவனைப் பாடுதுங்கான் அம்மானாய். 186 <br/>
<br/>
கையார் வளைசிலம்பக் காதர் குழையாட <br/>
மையார் குழல்புரளத் தேன்பாய் வண்டொலிப்பச் <br/>
செய்யானை வெண்ணீ றணிந்தானைச் சேர்ந்தறியாக் <br/>
கையானை எங்குஞ் செறிந்தானை அன்பர்க்கு <br/>
மெய்யானை அல்லாதார்க் கல்லாத வேதியனை <br/>
ஐயா றமர்ந்தானைப் பாடுதுங்காண் அம்மானாய். 187 <br/>
<br/>
ஆனையாய்க் கீடமாய் மானுடராய்த் தேவராய் <br/>
ஏனைப் பிறவாய்ப் பிறந்திறந் தெய்த் தேனை <br/>
ஊனையும் நின்றுருக்கி என்வினையை ஒட்டுகந்து <br/>
தேனையும் பாலையுங் கன்னலையும் ஒத்தினிய <br/>
கோனவன்போல் வந்தென்னைத் தன்தொழும்பிற் கொண்டருளும் <br/>
வானவன் பூங்கழலே பாடுதுங்காண் அம்மானாய். 188 <br/>
<br/>
சந்திரனைத் தேய்த்தருளித் தக்கன்தன் வேள்வியினில் <br/>
இந்திரனைத் தோள்நெரித்திட் டெச்சன் தலையரிந்து <br/>
அந்தரமே செல்லும் அலர்கதிரோன் பல்தகர்த்துச் <br/>
சிந்தித் திசைதிசையே தேவர்களை ஓட்டுகந்து <br/>
செந்தார்ப் பொழில்புடைசூழ் தென்னன் பெருந்துறையான் <br/>
மந்தார மாலையே பாடுதுங்காண் அம்மானாய். 189 <br/>
<br/>
ஊனாய் உயிராய் உணர்வாய்என்னுட்கலந்து <br/>
தேனாய் அமுதமுமாய்த் தீங்கரும்பின் கட்டியுமாய் <br/>
வானோ ரறியா வழியெமக்குந் தந்தருளும் <br/>
தேனார் மலர்க்கொன்றைச் சேவகனார் சீரொளிசேர் <br/>
ஆனா அறிவாய் அளவிறந்த பல்லுயிர்க்கும் <br/>
கோனாகி நின்றவா கூறுதுங்காண் அம்மானாய். 190 <br/>
<br/>
சூடுவேன் பூங்கொன்றை சூடிச் சிவன்திரள்தோள் <br/>
கூடுவேன் கூடிமுயங்கி மயங்கிநின்று <br/>
ஊடுவேன் செவ்வாய்க் குருகுவேன் உள்ளுருகித் <br/>
தேடுவேன் தேடிச் சிவன்கழலே சிந்திப்பேன் <br/>
வாடுவேன் பேர்த்தும் அலர்வேன் அனலேந்தி <br/>
ஆடுவேன் சேவடியே பாடுதுங்காண் அம்மானாய். 191 <br/>
<br/>
கிளிவந்த மென்மொழியாள் கேழ்கிளரும் பாதியானை <br/>
வெளிவந்த மாலயனும் காண்பரிய வித்தகனைத் <br/>
தெளிவந்த தேறாலச் சீரார் பெருந்துறையில் <br/>
எளிவந் திருந்திரங்கி எண்ணரிய இன்னருளால் <br/>
ஒளிவந்தென் உள்ளத்தின் உள்ளே ஒளி திகழ <br/>
அளிவந்த அந்தணனனைப் பாடுதுங்காண் அம்மானாய். 192 <br/>
<br/>
முன்னானை மூவர்க்கும் முற்றுமாய் முற்றுக்கும் <br/>
பின்னானைப் பிஞ்ஞசுனைப் பேணு பெருந்துறையின் <br/>
மன்னானை வானவனை மாதியலும் பாதியனைத் <br/>
தென்னானைக் காவானைத் தெண்பாண்டி நாட்டானை <br/>
என்னானை என்னப்பன் என்பார்க்கட் கின்னமுதை <br/>
அன்னானை அம்மானைப் பாடுதுங்காண் அம்மானாய். 193 <br/>
<br/>
பெற்றி பிறர்க்கரிய பெம்மான் பெருந்துறையான் <br/>
கொற்றக் குதிரையின்மேல் வந்தருளித் தன்னடியார் <br/>
குற்றங்கள் நீக்கிக் குணங்கொண்டு கோதாட்டிச் <br/>
சுற்றிய சுற்றத் தொடர் வறுப்பான் தொல்புகழே <br/>
பற்றியிப் பாசத்தைப் பற்றறநாம் பற்றுவான் <br/>
பற்றியபே ரானந்தம் பாடுதுங்காண் அம்மானாய். 194 <br/>
<br/>
திருச்சிற்றம்பலம் <br/>
<a href="#hd08"><i>Back</i></a><br/>
<hr width="80%"/>
<a name="dt09">
<h3><font color="blue">
9. திருப்பொற் சுண்ணம் - ஆனந்த மனோலயம் <br/>
</font></h3>
(தில்லையில் அருளியது - அறுசீர் ஆசிரிய விருத்தம்) <br/>
<br/>
முத்துநல் தாழம்பூ மாலைதூக்கி <br/>
<dd>முளைக்குடந் தூபம்நல் தீபம்வைம்மின் <br/>
சக்தியும் சோமியும் பார்மகளும் <br/>
<dd>நாமகளோடுபல்லாண்டிசைமின் <br/>
சித்தியுங் கௌரியும் பார்ப்பதியும் <br/>
<dd>கங்கையும் வந்து கவரிகொண்மின் <br/>
அத்தன் ஐயாறன்அம்மானைபாடி <br/><dd>
ஆடப்பொற் சுண்ணம் இடித்துநாமே. 195 <br/>
<br/>
பூவியல் வார்சடை எம்பிராற்குப் <br/>
<dd>பொற்றிருச் சுண்ணம் இடிக்கவேண்டும் <br/>
மாவின் வடுவகி ரன்ன கண்ணீர் <br/>
<dd>வம்மின்கள் வந்துடன் பாடுமின்கள் <br/>
கூவுமின் தொண்டர் புறநிலாமே <br/>
<dd>குனிமின் தொழுமினெங் கோனெங்கூத்தன் <br/>
தேவியுந் தானும்வந்தெம்மையாளச் <br/>
<dd>செம்பொன்செய் சுண்ணம் இடித்துநாமே. 196 <br/>
<br/>
சுந்தர நீறணந் தும்மெழுகித் <br/>
<dd>தூயபொன்சிந்தி நிதிநிரப்பி <br/>
இந்திரன் கற்பகம் நாட்டியெங்கும் <br/>
<dd>எழிற்சுடர் வைத்துக் கொடியெடுமின் <br/>
அந்தார் கோன்அயன் தன்பெருமான் <br/>
<dd>ஆழியான் நாதன்நல் வேலன்தாதை <br/>
எந்தரம் ஆளுமை யாள்கொழுநற் <br/>
<dd>கேய்ந்த பொற்சுண்ணம் இடித்துநாமே. 197 <br/>
<br/>
காசணி மின்கள் உலக்கையெல்லாம் <br/>
<dd>காம்பணி மின்கள் கறையுரலை <br/>
நேசமுடைய அடியவர்கள் <br/>
<dd>நின்று நிலாவுக என்றுவாழ்த்தித் <br/>
தேசமெல்லாம் புகழ்ந் தாடுங் கச்சித் <br/>
<dd>திருவேகம் பன்செம்பொற் கோயில்பாடிப் <br/>
பாசவினையைப் பறிந்துநின்று <br/>
<dd>பாடிப் பொற்சுண்ணம் இடித்துநாமே. 198 <br/>
<br/>
அறுகெடுப்பார் அயனும்அரியும் <br/>
<dd>அன்றிமற்றிந்திர னோடமரர் <br/>
நறுமுது தேவர்கணங்கெளெல்லாம் <br/>
<dd>நம்மிற்பின் பல்லதெடுக்க வொட்டோ ம் <br/>
செறிவுடை மும்மதில் எய்தவில்லி <br/>
<dd>திருவேகம் பன்செம்பொற் கோயில்பாடி <br/>
முறுவற்செவ் வாயினீர் முக்கணப்பற் <br/>
<dd>காடப்பொற்சுண்ணம் இடித்துநாமே. 199 <br/>
<br/>
உலக்கை பலஒச்சு வார்பெரியர் <br/>
<dd>உலகமெலாம்உரல் போதாதென்றே <br/>
கலக்க அடியவர் வந்துநின்றார் <br/>
<dd>காண உலகங்கள் போதாதென்றே <br/>
நலக்க அடியோமை ஆண்டுகொண்டு <br/>
<dd>நாண்மலர்ப் பாதங்கள் சூடந்தந்த <br/>
மலைக்கு மருகனைப் பாடிப்பாடி மகிழந்து <br/>
<dd>பொற்சுண்ணம் இடிந்தும்நாமே. 200 <br/>
<br/>
சூடகந் தோள்வரை ஆர்ப்ப ஆர்ப்பத் <br/>
<dd>தொண்டர் குழாமெழுந் தார்ப்ப ஆர்ப்ப <br/>
நாடவர் நந்தம்மை ஆர்ப்ப ஆர்ப்ப <br/>
<dd>நாமும் அவர்தம்மை ஆர்ப்ப ஆர்ப்பப் <br/>
பாடக மெல்லடி யார்க்கு மங்கை <br/>
<dd>பங்கினன் எங்கள் பராபரனுக்கு <br/>
ஆடக மாமலை அன்னகோவுக் <br/>
<dd>காடப் பொற்சுண்ணம் இடித்தும்நாமே. 201 <br/>
<br/>
வாள்தடங்கண்மட மங்கைநல்லீர் <br/>
<dd>வரிவளை ஆர்ப்பவண் கொங்கைபொங்கத் <br/>
தோள்திரு முண்டந் துதைந்திலங்கச் <br/>
<dd>சோத்தெம்பி ரானென்று சொல்லிச்சொல்லி <br/>
நாட்கோண்ட நாண்மலர்ந் பாதங்காட்டி <br/>
<dd>நாயிற் கடைப்பட்ட நம்மையிம்மை <br/>
ஆட்கொண்ட வண்ணங்கள் பாடிப்பாடி <br/>
<dd>ஆடப் பொற்சுண்ணம் இடித்தும்நாமே. 202 <br/>
<br/>
வையகம் எல்லாம் உரலதாக <br/>
<dd>மாமேரு என்னும் உலக்கை நாட்டி <br/>
மெய்யனும் மஞ்சள் நிறைய அட்டி <br/>
<dd>மேதரு தென்னன் பெருந்துறையான் <br/>
செய்ய திருவடி பாடிப்பாடிச் <br/>
<dd>செம்பொன் உலக்கை வலக்கைபற்றி <br/>
ஐயன் அணிதில்லை வாணனுக்கே <br/>
<dd>ஆடப்பொற்சுண்ணம் இடித்தும்நாமே. 203 <br/>
<br/>
முத்தணி கொங்கைகள் ஆடஆட <br/>
<dd>மொய்குழல் வண்டினம் ஆடஆடச் <br/>
சித்தஞ் சிவனொடும் ஆடஆடச் <br/>
<dd>செங்கயற் கண்பனி ஆடஆடப் <br/>
பித்தெம் பிரானொடும் ஆடஆடப் <br/>
<dd>பிறவி பிறரொடும் ஆடஆட <br/>
அத்தன் கருணையொ டாடஆட <br/>
<dd>ஆடப்பொற்சுண்ணம் இடித்தும்நாமே. 204 <br/>
<br/>
மாடு நகைவாள் நிலாவெறிப்ப <br/>
<dd>வாய்திறந் தம்பவ ளந்துடிப்பப் <br/>
பாடுமின் நந்தம்மை ஆண்டவாறும் <br/>
<dd>பணிகொண்ட வண்ணமும் பாடிப்பாடித் <br/>
தேடுமின் எம்பெருமானைத்தேடி <br/>
<dd>சித்தங் களிப்பத் திகைத்துத்தேறி <br/>
ஆடுமின் அம்பலத் தாடினானுக் <br/>
<dd>காடப்பொற்சுண்ணம் இடித்தும்நாமே. 205 <br/>
<br/>
மையமர் கண்டனை வானநாடர் <br/>
<dd>மருந்தினை மாணிக்கக் கூத்தன்தன்னை <br/>
ஐயனை ஐயர்பிரானைநம்மை <br/>
<dd>அகப்படுத் தாட்கொண் டருமைகாட்டும் <br/>
பொய்யர் தம் பொய்யனை மெய்யர் மெய்யைப் <br/>
<dd>போதரிக் கண்ணினைப் பொற்றொடித்தோள் <br/>
பையர வல்குல் மடந்தைநல்லீர் <br/>
<dd>பாடிப் பொற்சுண்ணம் இடித்தும்நாமே. 206 <br/>
<br/>
மின்னிடைச் செந்துவர் வாய்க்கருங்கண் <br/>
<dd>வெண்ணகைப் பண்ணமர் மென்மொழியீர் <br/>
என்னுடை ஆரமுதெங்களப்பன் <br/>
<dd>எம்பெருமான் இம வான்மகட்குத் <br/>
தன்னுடைக் கேள்வன் மகன்தகப்பன் <br/>
<dd>தமையன்எம் ஐயன் தாள்கள் பாடிப் <br/>
பொன்னுடைப் பூண்முலை மங்கைநல்லீர் <br/>
<dd>பொற்றிருச்சுண்ணம் இடித்தும்நாமே. 207 <br/>
<br/>
சங்கம் அரற்றச் சிலம்பொலிப்பத் <br/>
<dd>தாழ்குழல் சூழ்தரு மாலையாடச் <br/>
செங்கனி வாயிதழுந்துடிப்பச் <br/>
<dd>சேயிழை யீர் சிவலோகம் பாடிக் <br/>
கங்கை இரைப்ப அராஇரைக்குங் <br/>
<dd>கற்றைச் சடைமுடி யான்கழற்கே <br/>
பொங்கிய காதலிற் கொங்கை பொங்கப் <br/>
<dd>பொற்றிருச்சுண்ணம் இடித்தும்நாமே. 208 <br/>
<br/>
ஞானக் கரும்பின் தெளியைப் பாகை <br/>
<dd>நாடற் கரிய நலத்தை நந்தாத் <br/>
தேனைப் பழச்சுவை ஆயினானைச் <br/>
<dd>சித்தம் புகுந்துதித் திக்கவல்ல <br/>
கோனைப் பிறப்பறுத் தாண்டுகொண்ட <br/>
<dd>கூத்தனை நாத்தழும் பேறவாழ்த்திப் <br/>
பானல் தடங்கண் மடந்தைநல்லீர் <br/>
<dd>பாடிப்பொற்சுண்ணம் இடித்தும்நாமே. 209 <br/>
<br/>
ஆவகை நாமும் வந்தன்பர்தம்போ <br/>
<dd>டாட்செய்யும் வண்ணங்கள் பாடிவிண்மேல் <br/>
தேவர் கனாவிலுங் கண்டறியாச் <br/>
<dd>செம்மலர்ப் பாதங்கள் காட்டுஞ் செல்வச் <br/>
சேவகம் ஏந்திய வெல்கொடியான் <br/>
<dd>சிவபெரு மான் புரஞ் செற்றகொற்றச் <br/>
சேவகன் நாமங்கள் பாடிப்பாடிச் <br/>
<dd>செம்பொன் செய்சுண்ணம் இடித்தும்நாமே. 210 <br/>
<br/>
தேனக மாமலர்க் கொன்றைபாடிச் <br/>
<dd>சிவபுரம் பாடித் திருச்சடைமேன் <br/>
வானக மாமதிப் பிள்ளைபாடி <br/>
<dd>மால்விடை பாடி வலக்கையேந்தும் <br/>
ஊனக மாமழுச் சூலம்பாடி <br/>
<dd>உம்பரும் இம்பரும் உய்யஅன்று <br/>
போனக மாகநஞ் சுண்டல்பாடிப் <br/>
<dd>பொற்றிச்சுண்ணம் இடித்தும்நாமே. 211 <br/>
<br/>
அயன்தலை கொண்டுசெண்டாடல்பாடி <br/>
<dd>அருக்கன் எயிறு பறித்தல்பாடி <br/>
கயந்தனைக் கொன்றுரி போர்த்தல் பாடிக் <br/>
<dd>காலனைக்காலால் உதைத்தல்பாடி <br/>
இயைந்தன முப்புரம் எய்தல் பாடி <br/>
<dd>ஏழை அடியோமை ஆண்டுகொண்ட <br/>
நயந்தனைப் பாடிநின் றாடியாடி <br/>
<dd>நாதற்குச் சுண்ணம் இடித்தும்நாமே. 212 <br/>
<br/>
வட்டமலர்க்கொன்றை மாலைபாடி <br/>
<dd>மத்தமும்பாடி மதியம்பாடிச் <br/>
சிட்டர்கள் வாழுந்தென் தில்லைபாடிச் <br/>
<dd>சிற்றம் பலத்தெங்கள் செல்வம்பாடிக் <br/>
கட்டிய மாசுணக்கச்சைப் பாடிக் <br/>
<dd>கங்கணம் பாடிக் கவித்தகைம்மேல் <br/>
இட்டுநின் றாடும் அரவம்பாடி <br/>
<dd>ஈசற்குச்சுண்ணம் இடித்தும்நாமே. 213 <br/>
<br/>
வேதமும் வேள்வியும் ஆயினார்க்கு <br/>
<dd>மெய்ம்மையும் பொய்ம்மையும் ஆயினார்க்குச் <br/>
சோதிய மாய் இருள் ஆயினார்க்குத் <br/>
<dd>துன்பமுமாய் இன்பம் ஆயினார்க்குப் <br/>
பாதியு மாய் முற்றும் ஆயினார்க்குப் <br/>
<dd>பந்தமு மாய் வீடும் ஆயினார்க்கு <br/>
ஆதியும் அந்தமும் ஆயினார்க்கு <br/>
<dd>ஆடப்பொற்சுண்ணம் இடித்தும்நாமே. 214 <br/>
<br/>
திருச்சிற்றம்பலம் <br/>
<a href="#hd09"><i>Back</i></a><br/>
<hr width="80%"/>
<a name="dt10">
<h3><font color="blue">
10. திருக்கோத்தும்பி - சிவனோடு ஐக்கியம் <br/>
</font></h3>
(தில்லையில் அருளியது- நாலடித் தரவு கொச்சகக் கலிப்பா) <br/>
<br/>
பூவேறு கோனும் புரந்தரனும் பொற்பமைந்த <br/>
நாவேறு செல்வியும் நாரணணும் நான் மறையும் <br/>
மாவேறு சோதியும் வானவருந் தாமறியாச் <br/>
சேவேறு சேவடிக்கே சென்றுதாய் கோத்தும்பீ. 215 <br/>
<br/>
நானார் என் உள்ளமார் ஞானங்க ளார் என்னை யாரறிவார் <br/>
வானோர் பிரானென்னை ஆண்டிலனேல் மதிமயங்கி <br/>
ஊனா ருடைதலையில் உண்பலிதேர் அம்பலவன் <br/>
தேனார் கமலமே சென்றூதாய் கோத்தும்பீ. 216 <br/>
<br/>
தினைத்தனை உள்ளதோர் பூவினில் தேன்உண்ணாதே <br/>
நினைத்தொறும் காண்தொறும் பேசுந்தொறும் எப்போதும் <br/>
அனைத்தெலும் புள்நெக ஆனந்தத் தேன் சொரியும் <br/>
குனிப்புடையானுக்கே சென்றூதாய் கோத்தும்பீ. 217 <br/>
<br/>
கண்ணப்பன் ஒப்பதோர் அன்பின்மை கண்டபின் <br/>
என்னப்பன் என்னொப்பில் என்னையும் ஆட்கொண்டருளி <br/>
வண்ணப் பணித்தென்னை வாவென்ற வான் கருணைச் <br/>
கண்ணப்பென் நீற்றற்கே சென்றூதாய் கோத்தும்பீ. 218 <br/>
<br/>
அத்தேவர் தேவர் அவர்தேவ ரென்றிங்ஙன் <br/>
பொய்த்தேவு பேசிப் புலம்புகின்ற பூதலத்தே <br/>
பத்தேதும் இல்லாதென் பற்றறநான் பற்றிநின்ற <br/>
மெய்த்தேவர் தேவற்கே சென்றூதாய் கோத்தும்பீ. 219 <br/>
<br/>
வைத்த நிதிபெண்டிர் மக்கள்குலங் கல்வியென்னும் <br/>
பித்த உலகிற் பிறப்போ டிறப்பென்னுஞ் <br/>
சித்த விகாரக் கலக்கம் தெளிவித்த <br/>
வித்தகத் தேவற்கே சென்றூதாய் கோத்தும்பீ. 220 <br/>
<br/>
சட்டோ  நினைக்க மனத்தமுதாஞ் சங்கரனைக் <br/>
கெட்டேன் மறப்பேனோ கேடுபடாத் திருவடியை <br/>
ஒட்டாத பாவித் தொழும்பரைநாம் உருவறியோம் <br/>
சிட்டாய சிட்டற்கே சென்றூதாய் கோத்தும்பீ. 221 <br/>
<br/>
ஒன்றாய் முளைத்தெழுந் தெத்தனையோ கவடுவிட்டு <br/>
நன்றாக வைத்தென்னை நாய்சிவிகை ஏற்றுவித்த <br/>
என்தாதை தாதைக்கும் எம்மனைக்குந் தம்பெருமான் <br/>
குன்றாத செல்வற்கே சென்றூதாய் கோத்தும்பீ. 222 <br/>
<br/>
கரணங்கள் எல்லாங் கடந்துநின்ற கறைமிடற்றன் <br/>
சரணங்க ளேசென்று சார்தலுமே தான்எனக்கு <br/>
மரணம் பிறப்பென் றிவையிரண்டின் மயக்கறுத்த <br/>
கருணைக் கடலுக்கே சென்றூதாய் கோத்தும்பீ. 223 <br/>
<br/>
நோயுற்று மூத்துநான் நுந்துகன்றா யிங்கிருந்து <br/>
நாயுற்ற செல்வம் நயந்தறியா வண்ணமெல்லாந் <br/>
தாயுற்று வந்தென்னை ஆண்டுகொண்டதன்கருணைத் <br/>
தேயுற்ற செல்வற்கே சென்றூதாய் கோத்தும்பீ. 224 <br/>
<br/>
வன்னெஞ்சக் கள்வன் மனவலியன் என்னாதே <br/>
கல்நெஞ் சுருக்கிக் கருணையினால் ஆண்டுகொண்ட <br/>
அன்னஞ் திளைக்கும் அணிதில்லை அம்பலவன் <br/>
பொன்னங் கழலுக்கே சென்றூதாய் கோத்தும்பீ. 225 <br/>
<br/>
நாயேனைத் தன்னடிகள் பாடுவித்த நாயகனைப் <br/>
பேயேன துள்ளப் பிழைபொறுக்கும் பெருமையனைச் <br/>
சீயேதும் இல்லாதென் செய்பணிகள் கொண்டருளந் <br/>
தாயான ஈசற்கே சென்றூதாய் கோத்தும்பீ. 226 <br/>
<br/>
நான்தனக் கன்பின்னை நானுந்தா னும் அறிவோம் <br/>
தானென்னை ஆட்கொண்ட தெல்லாருந் தாமறிவார் <br/>
ஆன கருணையும் அங்குற்றே தானவனே <br/>
கோனென்னைக் கூடக் குளிர்ந்தூதாய் கோத்தும்பீ. 227 <br/>
<br/>
கருவாய் உலகினுக் கப்புறமாய் இப்புறத்தே <br/>
மருவார் மலர்க்குழல் மாதினொடும் வந்தருளி <br/>
அருவாய் மறைபயில் அந்தணனாய் ஆண்டுகொண்ட <br/>
திருவான தேவற்கே சென்றூதாய் கோத்தும்பீ. 228 <br/>
<br/>
நானும்என் சிந்தையும் நாயகனுக் கெவ்விடத்தோம் <br/>
தானுந்தன் தையலுந் தாழ்சடையோன் ஆண்டிலனேல் <br/>
வானுந் திசைகளும் மாகடலும் ஆயபிரான் <br/>
தேனுந்து சேவடிக்கே சென்றூதாய் கோத்தும்பீ. 229 <br/>
<br/>
உள்ளப் படாத திருஉருவை உள்ளுதலும் <br/>
கள்ளப் படாத களிவந்த வான்கருணை <br/>
வெள்ளப் பிரான்என் பிரான்என்னை வேறேஆட் <br/>
கொள்ளப் பிரானுக்கே சென்றூதாய் கோத்தும்பீ. 230 <br/>
<br/>
பொய்யாய செல்வத்தே புக்கழுந்தி நாள்தோறும் <br/>
மெய்யாக் கருதிக்கிடந்தேனை ஆட்கொண்ட <br/>
ஐயாவென் ஆரூயிரே அம்பலவா என்றவன்றன் <br/>
செய்யார் மலரடிக்கே சென்றூதாய் கோத்தும்பீ. 231 <br/>
<br/>
தோலுந் துகிலுங் குழையுஞ் சுருள்தோடும் <br/>
பால்வெள்ளை நீறும் பசுஞ்சாந்தும் பைங்கிளியுஞ் <br/>
சூலமுந் தொக்க வளையு முடைத்தொன்மைக் <br/>
கோலமே நோக்கிக் குளிர்ந்தூதாய் கோத்தும்பீ. 232 <br/>
<br/>
கள்வன் கடியன் கலதியிவன் என்னாத <br/>
வள்ளல் வரவர வந்தொழிந்தான் என் மனத்தே <br/>
உள்ளத் துறதுய ரொன்றொழியா வண்ணமெல்லாந் <br/>
தெள்ளுங் கழலுக்கே சென்றூதாய் கோத்தும்பீ. 233 <br/>
<br/>
பூமேல் அயனோடு மாலும் புகலிரதென்று <br/>
ஏமாறி நிற்க அடியேன் இறுமாக்க <br/>
நாய்மேல் தவிசிfட்டு நன்றாய்ப் பொருட்படுத்த <br/>
தீமேனி யானுக்கே சென்றூதாய் கோத்தும்பீ. 234 <br/>
<br/>
திருச்சிற்றம்பலம் <br/>
<a href="#hd10"><i>Back</i></a><br/>
<hr noshade=""/>
<br/>
Etext of this work (tiruvAcakam) was first released in Mylai, Inaimathi formats in March 1998 <br/>
The TSCII version was first put up on Dec 12, 2001<br/> 
This Unicode version was last revised on 13 Sept. 2002 <br/>
Please send your comments and corrections to the <a href="mailto:kalyan@geocities.com?
  subject=mp003 : tiruvAcakam-part I">Webmaster(s) of this site</a><br/><br/>
<br/>
</a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></a></a></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></a></a></a></a></dd></body></body></html><!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 2000 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>tiruvAcakam of mANikka vAcakar- part I (in tamil script, unicode format)</title>
</head>
<body>
<body bgcolor="white" text="#800000">
<center><img src="pmdr0.gif"/></center>
<hr noshade="" width="50%"/>
<center><h2>tiruvAcakam of mAnikka vAcakar -part I<br/>
in Tamil script, Unicode/UTF-8 format) <p>
  திருவாசகம் -I  <br/>
   (மாணிக்க வாசகர் அருளியது)
</p></h2></center>
<hr noshade="" width="50%"/><br/>
<hr noshade=""/>
This Etext file initially prepared in Mylai format by K. Kalyanasundaram, Lausanne, Switzerland<br/>
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.

In case of difficulties send an email request to <a href="mailto:kalyan@geocities.com">
kalyan@geocities.com</a> or <a href="mailto:kumar@vt.edu">
kumar@vt.edu</a><br/>
<br/>
ன Project Madurai 1998-2001<br/>
Project Madurai is an open, voluntary, worldwide initiative devoted to preparation of <br/>
electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<dd> <b><a href="http://www.projectmadurai.org/">http://www.projectmadurai.org/ </a></b><br/>
You are welcome to freely distribute this file, provided this header page is kept intact.<br/>
<hr noshade=""/> <center>
<h3>tiruvAcakam of mAnikka vAcakar<br/>
  திருவாசகம்    (மாணிக்க வாசகர் அருளியது)
</h3></center>
<ul>
<h3><font color="red">பொருள் அடக்கம்</font></h3>
<a name="hd01">1 சிவபுராணம்  (1) <a href="#dt01"><i>மின்பதிப்பு </i></a><br/>
<a name="hd02"> 2. கீர்த்தித் திரு அகவல்    (2) <a href="#dt02"><i>மின்பதிப்பு </i></a><br/>
<a name="hd03"> 3. திருவண்டப் பகுதி    (3) <a href="#dt03"><i>மின்பதிப்பு </i></a><br/>
<a name="hd04">4. போற்றித் திருஅகவல்  (4)  <a href="#dt04"><i>மின்பதிப்பு </i></a><br/>
<a name="hd05"> 5. திருச்சதகம்    (5 - 104)  <a href="#dt05"><i>மின்பதிப்பு </i></a><br/>
<a name="hd06"> 6. நீத்தல் விண்ணப்பம்    (105 - 154)  <a href="#dt06"><i>மின்பதிப்பு </i></a><br/>
<a name="hd07"> 7. திருவெம்பாவை  (155 - 174)  <a href="#dt07"><i>மின்பதிப்பு </i></a><br/>
<a name="hd08"> 8. திரு அம்மானை   (175 - 194)  <a href="#dt08"><i>மின்பதிப்பு </i></a><br/>
<a name="hd09"> 9. திருப்பொற் சுண்ணம் - ஆனந்த மனோலயம்   (195 - 214)  <a href="#dt09"><i>மின்பதிப்பு </i></a><br/>
<a name="hd10">10. திருக்கோத்தும்பி - சிவனோடு ஐக்கியம்   (215 - 234)  <a href="#dt10"><i>மின்பதிப்பு </i></a><br/>
</a></a></a></a></a></a></a></a></a></a></ul>
<hr width="80%"/>
<a name="dt01">
<h3><font color="blue">
1. சிவபுராணம் 
</font></h3>
(திருப்பெருந்துறையில் அருளியது <br/>
தற்சிறப்புப் பாயிரம்) <br/>
<br/>
நமச்சிவாய வாஅழ்க நாதன் தாள் வாழ்க <br/>
இமைப்பொழுதும் என் நெஞ்சில் நீங்காதான் தாள் வாழ்க <br/>
கோகழி ஆண்ட குருமணிதன் தாள் வாழ்க <br/>
ஆகமம் ஆகிநின்று அண்ணிப்பான் தாள் வாழ்க <br/>
ஏகன் அநேகன் இறைவன் அடிவாழ்க 5 <br/>
<br/>
வேகம் கெடுத்தாண்ட வேந்தன் அடிவெல்க <br/>
பிறப்பறுக்கும் பிஞ்ஞகன்தன் பெய்கழல்கள் வெல்க <br/>
புறந்தார்க்குச் சேயோன் தன் பூங்கழல்கள் வெல்க <br/>
கரங்குவிவார் உள்மகிழும் கோன்கழல்கள் வெல்க <br/>
சிரம்குவிவார் ஓங்குவிக்கும் சீரோன் கழல் வெல்க 10 <br/>
<br/>
ஈசன் அடிபோற்றி எந்தை அடிபோற்றி <br/>
தேசன் அடிபோற்றி சிவன் சேவடி போற்றி <br/>
நேயத்தே நின்ற நிமலன் அடி போற்றி <br/>
மாயப் பிறப்பு அறுக்கும் மன்னன் அடி போற்றி <br/>
சீரார் பெருந்துறை நம் தேவன் அடி போற்றி 15 <br/>
ஆராத இன்பம் அருளும் மலை போற்றி <br/>
<br/>
சிவன் அவன் என்சிந்தையுள் நின்ற அதனால் <br/>
அவன் அருளாலே அவன் தாள் வணங்கிச் <br/>
சிந்தை மகிழச் சிவ புராணம் தன்னை <br/>
முந்தை வினைமுழுதும் ஓய உரைப்பன் யான். 20 <br/>
<br/>
கண் நுதலான் தன்கருணைக் கண்காட்ட வந்து எய்தி <br/>
எண்ணுதற்கு எட்டா எழில் ஆர்கழல் இறைஞ்சி <br/>
விண் நிறைந்தும் மண் நிறைந்தும் மிக்காய், விளங்கு ஒளியாய், <br/>
எண் இறந்த எல்லை இலாதானே நின் பெரும்சீர் <br/>
பொல்லா வினையேன் புகழுமாறு ஒன்று அறியேன் 25 <br/>
<br/>
புல்லாகிப் பூடாய்ப் புழுவாய் மரமாகிப் <br/>
பல் விருகமாகிப் பறவையாய்ப் பாம்பாகிக் <br/>
கல்லாய் மனிதராய்ப் பேயாய்க் கணங்களாய் <br/>
வல் அசுரர் ஆகி முனிவராய்த் தேவராய்ச் <br/>
செல்லாஅ நின்ற இத் தாவர சங்கமத்துள் 30 <br/>
<br/>
எல்லாப் பிறப்பும் பிறந்து இளைத்தேன், எம்பெருமான் <br/>
மெய்யே உன் பொன் அடிகள் கண்டு இன்று வீடு உற்றேன் <br/>
உய்ய என் உள்ளத்துள் ஓங்காரமாய் நின்ற <br/>
மெய்யா விமலா விடைப்பாகா வேதங்கள் <br/>
ஐயா எனவோங்கி ஆழ்ந்து அகன்ற நுண்ணியனே 35 <br/>
<br/>
வெய்யாய், தணியாய், இயமானனாம் விமலா <br/>
பொய் ஆயின எல்லாம் போய் அகல வந்தருளி <br/>
மெய் ஞானம் ஆகி மிளிர் கின்ற மெய்ச் சுடரே <br/>
எஞ்ஞானம் இல்லாதேன் இன்பப் பெருமானே <br/>
அஞ்ஞானம் தன்னை அகல்விக்கும் நல் அறிவே 40 <br/>
<br/>
ஆக்கம் அளவு இறுதி இல்லாய், அனைத்து உலகும் <br/>
ஆக்குவாய் காப்பாய் அழிப்பாய் அருள் தருவாய் <br/>
போக்குவாய் என்னைப் புகுவிப்பாய் நின் தொழும்பின் <br/>
நாற்றத்தின் நேரியாய், சேயாய், நணியானே <br/>
மாற்றம் மனம் கழிய நின்ற மறையோனே 45 <br/>
<br/>
கறந்த பால் கன்னலொடு நெய்கலந்தாற் போலச் <br/>
சிறந்தடியார் சிந்தனையுள் தேன்ஊறி நின்று <br/>
பிறந்த பிறப்பு அறுக்கும் எங்கள் பெருமான் <br/>
நிறங்கள் ஓர் ஐந்து உடையாய், விண்ணோர்கள் ஏத்த <br/>
மறைந்திருந்தாய், எம்பெருமான் வல்வினையேன் தன்னை 50 <br/>
<br/>
மறைந்திட மூடிய மாய இருளை <br/>
அறம்பாவம் என்னும் அரும் கயிற்றால் கட்டி <br/>
புறம்தோல் போர்த்து எங்கும் புழு அழுக்கு மூடி, <br/>
மலம் சோரும் ஒன்பது வாயில் குடிலை <br/>
மலங்கப் புலன் ஐந்தும் வஞ்சனையைச் செய்ய, 55 <br/>
<br/>
விலங்கு மனத்தால், விமலா உனக்கு <br/>
கலந்த அன்பாகிக் கசிந்து உள் உருகும் <br/>
நலம் தான் இலாத சிறியேற்கு நல்கி <br/>
நிலம் தன்மேல் வந்து அருளி நீள்கழல்கள் காட்டி, <br/>
நாயிற் கடையாய்க் கிடந்த அடியேற்குத் 60 <br/>
<br/>
தாயிற் சிறந்த தயா ஆன தத்துவனே <br/>
மாசற்ற சோதி மலர்ந்த மலர்ச்சுடரே <br/>
தேசனே தேன் ஆர்அமுதே சிவபுரானே <br/>
பாசமாம் பற்று அறுத்துப் பாரிக்கும் ஆரியனே <br/>
நேச அருள்புரிந்து நெஞ்சில் வஞ்சம் கெடப் 65 <br/>
<br/>
பேராது நின்ற பெருங்கருணைப் போராறே <br/>
ஆரா அமுதே அளவிலாப் பெம்மானே <br/>
ஓராதார் உள்ளத்து ஒளிக்கும் ஒளியானே <br/>
நீராய் உருக்கி என் ஆருயிராய் நின்றானே <br/>
இன்பமும் துன்பமும் இல்லானே உள்ளானே 70 <br/>
<br/>
அன்பருக்கு அன்பனே யாவையுமாய் இல்லையுமாய் <br/>
சோதியனே துன்னிருளே தோன்றாப் பெருமையனே <br/>
ஆதியனே அந்தம் நடுவாகி அல்லானே <br/>
ஈர்த்து என்னை ஆட்கொண்ட எந்தை பெருமானே <br/>
கூர்த்த மெய் ஞானத்தால் கொண்டு உணர்வார் தம்கருத்தில் 75 <br/>
<br/>
நோக்கரிய நோக்கே நுணுக்கரிய நுண் உணர்வே <br/>
போக்கும் வரவும் புணர்வும் இலாப் புண்ணியனே <br/>
காக்கும் என் காவலனே காண்பரிய பேர் ஒளியே <br/>
ஆற்றின்ப வெள்ளமே அத்தா மிக்காய் நின்ற <br/>
தோற்றச் சுடர் ஒளியாய்ச் சொல்லாத நுண் உணர்வாய் 80 <br/>
<br/>
மாற்றமாம் வையகத்தின் வெவ்வேறே வந்து அறிவாம் <br/>
தேற்றனே தேற்றத் தெளிவே என் சிந்தனை உள் <br/>
ஊற்றான உண்ணார் அமுதே உடையானே <br/>
வேற்று விகார விடக்கு உடம்பின் உள்கிடப்ப <br/>
ஆற்றேன் எம் ஐயா அரனே ஓ என்று என்று 85 <br/>
<br/>
போற்றிப் புகழ்ந்திருந்து பொய்கெட்டு மெய் ஆனார் <br/>
மீட்டு இங்கு வந்து வினைப்பிறவி சாராமே <br/>
கள்ளப் புலக்குரம்பைக் கட்டு அழிக்க வல்லானே <br/>
நள் இருளில் நட்டம் பயின்று ஆடும் நாதனே <br/>
தில்லை உள் கூத்தனே தென்பாண்டி நாட்டானே 90 <br/>
<br/>
அல்லல் பிறவி அறுப்பானே ஓ என்று <br/>
சொல்லற்கு அரியானைச் சொல்லித் திருவடிக்கீழ் <br/>
சொல்லிய பாட்டின் பொருள் உணர்ந்து சொல்லுவார் <br/>
செல்வர் சிவபுரத்தின் உள்ளார் சிவன் அடிக்கீழ்ப் <br/>
பல்லோரும் ஏத்தப் பணிந்து. 95 <br/>
<br/>
திருச்சிற்றம்பலம் <br/>
<a href="#hd01"><i>Back</i></a><br/>
<hr width="80%"/>
<a name="dt02">
<h3><font color="blue">
2. கீர்த்தித் திரு அகவல் <br/>
</font></h3>
(தில்லையில் அருளியது - நிலைமண்டில ஆசிரியப்பா) <br/>
<br/>
தில்லை மூதூர் ஆடிய திருவடி <br/>
பல் உயிர் எல்லாம் பயின்றனன் ஆகி <br/>
எண்இல் பல்குணம் எழில்பெற விளங்கி <br/>
மண்ணும் விண்ணும் வானோர் உலகும் <br/>
துன்னிய கல்வி தோற்றியும் அழித்தும் 5 <br/>
<br/>
என்னுடை இருளை ஏறத்துரந்தும் <br/>
அடியார் உள்ளத்து அன்பு மீதூரக் <br/>
குடியாக் கொண்ட கொள்கையும் சிறப்பும் <br/>
மன்னும் மாமலை மகேந்திரம் அதனில் <br/>
சொன்ன ஆகமம் தோற்றுவித்து அருளியும் 10 <br/>
<br/>
கல்லா டத்துக் கலந்து இனிது அருளி <br/>
நல்லா ளோடு நயப்புறவு எய்தியும் <br/>
பஞ்சப் பள்ளியில் பால்மொழி தன்னொடும் <br/>
எஞ்சாது ஈண்டும் இன்அருள் விளைத்தும் <br/>
கிராத வேடமொடு கிஞ்சுக வாயவள் 15 <br/>
<br/>
விராவு கொங்கை நல்தடம் படிந்தும் <br/>
கேவேடர் ஆகிக் கெளிறது படுத்தும் <br/>
மாவேட்டு ஆகிய ஆகமம் வாங்கியும் <br/>
மற்றவை தம்மை மகேந்திரத்து இருந்து <br/>
உற்ற ஐம் முகங்களாள் பணித்து அருளியும் 20 <br/>
<br/>
நந்தம் பாடியில் நான் மறையோனாய் <br/>
அந்தமில் ஆரியனாய் அமர்ந்து அருளியும் <br/>
வேறு வேறு உருவும் வேறுவேறு இயற்கையும் <br/>
நூறு நூறு ஆயிரம் இயல்பினது ஆகி <br/>
ஏறு உடை ஈசன் இப்புவனியை உய்யக் 25 <br/>
<br/>
கூறு உடை மங்கையும் தானும் வந்தருளிக் <br/>
குதிரையைக் கொண்டு குடநாடு அதன்மிகைக் <br/>
சதுர்படத் சாத்தாய்த் தான் எழுந்தருளியும் <br/>
வேலம் புத்தூர் விட்டேறு அருளிக் <br/>
கோலம் பொலிவு காட்டிய கொள்கையும் 30 <br/>
<br/>
தர்ப்பணம் அதனில் சாந்தம் புத்தூர் <br/>
வில்பொரு வேடற்கு ஈந்த விளைவும் <br/>
மொக்கணி அருளிய முழுத்தழல் மேனி <br/>
சொக்கது ஆகக் காட்டிய தொன்மையும் <br/>
அரியொடு பிரமற்கு அளவு அறி ஒண்ணான் 35 <br/>
<br/>
நரியைக் குதிரை ஆக்கிய நன்மையும் <br/>
ஆண்டுகொண்டருள அழகுறு திருவடி <br/>
பாண்டியன் தனக்குப் பரிமாவிற்று <br/>
ஈண்டு கனகம் இசையப் பெறா அது <br/>
ஆண்டான் எம்கோன் அருள்வழி இருப்பத் 40 <br/>
<br/>
தூண்டு சோதி தோற்றிய தொன்மையும் <br/>
அந்தணன் ஆகி ஆண்டுகொண்டருளி <br/>
இந்திர ஞாலம் காட்டிய இயல்பும் <br/>
மதுரைப் பெருநல் மாநகர் இருந்து <br/>
குதிரைச் சேவகன் ஆகிய கொள்கையும் 45 <br/>
<br/>
ஆங்கது தன்னில் அடியவர்க்கு ஆகப் <br/>
பாங்காய் மண் சுமந்தருளிய பரிசும் <br/>
உத்தர கோச மங்கையுள் இருந்து <br/>
வித்தக வேடங் காட்டிய இயல்பும் <br/>
பூவணம் அதனில் பொலிந்து இருந்து அருளித் 50 <br/>
<br/>
தூவண மேனி காட்டிய தொன்மையும் <br/>
வாத வூரினில் வந்து இனிது அருளிப் <br/>
பாதச் சிலம்பொலி காட்டிய பண்பும் <br/>
திரு ஆர் பொருந்துறைச் செல்வன் ஆகிக் <br/>
கரு ஆர் சோதியில் கரந்த கள்ளமும் 55 <br/>
<br/>
பூவலம் அதனில் பொலிந்து இனிது அருளிப் <br/>
பாவம் நாசம் ஆக்கிய பரிசும் <br/>
தண்ணீர்ப் பந்தல் சயம்பெற வைத்து <br/>
நல்நீர்ச் சேவகன் ஆகிய நன்மையும் <br/>
விருந்தினன் ஆகி வெண்காடு அதனில் 60 <br/>
<br/>
குருந்தின் கீழ் அன்றிருந்த கொள்கையும் <br/>
பட்ட மங்கையில் பாங்காய் இருந்து அங்கு <br/>
அட்ட மாசித்தி அருளிய அதுவும் <br/>
வேடுவன் ஆகி வேண்டு உருக் கொண்டு <br/>
காடு அது தன்னில் கரந்த உள்ளமும் 65 <br/>
<br/>
மெய்க் காட்டிட்டு வேண்டு உருக் கொண்டு <br/>
தக்கான் ஒருவன் ஆகிய தன்மையும் <br/>
ஓரி ஊரில் உகந்து இனிது அருளி <br/>
பாரிரும் பாலகன் ஆகிய பரிசும் <br/>
பாண்டூர் தன்னில் ஈண்ட இருந்தும் 70 <br/>
<br/>
தேவூர்த் தென்பால் திகழ்தரு தீவில் <br/>
கோவார் கோலம் கொண்ட கொள்கையும் <br/>
தேன் அமர் சோலைத் திரு ஆரூரில் <br/>
ஞானம் தன்னை நல்கிய நன்மையும் <br/>
இடைமருது அதனில் ஈண்ட இருந்து 75 <br/>
<br/>
படிமப் பாதம் வைத்த அப்பரிசும் <br/>
ஏகம் பத்தில் இயல்பாய் இருந்து <br/>
பாகம் பெண்ணோடு ஆயின பரிசும் <br/>
திருவாஞ்சியத்தில் சீர்பெற இருந்து <br/>
மருவார் குழலியொடு மகிழ்ந்த வண்ணமும் 80 <br/>
<br/>
சேவகன் ஆகித் திண்சிலை ஏந்திப் <br/>
பாவகம் பலபல காட்டிய பரிசும் <br/>
கடம்பூர் தன்னில் இடம்பெற இருந்தும் <br/>
ஈங்கோய் மலையில் எழிலது காட்டியும் <br/>
ஐயாறு அதனில் சைவன் ஆகியும் 85 <br/>
<br/>
துருத்தி தன்னில் அருத்தியோடு இருந்தும் <br/>
திருப்பனை ஊரில் விருப்பன் ஆகியும் <br/>
கழுமலம் அதனில் காட்சி கொடுத்தும் <br/>
கழுக்குன்று அதனில் வழுக்காது இருந்தும் <br/>
புறம்பயம் அதனில் அறம்பல அருளியும் 90 <br/>
<br/>
குற்றாலத்துக் குறியாய் இருந்தும் <br/>
அந்தமில் பெருமை அழல் உருக் கரந்து <br/>
சுந்தர வேடத்து ஒருமுதல் உருவுகொண்டு <br/>
இந்திர ஞாலம் போலவந்து அருளி <br/>
எவ்வெவர் தன்மையும் தன்வயிள் படுத்துத் 95 <br/>
<br/>
தானே ஆகிய தயாபரன் எம் இறை <br/>
சந்திர தீபத்துச் சாத்திரன் ஆகி <br/>
அந்திரத்து இழிந்து வந்து அழகு அமர் பாலையுள் <br/>
சுந்தரத் தன்மையொடு துதைந்து இருந்தருளியும் <br/>
மந்திர மாமலை மகேந்திர வெற்பன் 100 <br/>
<br/>
அந்தம் இல் பெருமை அருள் உடை அண்ணல் <br/>
எம் தமை ஆண்ட பரிசு அது பகரின் <br/>
ஆற்றல் அதுவுடை அழகமர் திரு உரு <br/>
நீற்றுக் கோடி நிமிர்ந்து காட்டியும் <br/>
ஊனம் தன்னை ஒருங்குடன் அறுக்கும் 105 <br/>
<br/>
ஆனந் தம்மே ஆறா அருளியும் <br/>
மாதில் கூறுஉடை மாப்பெரும் கருணையன் <br/>
நாதப் பெரும்பறை நவின்று கறங்கவும் <br/>
அழுக்கு அடையாமல் ஆண்டுகொண்டு அருள்பவன் <br/>
கழுக் கடை தன்னைக் கைக்கொண்டு அருளியும் 110 <br/>
<br/>
மூலம் ஆகிய மும்மலம் அறுக்கும் <br/>
தூய மேனிச் சுடர்விடு சோதி <br/>
காதலன் ஆகிக் கழுநீர் மாலை <br/>
ஏறு உடைத்தாக எழில்பெற அணித்தும் <br/>
அரியொடு பிரமற்கு அளவு அறியாதவன் 115 <br/>
<br/>
பரிமாவின் மிசைப் பயின்ற வண்ணமும் <br/>
மீண்டு வாராவழி அருள் புரிபவன் <br/>
பாண்டி நாடே பழம்பதி ஆகவும் <br/>
பக்தி செய் அடியாரைப் பரம்பரத்து உய்ப்பவன் <br/>
உத்தர கோச மங்கை ஊர் ஆகவும் 120 <br/>
<br/>
ஆதி மூர்த்திகளுக்கு அருள்புரிந்து அருளிய <br/>
தேவ தேவன் திருப் பெயர் ஆகவும் <br/>
இருள கடிந்து அருளிய இன்ப ஊர்தி <br/>
அருளிய பெருமை அருள்மலை யாகவும் <br/>
எப்பெருந் தமையும் எவ்வெவர் திறமும் 125 <br/>
<br/>
அப்பரிசு அதனால் ஆண்டுகொண்டருளி <br/>
நாயினேனை நலம்மலி தில்லையுள் <br/>
கோலம் ஆர்தரு பொதுவினில் வருகஎன <br/>
ஏல என்னை ஈங்கு ஒழித் தருளி <br/>
அன்று உடன் சென்ற அருள்பெறும் அடியவர் 130 <br/>
<br/>
ஒன்ற ஒன்ற உடன் கலந்து அருளியும் <br/>
எய்த வந்திலாதார் எரியில் பாயவும் <br/>
மாலது வாகி மயக்கம் எய்தியும் <br/>
பூதலம் அதனில் புரண்டுவீழ்ந்து அலறியும் <br/>
கால்விசைத்து ஓடிக் கடல்புக மண்டி 135 <br/>
<br/>
நாத நாத என்று அழுது அரற்றி <br/>
பாதம் எய்தினர் பாதம் எய்தவும் <br/>
பதஞ்சலிக் கருளிய பரமநாடக என்ற <br/>
இதம் சலிப்பெய்த நின்று ஏங்கினர் ஏங்கவும் <br/>
எழில்பெறும் இமயத்து இயல்புஉடை அம்பொன் 140 <br/>
<br/>
பொலிதரு புலியூர்ப் பொதுவினில் நடம் நவில் <br/>
கனிதரு செவ்வாய் உமையொடு காளிக்கு <br/>
அருளிய திருமுகத்து அழகு உறு சிறுநகை <br/>
இறைவன் ஈண்டிய அடியவ ரோடும் <br/>
பொலிதரு புலியூர் புக்கு இனிது அருளினன் 145 <br/>
ஒலிதரு கைலை உயர்கிழ வோனே <br/>
<br/>
திருச்சிற்றம்பலம் <br/>
<a href="#hd02"><i>Back</i></a><br/>
<hr width="80%"/>
<a name="dt03">
<h3><font color="blue">
3. திருவண்டப் பகுதி <br/>
</font></h3>
( தில்லையில் அருளயது - இணைக் குறள் ஆசிரியப்பா) <br/>
<br/>
அண்டப் பகுதியின் உண்டைப் பிறக்கம் <br/>
அளப்பு அரும் தன்மை வளப் பெருங் காட்சி <br/>
ஒன்றனுக்கு ஒன்று நின்றெழில் பகரின் <br/>
நூற்று ஒரு கோடியின் மேல்பட விரிந்தன <br/>
இல்நுழை கதிரின் துன் அணுப் புரையச் 5 <br/>
<br/>
சிறிய ஆகப் பெரியோன் தெரியின் <br/>
வேதியன் தொகையொடு மாலவன் மிகுதியும் <br/>
தோற்றமும் சிறப்பும் ஈற்றொடு புணரிய <br/>
மாப்பேர் ஊழியும் நீக்கமும் நிலையும் <br/>
சூக்கமொடு தூலத்துச் சூறை மாருதத்து 10 <br/>
<br/>
எறியது வளியின் <br/>
கொட்கப் பெயர்க்கும் குழகன் முழுவதும் <br/>
படைப்போன் படைக்கும் பழையோன் படைத்தவை <br/>
காப்போன் காக்கும் கடவுள், காப்பவை <br/>
காப்போன், கரப்பவை கருதாக் 15 <br/>
<br/>
கருத்துடைக் கடவுள், திருத்தகும் <br/>
அறுவகைச் சமயத்து அறுவகை யோர்க்கும் <br/>
வீடுபேறாய் நின்ற விண்ணோர் பகுதி <br/>
கீடம் புரையும் கிழவோன், நாள் தொறும் <br/>
அருக்கனின் சோதி அமைத்தோன், திருத்தகு 20 <br/>
<br/>
மதியில் தண்மை வைத் தோன், திண்திறல் <br/>
தீயில் வெம்மை செய்தோன், பொய்தீர் <br/>
வானில் கலப்பு வைத்தோன், மேதகு <br/>
காலின் ஊக்கம் கண்டோ ன், நிழல் திகழ் <br/>
நீரில் இன்சுவை நிகழ்ந்தோன், வெளிப்பட 25 <br/>
<br/>
மண்ணில் திண்மை வைத்தோன், என்று என்று <br/>
எனைப் பல கோடி எனைப் பல பிறவும் <br/>
அனைத்து அனைத்து அவ்வயின் அடைத்தோன். அஃதான்று <br/>
முன்னோன் காண்க, முழுதோன் காண்க <br/>
தன்நேர் இல்லோன் தானே காண்க 30 <br/>
<br/>
ஏனம் தொல் எயிறு அணிந்தோன் காண்க <br/>
கானம் புலியுரி அரையோன் காண்க <br/>
நீற்றோன் காண்க, நினைதொறும் நினைதொறும் <br/>
ஆற்றேன் காண்க, அந்தோ கெடுவேன் <br/>
இன்னிசை வீணையில் இசைத்தோன் காண்க 35 <br/>
<br/>
அன்னது ஒன்று அவ் வயின் அறிந்தோன் காண்க <br/>
பரமன் காண்க, பழையோன் காண்க <br/>
பிரமன்மால் காணாப் பெரியோன் காண்க <br/>
அற்புதன் காண்க, அநேகன் காண்க <br/>
சொற்பதங் கடந்த தொல்லோன் காண்க 40 <br/>
<br/>
சித்தமும் செல்லாச் சேட்சியன் காண்க <br/>
பத்தி வலையில் படுவோன் காண்க <br/>
ஒருவன் என்றும் ஒருவன் காண்க <br/>
விரிபொழில் முழுதாய் விரிந்தோன் காண்க <br/>
அணுத்தரும் தன்மையில் ஐயோன் காண்க 45 <br/>
<br/>
இணைப்பு அரும் பெருமையில் ஈசன் காண்க <br/>
அரிய அதில் அரிய அரியோன் காண்க <br/>
மருவி எப்பொருளும் வளர்ப்போன் காண்க <br/>
நூல் உணர்வு உணரா நுண்ணியன் காண்க <br/>
மேலோடு கீழாய் விரிந்தோன் காண்க 50 <br/>
<br/>
அந்தமும் ஆதியும் அகன்றோன் காண்க <br/>
பந்தமும் வீடும் படைப்போன் காண்க <br/>
நிற்பதுஞ் செல்வதும் ஆனோன் காண்க <br/>
கற்பதும் இறுதியும் கண்டோ ன் காண்க <br/>
யாவரும் பெற உறும் ஈசன் காண்க 55 <br/>
<br/>
தேவரும் அறியாச் சிவனே காண்க <br/>
பெண்ஆண் அலிஎனும் பெற்றியன் காண்க <br/>
கண்ணால் யானும் கண்டேன் காண்க <br/>
அருள்நனி சுரக்கும் அமுதே காண்க <br/>
கருணையின் பெருமை கண்டேன் காண்க 60 <br/>
<br/>
புவனியல் சேவடி தீண்டினன் காண்க <br/>
சிவன் என யானும் தேறினன் காண்க <br/>
அவன் எனை ஆட்கொண்டு அருளினன் காண்க <br/>
குவளைக் கண்ணி கூறன் காண்க <br/>
அவளுந் தானும் உடனே காண்க 65 <br/>
<br/>
பரமா னந்தம் பழம் கட லதுவே <br/>
கருமா முகிலில் தோன்றித் <br/>
திருவார் பெருந்துறை வரையில் ஏறித் <br/>
திருத்தகு மின்ஒளி திசைதிசை விரிய <br/>
ஐம்புலம் பந்தனை வாள்அரவு இரிய 70 <br/>
<br/>
வெம் துயர் கோடை மாத்தலை கரப்ப <br/>
நீடு எழில் தோன்றி வாள் ஒளி மிளிர <br/>
எம்தம் பிறவியில் கோபம் மிகுந்து <br/>
முரசு ஏறிந்து மாப்பெருங் கருணையில் முழங்கிப் <br/>
பூப்புரை அஞ்சலி காந்தள் காட்ட 75 <br/>
<br/>
எஞ்சா இன்னருள் நுண்துளி கொள்ளச் <br/>
செஞ்சுடர் வெள்ளம் திசைதிசை தெவிட்ட வரையுறக் <br/>
கேதக் குட்டம் கையற வோங்கி <br/>
இருமுச் சமயத்து ஒரு பேய்த் தேரினை <br/>
நீர்நசை தரவரும் நெடுங்கண் மான்கணம் 80 <br/>
<br/>
தவப்பெரு வாயிடைப் பருகித் தளர்வொடும் <br/>
அவப்பெருந் தாபம் நீங்காது அசைந்தன <br/>
ஆயிடை வானப் பேரியாற்று அகவயின் <br/>
பாய்ந்து எழுந்து இன்பம் பெருஞ்சுழி கொழித்துச் <br/>
சுழித்து எம்பந்தம் மாக் கரைபொருது அலைத்திடித்து 85 <br/>
<br/>
ஊழ் ஊழ் ஓங்கிய நங்கள் <br/>
இருவினை மாமரம் வேர் பறித்து எழுந்து <br/>
உருவ அருள்நீர் ஓட்டா அருவரைச் <br/>
சந்தின் வான்சிறை கட்டி மட்டவிழ் <br/>
வெறிமலர்க் குளவாய் கோலி நிறையகில் 90 <br/>
<br/>
மாப்புகைக் கரைசேர் வண்டுடைக் குளத்தின் <br/>
மீக்கொள மேல்மேல் மகிழ்தலின் நோக்கி <br/>
அருச்சனை வயல் உள் அன்புவித்து இட்டுத் <br/>
தொண்ட உழவர் ஆரத் தந்த <br/>
அண்டத்து அரும்பெறல் மேகன் வாழ்க 95 <br/>
<br/>
கரும்பணக் கச்சைக் கடவுள் வாழ்க <br/>
அரும்தவர்ககு அருளும் ஆதி வாழ்க <br/>
அச்சம் தவிர்த்த சேவகன் வாழ்க <br/>
நிச்சலும் ஈர்த்தாட் கொள்வோன் வாழ்க <br/>
சூழ்இருள் துன்பம் துடைப்போன் வாழ்க 100 <br/>
<br/>
எய்தினர்க்கு ஆர்அமுது அளிப்போன் வாழ்க <br/>
கூர்இருள் கூத்தொடு குனிப்போன் வாழ்க <br/>
பேர்அமைத் தோளி காதலன் வாழ்க <br/>
ஏதிலார்ககு ஏதில்எம் இறைவன் வாழ்க <br/>
காதலர்க்கு எய்ப்பினில் வைப்பு வாழ்க 105 <br/>
<br/>
நச்சு அரவு ஆட்டிய நம்பன் போற்றி <br/>
பிச்சு எமை ஏற்றிய பெரியோன் போற்றி <br/>
நீற்றொடு தோற்ற வல்லோன் போற்றி நாற்றிசை <br/>
நடப்பன நடாஅய்க் கிடப்பன கிடாஅய் <br/>
நிற்பன நிறீஇச் 110 <br/>
<br/>
சொல்பதம் கடந்த தொல்லோன் <br/>
உள்ளத் துணர்ச்சியிற் கொள்ளவும் படாஅன் <br/>
கண்முதல் புலனாற் காட்சியும் இல்லோன் <br/>
விண்முதல் பூதம் வெளிப்பட வகுத்தோன் <br/>
பூவில் நாற்றம் போன்றுயர்ந் தெங்கும் 115 <br/>
<br/>
ஒழிவற நிறைந்து மேவிய பெருமை <br/>
இன்று எனக்கு எளிவந்து அருளி <br/>
அழிதரும் ஆக்கை ஒழியச்செய்த ஒண்பொருள் <br/>
இன்றெனக் கெளிவந்து இருந்தனன் போற்றி <br/>
அளிதரும் ஆக்கை செய்தோன் போற்றி 120 <br/>
<br/>
ஊற்றிருந்த துள்ளங் களிப்போன் போற்றி <br/>
ஆற்றா இன்பம் அலர்ந்தலை போற்றி <br/>
போற்றா ஆக்கையைப் பொறுத்தல் புகலேன் <br/>
மரகதக் குவாஅல் மாமணிப் பிறக்கம் <br/>
மின்ஒளி கொண்ட பொன்னொளி திகழத் 125 <br/>
<br/>
திசைமுகன் சென்று தேடினர்க்கு ஒளித்தும் <br/>
முறையுளி ஒற்றி முயன்றவர்க்கு ஒளித்தும் <br/>
ஒற்றுமை கொண்டு நோக்கும் உள்ளத்து <br/>
உற்றவர் வருந்த உறைப்பவர்க்கு ஒளித்தும் <br/>
மறைத்திறம் நோக்கி வருந்தினர்க்கு ஒளித்தும் 130 <br/>
<br/>
இத்தந் திரத்தில் காண்டும் என்று இருந்தோர்க்கு <br/>
அத்தந் திரத்தில் அவ்வயின் ஒளித்தும் <br/>
முனிவு அற நோக்கி நனிவரக் கௌவி <br/>
ஆணெனத் தோன்றி அலியெனப் பெயர்ந்து <br/>
வாள்நுதல் பெண்என ஒளித்தும் சேண்வயின் 135 <br/>
<br/>
ஐம்புலன் செலவிடுத்து அருவரை தொறும்போய்த் <br/>
துற்றவை துறந்த வெற்று உயிர் ஆக்கை <br/>
அருந்தவர் காட்சியுள் திருந்த ஒளித்தும் <br/>
ஒன்று உண்டில்லை யென்றறி வொளித்தும் <br/>
பண்டே பயில்தொறும் இன்றே பயில்தொறும் 140 <br/>
<br/>
ஒளிfக்கும் சோரனைக் கண்டனம் <br/>
ஆர்மின் ஆர்மின் நாண்மலர்ப் பிணையலில் <br/>
தாள்தனை இடுமின் சுற்றுமின் சூழ்மின் <br/>
தொடர்மின் விடேன்மின் <br/>
பற்றுமின் என்றவர் பற்றுமுற்று ஒளித்தும் 145 <br/>
<br/>
தன்நேர் இல்லோன் தானே ஆன தன்மை <br/>
என் நேர் அனையோர் கேட்கவந்து இயம்பி <br/>
அறைகூவி ஆட்கொண்டருளி <br/>
மறையோர் கோலம் காட்டி அருளலும் <br/>
உலையா அன்பு என்பு உருக ஓலமிட்டு 150 <br/>
<br/>
அலைகடல் திரையில் ஆர்த்து ஆர்த்து ஓங்கித் <br/>
தலை தடுமாறா வீழ்ந்துபுரண் டலறிப் <br/>
பித்தரின் மயங்கி மத்தரின் மதித்து <br/>
நாட்டவர் மருளவும் கேட்டவர் வியப்பவும் <br/>
கடைக்களிறு ஏற்றாத் தடம்பெரு மதத்தின் 155 <br/>
<br/>
ஆற்றேன் ஆக அவயவம் சுவைதரு <br/>
கோற்றேன் கொண்டு செய்தனன் <br/>
ஏற்றார் மூதூர் எழில்நகை எரியின் <br/>
வீழ்வித்து ஆங்கு அன்று அருட்பெருந் தீயின் <br/>
அடியோம் அடிக்குடில் 160 <br/>
<br/>
ஒருத்தரும் வழாமை யொடுக்கினன் <br/>
தடக்கையின் நெல்லிக் கனியெனக் காயினன் <br/>
சொல்லுவது அறியேன் வாழி முறையோ <br/>
தரியேன் நாயேன் தான் எனைச் செய்தது <br/>
தெரியேன் ஆஆ செத்தேன் அடியேற்கு 165 <br/>
<br/>
அருளியது அறியேன் பருகியும் ஆரேன் <br/>
விழுங்கியும் ஒல்ல கில்லேன் <br/>
செழுந்தண் பாற்கடல் திரைபுரை வித்து <br/>
உவர்க்கடல் நள்ளும்நீர் உள்அகம் ததும்ப <br/>
வாக்கு இறந்து அமுதம் மயிர்க்கால் தோறும் 170 <br/>
<br/>
தேக்கிடச் செய்தனன் கொடியேன் ஊன்தழை <br/>
குரம்பை தோறும் நாய் உடல் அகத்தே <br/>
குரம்பைகொண்டு இன்தேன் பாய்த்தி நிரம்பிய <br/>
அற்புதம் ஆன அமுத தாரைகள் <br/>
எற்புத் துளைதொறும் ஏற்றினன் உருகுவது 175 <br/>
<br/>
உள்ளம் கொண்டோ ர் உருச்செய் தாங்கு எனக்கு <br/>
அள் ஊறு ஆக்கை அமைத்தனன் ஒள்ளிய <br/>
கன்னற் கனிதேர் களிறு எனக் கடைமுறை <br/>
என்னையும் இருப்பது ஆக்கினன் என்னில் <br/>
கருணை வான்தேன் கலக்க 180 <br/>
அருளொடு பரா அமுது ஆக்கினன் <br/>
பிரமன் மால் அறியாப் பெற்றி யோனே <br/>
<br/>
திருச்சிற்றம்பலம் <br/>
<a href="#hd03"><i>Back</i></a><br/>
<hr width="80%"/>
<a name="dt04">
<h3><font color="blue">
4. போற்றித் திருஅகவல் <br/>
</font></h3>
(தில்லையில் அருளியது - நிலைமண்டில ஆசிரியப்பா) <br/>
<br/>
நான்முகன் முதலா வானவர் தொழுது எழ <br/>
ஈர் அடியாலே மூவுலகு அளந்து <br/>
நால் திசை முனிவரும் ஐம்புலன் மலரப் <br/>
போற்றி செய் கதிர்முடித் திருநெடுமால் அன்று <br/>
அடிமுடி அறியும் ஆதரவு அதனில் <br/>
கடும் முரண் ஏனம் ஆகிமுன் கலந்து <br/>
ஏழ்தலம் உருவ இடந்து பின் எய்த்து <br/>
ஊழி முதல்வ சயசய என்று <br/>
வழுத்தியும் காணா மலர்அடி இணைகள் <br/>
வழுத்துதற்கு எளிதாய் வார் கடல் உலகினில் 10 <br/>
<br/>
யானை முதலா எறும்பு ஈறாய <br/>
ஊனம் இல் யோனியின் உள்வினை பிழைத்தும் <br/>
மானுடப் பிறப்பினுள் மாதா உதரத்து <br/>
ஈனம் இல் கிருமிச் செருவினில் பிழைத்தும் <br/>
ஒரு மதித் தான்றியின் இருமையில் பிழைத்தும் <br/>
இருமதி விளைவின் ஒருமையில் பிழைத்தும் <br/>
மும்மதி தன்னுள் அம்மதம் பிழைத்தும் <br/>
ஈர் இரு திங்களில் பேர் இருள் பிழைத்தும் <br/>
அஞ்சு திங்களில் முஞ்சுதல் பிழைத்தும் <br/>
ஆறு திங்களில் ஊறு அலர் பிழைத்தும 20 <br/>
<br/>
ஏழு திங்களில் தாழ் புவி பிழைத்தும் <br/>
எட்டுத் திங்களில் கட்டமும் பிழைத்தும் <br/>
ஒன்பதில் வருதரு துன்பமும் பிழைத்தும் <br/>
தக்க தசமதி தாயொடு தான்படும் <br/>
துக்க சாகரம் துயர் இடைப்பிழைத்தும் <br/>
ஆண்டுகள் தோறும் அடைந்த அக்காலை <br/>
ஈண்டியும் இருத்தியும் எனைப்பல பிழைத்தும் <br/>
காலை மலமொடு கடும்பகல் பசி நிசி <br/>
வேலை நித்திரை யாத்திரை பிழைத்தும் <br/>
கரும்குழல் செவ்வாய் வெள்நகைக் கார்மயில் 30 <br/>
<br/>
ஒருங்கிய சாயல் நெருங்கி உள் மதர்த்துக் <br/>
கச்சு அற நிமிர்ந்து கதிர்ந்து முன் பணைத்து <br/>
எய்த்து இடைவருந்த எழுந்து புடைபரந்து <br/>
ஈர்க்கு இடைபோகா இளமுலை மாதர்தம் <br/>
கூர்த்த நயனக் கொள்ளையில் பிழைத்தும் <br/>
பித்த உலகர் பெரும் துறைப் பரப்பினுள் <br/>
மத்தம் களிறு எனும் அவாவிடைப் பிழைத்தும் <br/>
கல்வி என்னும் பல்கடல் பிழைத்தும் <br/>
செல்வம் என்னும் அல்லலில் பிழைத்தும் <br/>
நல்குரவு என்னும் தொல்விடம் பிழைத்தும் 40 <br/>
<br/>
புல்வரம்பு ஆய பலதுறை பிழைத்தும் <br/>
தெய்வம் என்பதோர் சித்தம் உண்டாகி <br/>
முனிவு இலாதது ஓர் பொருள் அது கருதலும் <br/>
ஆறு கோடி மாயா சக்திகள் <br/>
வேறு வேறு தம் மாயைகள் தொடங்கின <br/>
ஆத்தம் ஆனார் அயலவர் கூடி <br/>
நாத்திகம் பேசி நாத்தழும்பு ஏறினர் <br/>
சுற்றம் என்னும் தொல்பசுக் குழாங்கள் <br/>
பற்றி அழைத்துப் பதறினர் பெருகவும் <br/>
விரதமே பரம் ஆக வேதியரும் 50 <br/>
<br/>
சரதம் ஆகவே சாத்திரம் காட்டினர் <br/>
சமய வாதிகள் தம்தம் தங்களே <br/>
அமைவது ஆக அரற்றி மலைந்தனர் <br/>
மிண்டிய மாயா வாதம் என்னும் <br/>
சண்ட மாருதம் சுழிந்து அடித்துத் தாஅர்த்து <br/>
உலோகாய தமெனும் ஒள் திறப்பாம்பின் <br/>
கலா பேதத்த கடுவிடம் எய்தி <br/>
அதில் பெருமாயை எனைப்பல சூழவும் <br/>
தப்பாமே தாம் பிடித்தது சலியாத் <br/>
தழலது கண்ட மெழுகு அது போலத் 60 <br/>
<br/>
தொழுது உளம் உருகி அழுது உடல்கம்பித்து <br/>
ஆடியும் அலறியும் பாடியும் பரவியும் <br/>
கொடிறும் பேதையும் கொண்டது விடாதென <br/>
படியே ஆகி நல் இடைஅறா அன்பின் <br/>
பசுமரத்து ஆணி அறைந்தால் போலக் <br/>
கசிவது பெருகிக் கடல் என மறுகி <br/>
அகம் குழைந்து அனுகுலமாய் மெய் விதிர்த்துச் <br/>
சகம் பேய் என்று தம்மைச் சிரிப்ப <br/>
நாண் அது ஒழிந்து நாடவர் பழித்துரை <br/>
பூண் அது ஆகக் கோணுதல் இன்றிச் 70 <br/>
<br/>
சதுர் இழந்து அறிமால் கொண்டு சாரும் <br/>
கதியது பரமா அதிசயம் ஆகக் <br/>
கற்றா மனம் எனக் கதறியும் பதறியும் <br/>
மற்று ஓர் தெய்வம் கனவிலும் நினையாது <br/>
அருபரத்து ஒருவன் அவனியில் வந்து <br/>
குருபரன் ஆகி அருளிய பெருமையைச் <br/>
சிறுமை என்று இகழாதே திருவடி இணையைப் <br/>
பிறிவினை அறியா நிழல் அது போல <br/>
முன் பின்னாகி முனியாது அத்திசை <br/>
என்பு நைந்து உருகி நெக்கு நெக்கு ஏங்கி 80 <br/>
<br/>
அன்பு எனும் ஆறு கரை அது புரள <br/>
நன்புலன் ஒன்றி நாத என்று அரற்றி <br/>
உரை தடுமாறி உரோமம் சிலிர்ப்ப <br/>
கரமலர் மொட்டித்து இருதயம் மலரக் <br/>
கண்களி கூர நுண் துளி அரும்ப <br/>
சாயா அன்பினை நாள்தொரும் தழைப்பவர் <br/>
தாயே ஆகி வளர்த்தனை போற்றி <br/>
மெய் தரு வேதியன் ஆகி வினைகெடக் <br/>
கைதரவல்ல கடவுள் போற்றி <br/>
ஆடக மதுரை அரசே போற்றி 90 <br/>
<br/>
கூடல் இலங்கு குருமணி போற்றி <br/>
தென் தில்லை மன்றினுள் ஆடி போற்றி <br/>
இன்று எனக்கு ஆர் அமுது ஆனாய் போற்றி <br/>
மூவா நான்மறை முதல்வா போற்றி <br/>
சேவார் வெல்கொடிச் சிவனே போற்றி <br/>
மின் ஆர் உருவ விகிர்தா போற்றி <br/>
கல் நார் உரித்த கனியே போற்றி <br/>
காவாய் கனகக் குன்றே போற்றி <br/>
ஆ ஆ என்தனக்கு அருளாய் போற்றி <br/>
படைப்பாய் காப்பாய் துடைப்பாய் போற்fறி 100 <br/>
<br/>
இடரைக் களையும் எந்தாய் போற்றி <br/>
ஈச போற்றி இறைவா போற்றி <br/>
தேசப் பளிங்கின் திரளே போற்றி <br/>
அரைசே போற்றி அமுதே போற்றி <br/>
விரை சேர் சரண விகிர்தா போற்றி <br/>
வேதி போற்றி விமலா போற்றி <br/>
ஆதி போற்றி அறிவே போற்றி <br/>
கதியே போற்றி கனியே போற்றி <br/>
நதி நேர் நெஞ்சடை நம்பா போற்றி <br/>
உடையாய் போற்றி உணர்வே போற்றி 110 <br/>
<br/>
கடையேன் அடிமை கண்டாய் போற்றி <br/>
ஐயா போற்றி அணுவே போற்றி <br/>
சைவா போற்றி தலைவா போற்றி <br/>
குறியே போற்றி குணமே போற்றி <br/>
நெறியே போற்றி நினைவே போற்றி <br/>
வானோர்க்கு அரிய மருந்தே போற்றி <br/>
ஏனோர்க்கு எளிய இறைவா போற்றி <br/>
மூவேழ் சுற்றமும் முரண் உறு நரகு இடை <br/>
ஆழாமே அருள் அரசே போற்றி <br/>
தோழா போற்றி துணைவா போற்றி 120 <br/>
<br/>
வாழ்வே போற்றி என் வைப்பே போற்றி <br/>
முத்தா போற்றி முதல்வா போற்றி <br/>
அத்தா போற்றி அரனே போற்றி <br/>
உரைஉணர்வு இறந்த ஒருவ போற்றி <br/>
விரிகடல் உலகின் விளைவே போற்றி <br/>
அருமையில் எளிய அழகே போற்றி <br/>
கருமுகி லாகிய கண்ணே போற்றி <br/>
மன்னிய திருவருள் மலையே போற்றி <br/>
என்னையும் ஒருவ னாக்கி இருங்கழல் <br/>
சென்னியில் வைத்த சேவக போற்றி 130 <br/>
<br/>
தொழுதகை துன்பந் துடைப்பாய் போற்றி <br/>
அழிவிலா ஆனந்த வாரி போற்றி <br/>
அழிவதும் ஆவதும் கடந்தாய் போற்றி <br/>
முழுவதும் இறந்த முதல்வா போற்றி <br/>
மான்நேர் நோக்கி மணாளா போற்றி <br/>
வான்அகத்து அமரர் தாயே போற்றி <br/>
பார்இடை ஐந்தாய்ப் பரந்தாய் போற்றி <br/>
நீரிடை நான்காய் நிகழ்ந்தாய் போற்றி <br/>
தீயிடை மூன்றாய்த் திகழ்ந்தாய் போற்றி <br/>
வளியிடை இரண்டாய் மகிழ்ந்தாய் போற்றி 140 <br/>
<br/>
வெளியிடை ஒன்றாய் விளைந்தாய் போற்றி <br/>
அளிபவர் உள்ளதது அமுதே போற்றி <br/>
கனவிலும் தேவர்க்கு அரியாய் போற்றி <br/>
நனவிலும் நாயேற்கு அருளினை போற்றி <br/>
இடைமருது உறையும் எந்தாய் போற்றி <br/>
சடைஇடைக் கங்கை தரித்தாய் போற்றி <br/>
ஆரூர் அமர்ந்த அரசே போற்றி <br/>
சீர் ஆர் திருவையாறா போற்றி <br/>
அண்ணாமலை எம் அண்ணா போற்றி <br/>
கண் ஆர் அமுதக் கடலே போற்றி 150 <br/>
<br/>
ஏகம்பத்து உறை எந்தாய் போற்றி <br/>
பாகம் பெண் உரு ஆனாய் போற்றி <br/>
பராய்த் துறை மேவிய பரனே போற்றி <br/>
சிராப்பள்ளி மேவிய சிவனே போற்றி <br/>
மற்று ஓர் பற்று இங்கு அறியோன் போற்றி <br/>
குற்றாலத்து எம் கூத்தா போற்றி <br/>
கோகழி மேவிய கோவே போற்றி <br/>
ஈங்கோய் மலை எந்தாய் போற்றி <br/>
பாங்கு ஆர் பழனத்து அழகா போற்றி <br/>
கடம்பூர் மேவிய விடங்கா போற்றி 160 <br/>
<br/>
அடைந்தவர்க்கு அருளும் அப்பா போற்றி <br/>
இத்தி தன்னின் கீழ் இருமூவர்க்கு <br/>
அத்திக்கு அருளிய அரசே போற்றி <br/>
தென்னாடுடைய சிவனே போற்றி <br/>
என் நாட்டவர்க்கும் இறைவா போற்றி <br/>
ஏனக் குருளைக்கு அருளினை போற்றி <br/>
மானக் கயிலை மலையாய் போற்றி <br/>
அருளிட வேண்டும் அம்மான் போற்றி <br/>
இருள் கெட அருளும் இறைவா போற்றி <br/>
தளர்ந்தேன் அடியேன் தமியேன் போற்றி 170 <br/>
<br/>
களம் கொளக் கருத அருளாய் போற்றி <br/>
அஞ்சேல் என்று இங்கு அருளாய் போற்றி <br/>
நஞ்சே அமுதா நயந்தாய் போற்றி <br/>
அத்தா போற்றி ஐயா போற்றி <br/>
நித்தா போற்றி நிமலா போற்றி <br/>
பத்தா போற்றி பவனே போற்றி <br/>
பெரியாய் போற்றி பிரானே போற்றி <br/>
அரியாய் போற்றி அமலா போற்றி <br/>
மறையோர் கோல நெறியே போற்றி <br/>
முறையோ தரியேன் முதல்வா போற்றி 180 <br/>
<br/>
உறவே போற்றி உயிரே போற்றி <br/>
சிறவே போற்றி சிவமே போற்றி <br/>
மஞ்சா போற்றி மணாளா போற்றி <br/>
பஞ்சு ஏர் அடியான் பங்கா போற்றி <br/>
அலந்தேன் நாயேன் அடியேன் போற்றி <br/>
இலங்கு சுடர் எம் ஈசா போற்றி <br/>
சுவைத்தலை மேவிய கண்ணே போற்றி <br/>
குவைப்பதி மலிந்த கோவே போற்றி <br/>
மலை நாடு உடைய மன்னே போற்றி <br/>
கலை ஆர் அரிகேசரியாய் போற்றி 190 <br/>
<br/>
திருக்கழுக் குன்றில் செல்வா போற்றி <br/>
பொருப்பு அமர் பூவணத்து அரனே போற்றி <br/>
அருவமும் உருவமும் ஆனாய் போற்றி <br/>
மருவிய கருணை மலையே போற்றி <br/>
துரியமும் இறந்த சுடரே போற்றி <br/>
தெரிவு அரிது ஆகிய தெளிவே போற்றி <br/>
தேளா முத்தச் சுடரே போற்றி <br/>
ஆள் ஆனவர்களுக்கு அன்பா போற்றி <br/>
ஆரா அமுதே அருளா போற்றி <br/>
பேர் ஆயிரம் உடைப் பெம்மான் போற்றி 200 <br/>
<br/>
தாளி அறுகின் தாராய் போற்றி <br/>
நீள் ஒளி ஆகிய நிருத்தா போற்றி <br/>
சந்தனச் சாந்தின் சுந்தர போற்றி <br/>
சிந்தனைக்கு அரிய சிவமே போற்றி <br/>
மந்திர மாமலை மேயாய் போற்றி <br/>
எந்தமை உய்யக் கொள்வாய் போற்றி <br/>
புலிமுலை புல் வாய்க்கு அருளினை போற்றி <br/>
அலைகடல் மீ மிசை நடந்தாய் போற்றி <br/>
கரும் குருவிக்கு அன்று அருளினை போற்றி <br/>
இரும் புலன் புலர இசைந்தனை போற்றி 210 <br/>
<br/>
படி உறப் பயின்ற பாவக போற்றி <br/>
அடியொடு நடு ஈறு ஆனாய் போற்றி <br/>
நரகொடு சுவர்க்க நானிலம் புகாமல் <br/>
பரகதி பாண்டியற்கு அருளினை போற்றி <br/>
ஒழவற நிறைந்த ஒருவ போற்றி <br/>
செழு மலர்ச் சிவபுரத்து அரசே போற்றி <br/>
கழு நீர் மாலைக் கடவுள் போற்றி <br/>
தொழுவார் மையல் துணிப்பாய் போற்றி <br/>
பிழைப்பு வாய்ப்பு ஒன்று அறியா நாயேன் <br/>
குழைத்த சொல்மாலை கொண்டருள் போற்றி 220 <br/>
<br/>
புரம்பல் எரித்த புராண போற்றி <br/>
பரம் பரம் சோதிப் பரனே போற்றி <br/>
போற்றி போற்றி புயங்கப் பெருமான் <br/>
போற்றி போற்றி புராண காரண <br/>
போற்றி போற்றி சய சய போற்றி 225 <br/>
<br/>
திருச்சிற்றம்பலம் <br/>
<a href="#hd04"><i>Back</i></a><br/>
<hr width="80%"/>
<a name="dt05">
<h3><font color="blue">
5. திருச்சதகம் <br/>
</font></h3>
(திருப்பெருந்துறையில் அருளியது) <br/>
<b>
1. மெய் உணர்தல் (கட்டளைக் கலித்துறை) </b><br/>
<br/>
மெய்தான் அரும்பி விதிர் விதிர்த்து உன் விரை ஆர் சுழற்கு என் <br/>
கைதான் தலை வைத்துக் கண்ணீர் ததும்பி வெதும்பி உள்ளம் <br/>
பொய்தான் தவிர்ந்து உன்னைப் போற்றி சய சய போற்றி என்னும் <br/>
கைதான் நெகிழ விடேன் உடையாய் என்னைக் கண்டு கொள்ளே. 5 <br/>
<br/>
கொள்ளேன் புரந்தரன் மால் அயன் வாழ்வு குடிகெடினும் <br/>
நள்ளேன் நினது அடியாரொடு அல்லால் நரகம் புகினும் <br/>
எள்ளேன் திருஅருளாலே இருக்கப் பெறின் இறைவா <br/>
உள்ளேன் பிற தெய்வம் உன்னை அல்லாது எங்கள் உத்தமனே. 6 <br/>
<br/>
உத்தமன் அத்தன் உடையான் அடியே நினைந்து உருகி <br/>
மத்த மனத்தொடு மால் இவன் என்ன மனம் நினைவில் <br/>
ஒத்தன ஒத்தன சொல்லிட ஊரூர் திரிந்து எவரும் <br/>
தம் தம் மனத்தன பேச எஞ்ஞான்று கொல் சாவதுவே. 7 <br/>
<br/>
சாவ முன் நாள் தக்கன் வேள்வித் தகர் தின்று நஞ்சம் அஞ்சி <br/>
ஆவ எந்தாய் என்று அவிதா இடும் நம்மவர் அவரே <br/>
மூவர் என்றே எம்பிரானொடும் எண்ணி விண் ஆண்டு மண்மேல் <br/>
தேவர் என்றே இறுமாந்து என்ன பாவம் திரதவரே. 8 <br/>
<br/>
தவமே புரிந்திலன் தண்மலர் இட்டுமுட்டாது இறைஞ்சேன் <br/>
அவமே பிறந்த அருவினையேன் உனக்கு அன்பர் உள்ளாம் <br/>
சிவமே பெறும் திரு எய்திற்றிலேன் நின் திருவடிக்கு ஆம் <br/>
பவமே அருளு கண்டாய் அடியேற்கு எம்பரம்பரனே. 9 <br/>
<br/>
பரந்து பல் ஆய்மலர் இட்டு முட்டாது அடியே இறைஞ்சி <br/>
இரந்த எல்லாம் எமக்கே பெறலாம் என்னும் அன்பர் உள்ளம் <br/>
கரந்து நில்லாக் கள்வனே நின்தன் வார்சுழற்கு அன்பு எனக்கும் <br/>
நிரந்தரமாய் அருளாய் நின்னை ஏத்த முழுவதுமே. 10 <br/>
<br/>
முழுவதும் கண்டவனைப் படைத்தான் முடிசாய்ந்து முன்னாள் <br/>
செழு மலர் கொண்டு எங்கும் தேட அப்பாலன் இப்பால் எம்பிரான் <br/>
கழுதொடு காட்டிடை நாடகம் ஆடிக் கதி இலியாய் <br/>
உழுவையின் தோல் உடுத்து உன் மத்தம் மேல் கொண்டு உழிதருமே. 11 <br/>
<br/>
உழிதரு காலுங் கனலும் புனலொடு மண்ணுவிண்ணும் <br/>
இழிதரு காலமெக் காலம் வருவது வந்ததற்பின் <br/>
உழிதரு காலத்த உன்னடி யேன்செய்த வல்வினையக் <br/>
கழிதரு காலமு மாயவை காத்தெம்மைக் காப்பேவனே. 12 <br/>
<br/>
பவனெம் பிரான்பனி மாமதிக் கண்ணிவிண் ணோர்பெருமான் <br/>
சிவனெம் பிரான்என்னை ஆண்டுகொண்டான் என் சிறுமைகண்டும் <br/>
அவனெம் பிரானென்ன நானடி யேனென்ன இப்பரிசே <br/>
புவனெம் பிரான்தெரி யும்பரிசாவ தியம்புகவே. 13 <br/>
<br/>
புகவே தகேன்உனக் கன்பருள் யானென்பொல் லாமணியே <br/>
தகவே யெனையுனக் காட்கொண்ட தன்மையெப் புன்மையரை <br/>
மிகவே உயர்த்திவிண் ணோரைப் பணித்திஅண் ணாவமுதே <br/>
நகவே தகும்எம் பிரானென்னை நீசெய்த நாடகமே. 14 <br/>
<br/><b>
2. அறிவுறுத்தல் (தரவு கொச்சகக் கலிப்பா) <br/></b>
<br/>
நாடகத்தால் உன் அடியார் போல் நடித்து நான் நடுவே <br/>
வீடு அகத்தே புகுந்திடுவான் மிகப்பெரிதும் விரைகின்றேன் <br/>
ஆடகம் சீர் மணிக்குன்றே இடை அறா அன்பு உனக்கு என் <br/>
ஊடு அகத் தேநின்று உருகத் தந்தருள் எம் உடையானே. 15 <br/>
<br/>
யான் ஏதும் பிறப்பு அஞ்சேன் இறப்பு அதனுக்கு என கடவேன் <br/>
வான் ஏயும் பெறல் வேண்டேன் மண் ஆள்வான் மதித்தும் இரேன் <br/>
தேன்ஏயும் மலர்க்கொன்றைச் சிவனே எம்பெருமான்எம் <br/>
மானே உன் அருள் பெறும் நாள் என்று என்றே வருந்துவனே. 16 <br/>
<br/>
வருந்துவன்நின் மலர்ப்பாதம் அவைகாண்பான் நாய்அடியேன் <br/>
இருந்து நலம் மலர் புனையேன் ஏத்தேன் நாத்தழும்பு ஏறப் <br/>
பொருந்திய பொன் சிலை குனித்தாய் அருள் அமுதம் புரியாயேல் <br/>
வருந்துவன் அத்தமியேன் மற்று என்னேநான் ஆமாறே. 17 <br/>
<br/>
ஆம்ஆறுஉன் திருவடிக்கே அகம்குழையேன் அன்பு உருகேன் <br/>
பூமாலை புனைந்து ஏத்தேன் புகழ்ந்து உரையேன் புத்தேளிர்க் <br/>
கோமான் நின் திருக்கோயில் தூகேன் மெழுகேன் கூத்து ஆடேன் <br/>
சாம் ஆறே விரைக்கின்றேன் சதுராலே சார்வோனே. 18 <br/>
<br/>
வானாகி மண்ணாகி வளிஆகி ஒளிஆகி <br/>
ஊனாகி உயிராகி உண்மையுமாய் இன்மையுமாய் <br/>
கோனாகி யான் எனது என்று அவரவரைக் கூத்தாட்டு <br/>
வானாகி நின்றாயை என் சொல்லி வாழ்த்துவனே. 19 <br/>
<br/>
வாழ்த்துவதும் வானவர்கள் தாம் வாழ்வான் மனம் நின்பால் <br/>
தாழ்த்துவதும் தாம் உயர்ந்து தம்மை எல்லாம் தொழ வேண்டிக் <br/>
சூழ்த்த மதுகரம் முரலும் தாரோயை நாய் அடியேன் <br/>
பாழ்த்த பிறப்பு அறுத்திடுவான் யானும் உன்னைப் பரவுவனே. 20 <br/>
<br/>
பரவுவார் இமையோர்கள் பாடுவன நால்வேதம் <br/>
குரவுவார் குழல் மடவாள் கூறு உடையாள் ஒரு பாகம் <br/>
விரவுவார் மெய் அன்பின் அடியார்கள் மேன்மேல் உன் <br/>
அரவுவார் கழல் இணைகள் காண்பாரோ அரியானே. 21 <br/>
<br/>
அரியானே யாவரக்கும் அம்பரவா அம்பலத்து எம் <br/>
பெரியானே சிறியேனை ஆட்கொண்ட பெய்கழல் கீழ் <br/>
விரைஆர்ந்த மலர்தூவேன் வியந்து அலறேன் நயந்துஉருகேன் <br/>
தரியேன் நான் ஆம்ஆறுஎன் சாவேன் நான் சாவேனே. 22 <br/>
<br/>
வேனில் வேள் மலர்க்கணைக்கும் வெள் நகை செவ்வாய்க்கரிய <br/>
பானல் ஆர் கண்ணியர்க்கும் பதைத்து உருகும் பாழ் நெஞ்சே <br/>
ஊன் எலாம் நின்று உருகப் புகுந்து ஆண்டான் இன்றுபோய் <br/>
வான் உளான் காணாய் நீ மாளா வாழ்கின்றாயே. 23 <br/>
<br/>
வாழ்கின்றாய் வாழாத நெஞ்சமே வல்வினைப்பட்டு <br/>
ஆழ்கின்றாய் ஆழாமல் காப்பானை ஏத்தாதே <br/>
சூழ்கின்றாய் கேடு உனக்குச் சொல்கின்றேன் பல்காலும் <br/>
வீழ்கின்றாய் நீ அவலக் கடல் ஆய வெள்ளத்தே. 24 <br/>
<br/><b>
3. சுட்டறுத்தல் (எண் சீர் ஆசிரிய விருத்தம்) <br/></b>
<br/>
வெள்ளம் தாழ் விரிசடையாய் விடையாய் விண்ணோர் <br/>
பெருமானே எனக்கேட்டு வெட்ட நெஞ்சாய் <br/>
பள்ளம் தாழ் உறு புனலில் கீழ் மேல் ஆகப் <br/>
பதைத்து உருகும் அவ நிற்க என்னை ஆண்டாய்க்கு <br/>
உள்ளம்தான் நின்று உச்சி அளவும் நெஞ்சாய் <br/>
உருகாதால் உடம்பு எல்லாம் கண்ணாய் அண்ணா <br/>
வெள்ளம்தான் பாயாதால் நெஞ்சம் கல் ஆம் <br/>
கண் இணையும் மரம் ஆம் தீ வினையினேற்கே. 25 <br/>
<br/>
வினையிலே கிடந்தேனைப் புகுந்து நின்று <br/>
போதுநான் வினைக் கேடன் என்பாய் போல <br/>
இனையன் நான் என்று உன்னை அறிவித்து என்னை <br/>
ஆட்கொண்டு எம்பிரான் ஆனாய்க்கு இரும்பின் பாவை <br/>
அனைய நான் பாடேன் நின்று ஆடேன் அந்தோ <br/>
அலறிடேன் உலறிடேன் ஆவி சோரேன் <br/>
முனைவனே முறையோ நான் ஆனவாறு <br/>
முடிவு அறியேன் முதல் அந்தம் ஆயினானே? 26 <br/>
<br/>
ஆயநான் மறையனும் நீயே ஆதல் <br/>
அறிந்து யான் யாவரினும் கடையேன் ஆய <br/>
நாயினேன் ஆதலையும் நோக்கிக் கண்டும் <br/>
நாதனே நான் உனக்கு ஓர் அன்பன் என்பேன் <br/>
ஆயினேன் ஆதலால் ஆண்டு கொண்டாய் <br/>
அடியார் தாம் இல்லையே அன்றி மற்று ஓர் <br/>
பேயனேன் இதுதான் நின்பெருமை அன்றே <br/>
எம்பெருமான் என் சொல்லிப் பேசுகேனே. 27 <br/>
<br/>
பேசின் தாம் ஈசனே எந்தாய் எந்தை <br/>
பெருமானே என்று என்றே பேசிப் பேசிப் <br/>
பூசின்தான் திருமேனி நிறைப் பூசி <br/>
போற்றி எம்பெருமானே என்று பின்றா <br/>
நேசத்தால் பிறப்பு இறப்பைக் கடந்தார் தம்மை <br/>
ஆண்டானே அவா வெள்ளம் கள்வனேனை <br/>
மாசு அற்ற மணிக்குன்றே எந்தாய் அந்தோ <br/>
என்னை நீ ஆட்கொண்ட வண்ணம் தானே. 28 <br/>
<br/>
வண்ணம்தான் சேயது அன்று வெளிதே அன்று <br/>
அநேகன் ஏகன் அணு அணுவில் இறந்தாய் என்று அங்கு <br/>
எண்ணம்தான் தடுமாறி இமையோர் கூட்டம் <br/>
எய்துமாறு அறியாத எந்தாய் உன் தன் <br/>
வண்ணம்தான் அது காட்டி வடிவு காட்டி <br/>
மலர்க்கிழல்கள் அவைகாட்டி வழி அற்றேனைத் <br/>
திண்ணம்தான் பிறவாமல் காத்து ஆட்கொண்டாய் <br/>
எம்பெருமான் என் சொல்லிச் சிந்துக்கேனே. 29 <br/>
<br/>
சிந்தனை நின்தனக்கு ஆக்கி நாயினேன் தன் <br/>
கண் இனை நின் திருப்பாதப் போதுக்கு ஆக்கி <br/>
வந்தனையும் அம்மலர்க்கே ஆக்கி வாக்கு உன் <br/>
மணிவார்த்தைக்கு ஆக்கி ஐம்புலன்கள் ஆர <br/>
வந்தனை ஆட்கொண்டு உள்ளே புகுந்து விச்சை <br/>
மால் அமுதப் பெரும் கடலே மலையே உன்னைத் <br/>
தந்தனை செந் தாமரைக்காடு அனைய மேனித் <br/>
தனிச்சுடரே இரண்டுமிலி இத்தனிய னேற்கே. 30 <br/>
<br/>
தனியேனன் பெரும் பிறவிப் பௌவத்து எவ்வம் <br/>
தடம் திரையால் எற்றுண்டு பற்று ஒன்று இன்றிக் <br/>
கனியைநேர் துவர்வாயார் என்னும் காலால் <br/>
கலக்குண்டு காம வான் சுறவின் வாய்ப்பட்டு <br/>
இனி என்னே உய்யும் ஆற என்று என்று எண்ணி <br/>
அஞ்சு எழுத்தின் பணை பிடித்துக் கிடக்கின்றேனை <br/>
முனைவனே முதல் அந்தம் இல்லா மல்லற் <br/>
கரைகாட்டி ஆட்கொண்டாய் மூர்க்கனேற்கே. 31 <br/>
<br/>
கேட்டு ஆரும் அறியாதான் கேடு ஒன்று இல்லான் <br/>
கிளை இலான் கேளாதே எல்லாம் கேட்டான் <br/>
நாட்டார்கன் விழித்திருப்ப ஞாலத்து உள்ளே <br/>
நாயினுக்கு தவிசு இட்டு நாயினேற்கே <br/>
காட்டாதன எல்லாம் காட்டிப் பின்னும் <br/>
கேளாதான எல்லாம் கேட்பித்து என்னை <br/>
மீட்டேயும் பிறவாமல் காத்து ஆட்கொண்டான் <br/>
எம்பெருமான் செய்திட்ட விச்சைதானே. 32 <br/>
<br/>
விச்சைதான் இது ஒப்பது உண்டோ  கேட்கின் <br/>
மிகுகாதல் அடியார்தம் அடியன் ஆக்கி <br/>
அச்சம் தீர்த்து ஆட்கொண்டான் அமுதம் ஊறி <br/>
அகம் நெகவே புகுந்து ஆண்டான் அன்பு கூர <br/>
அச்சன் ஆண் பெண் அலி ஆகாசம் ஆகி <br/>
ஆர் அழல் ஆய் அந்தம் ஆய் அப்பால் நின்ற <br/>
செச்சை மலர் புரையும் மேனி எங்கள் <br/>
சிவபெருமான் எம்பெருமான் தேவா கோவே. 33 <br/>
<br/>
தேவர்க்கோ அறியாத தேவ தேவன் <br/>
செழும் பொழில்கள் பயந்து காத்து அழிக்கும் மற்றை <br/>
மூவர் கோனாய் நின்ற முதல்வன் மூர்த்தி <br/>
மூதாதை மாது ஆளும் பாகத்து எந்தை <br/>
யாவர் கோன் என்னையும் வந்து ஆண்டு கொண்டான் <br/>
யாம் ஆர்க்கும் குடி அல்லோம் யாதும் அஞ்சோம் <br/>
மேவினோம் அவன் அடியார் அடியரோடும் <br/>
மேன்மேலும் குடைந்து ஆடி ஆடுவோமே. 34 <br/>
<br/><b>
4. ஆத்ம சுத்தி (அறுசீர் ஆசிரிய விருத்தம்) <br/></b>
<br/>
ஆடுகின்றிலை கூத்து உடையான் கழற்கு அன்பு இலை என்புஉருகிப் <br/>
பாடுகின்றிலை பதைப்பதும் செய்கிலை பணிகிலை பாதமலர் <br/>
சூடுகின்றிலை சூட்டுகின்றதும் இலை துணை இலி பிண நெஞ்சே <br/>
தேடிகின்றிலை தெருவுதோறு அலறிலை செய்வதொன்று அறியேனே? 35 <br/>
<br/>
அறிவு இலாத எனைப்புகுந்து ஆண்டு கொண்டு அறிவதை அருளிமேல் <br/>
நெறிஎலாம் புலம் ஆக்கிய எந்தையைப் பந்தனை அறுப் பானைப் <br/>
பிறிவு இலாத இன் அருள் கண் பெற்றிருந்தும் மாறி ஆடுதி பிண நெஞ்சே <br/>
கிறி எலாம் மிகக் கீழ்ப்படுத்தாய் கெடுத்தாய் என்னைக் கெடுமாறே. 36 <br/>
<br/>
மாறிநின்று எனைக் கெடக் கிடந்தனையை எம் மிதி இலிமட நெஞ்சே <br/>
தேறுகின்றிலம் இனி உனைச் சிக்கனெக் சிவன் அவன் திரங் கோள் மேல் <br/>
நீறு நின்றது கண்டனை ஆயினும் நெக்கிலை இக்காயம் <br/>
கீறு நின்றிலை கெடுவது உன் பரிசு இது கேட்கவும் கில்லேனே. 37 <br/>
<br/>
கிற்றவா மனமே கெடுவாய் உடையான் அடி நாயேனை <br/>
விற்று எலாம் மிக ஆள்வதற்கு உரியவன் விரைமலர் திருப் பாதம் <br/>
முற்று இலா இளந்தளிர் பிரிந்திருந்து நீ உண்டன எல்லாம் <br/>
அற்றவாறும் நின் அறிவும் நின்பெருமையும் அளவு அறுக் கில்லேனே. 38 <br/>
<br/>
அளவு அறுப்பதற்கு அரியவன் இமையவர்க்கு <br/>
அடியவர்க்கு எளியான் நம் <br/>
களவு அறுத்து நின்று ஆண்டமை கருத்தினுள் <br/>
கசிந்து உணர்ந்து இருந்தேயும் <br/>
உள கறுத்து உனை நினைந்து உளம் பெரும் களன் <br/>
செய்ததும் இலை நெஞ்சே <br/>
பளகு அறுத்து அடையான் கழல் பணிந்திலை <br/>
பரகதி புகுவானே. 39 <br/>
<br/>
புகுவ தாவதும் போதர வில்லதும் பொன்னகர் புகப்போதற் <br/>
குகுவ தாவதும் எந்தையெம் பிரானென்னை யாண்டவன் சுழற்கன்பு <br/>
நெகுவ தாவதும் நித்தலும் அமுதொடு தேனொடு பால்கட்டி <br/>
மிகுவ தாவதும் இன்றெனின் மற்றிதற் கென்செய்கேன் வினையேனே. 40 <br/>
<br/>
வினையென் போலுடை யார்பிற ராருடை யானடி நாயேனைத் <br/>
திசையின் பாகமும் பிரிவது திருக்குறிப் பன்றுமற் றதணாலே <br/>
முனைவன் பாதநன் மலர்பிரிந் திருந்தும்நான்முட்டிலேன் தலைகீறேன் <br/>
இனையன் பாவனை யிரும்புகல் மனஞ்செவி யின்னதென் றறியேனே. 41 <br/>
<br/>
ஏனை யாவரும் எய்திட லுற்றமற் றின்ன தென் றறியாத <br/>
தேனை ஆன்நெயைக் கரும்பின் இன் தேறலைச் சிவனையென் சிவலோகக் <br/>
கோனை மான்அன நோக்கிதன் கூறனைக் குறுகிலேன் நெடுங்காலம் <br/>
ஊனை யானிருந் தோம்புகின் றேன்கெடு வேனுயி ரோயாதே. 42 <br/>
<br/>
ஓய்வி லாதன உவமனில் இறந்தன ஒண்மலர்த் தாள்தந்து <br/>
நாயி லாகிய குலத்தினுங் கடைப்படும் என்னைநன் னெறிகாட்டித் <br/>
தாயி லாகிய இன்னருள் புரிந்தஎன் தலைவனை நனிகாணேன் <br/>
தீயில் வீழ்கிலேன் திண்வரை உருள்கிலேன் செழுங்கடல் புகுவேனே. 43 <br/>
<br/>
வேனில் வேள்கணை கிழித்திட மதிகெடும் அதுதனை நினையாதே <br/>
மான்நி லாவிய நோக்கியர் படிறிடை மத்திடு தயிராகித் <br/>
தேன்நி லாவிய திருவருள் புரிந்தவென் சிவனகர் புகப்போகேன் <br/>
ஊனில் ஆவியை ஓம்புதற் பொருட்டினும் உண்டுடுத் திருந்தேனே. 44 <br/>
<br/><b>
5. கைம்மாறு கொடுத்தல் (கலிவிருத்தம்) <br/>
<br/></b>
இருகை யானையை ஒத்திருந் தென்னுளக் <br/>
கருவை யான்கண்டி லேன் கண்ட தெவ்வமே <br/>
வருக வென்று பணித்தனை வானுளோர்க்கு <br/>
ஒருவ னேகிற்றி லேன்கிற்பன் உண்ணவே. 45 <br/>
<br/>
உண்டோ ர் ஒண்பொரு ளென்றுணர் வார்க்கெலாம் <br/>
பெண்டிர் ஆண்அலி யென்றறி யொண்கிலை <br/>
தொண்ட னேற்குள்ள வாவந்து தோன்றினாய் <br/>
கண்டுங் கண்டிலேன் என்னகண் மாயமே. 46 <br/>
<br/>
மேலை வானவ ரும்மறி யாததோர் <br/>
கோல மேயெனை ஆட்கொண்ட கூத்தனே <br/>
ஞால மேவிசும் பேயிவை வந்துபோம் <br/>
கால மேயுளை யென்றுகொல் காண்பதே. 47 <br/>
<br/>
காண லாம்பர மேகட் கிறந்ததோர் <br/>
வாணி லாப் பொரு ளேயிங்கொர் பார்ப்பெனப் <br/>
பாண ளேன்படிற் றாக்கையை விட்டுனைப் <br/>
பூணு மாற்றி யேன் புலன் போற்றியே. 48 <br/>
<br/>
போற்றி யென்றும் புரண்டும் புகழ்ந்தும்நின்று <br/>
ஆற்றன் மிக்கஅன் பாலழைக் கின்றிலேன் <br/>
ஏற்று வந்தெதிர் தாமரைத் தாளுறுங் <br/>
கூற்ற மன்னதொர் கொள்கையென் கொள்கையே. 49 <br/>
<br/>
கொள்ளுங் கில்லெனை யன்பரிற் கூய்ப்பணி <br/>
கள்ளும் வண்டும் அறாமலர்க் கொன்றையான் <br/>
நள்ளுங் கீழளும் மேலுளும் யாவுளும் <br/>
எள்ளும் எண்ணெயும் போல்நின்ற எந்தையே. 50 <br/>
<br/>
எந்தை யாயெம் பிரான்மற்றும் யாவர்க்குந் <br/>
தந்தை தாய்தம் பிரான்தனக் கஃதிலான் <br/>
முந்தி யென்னுள் புகுந்தனன் யாவருஞ் <br/>
சிந்தை யாலும் அறிவருஞ் செல்வனே. 51 <br/>
<br/>
செல்வம் நல்குர வின்றிவிண் ணோர்புழுப் <br/>
புல்வரம் பின்றி யார்க்கும் அரும்பொருள் <br/>
எல்லை யில்கழல் கண்டும் பிரிந்தனன் <br/>
கல்வ கைமனத் தேன்பட்ட கட்டமே. 52 <br/>
<br/>
கட்டறுத்தெனை யாண்டுகண் ணாரநீறு <br/>
இட்ட அன்பரொ டியாவருங் காணவே <br/>
பட்டி மண்டபம் ஏற்றினை ஏற்றினை <br/>
எட்டி னோடிரண் டும் அறி யேனையே. 53 <br/>
<br/>
அறிவ னேயமு தேஅடி நாயினேன் <br/>
அறிவ னாகக் கொண்டோ  எனை ஆண்டது <br/>
அறிவி லாமையன் றேகண்ட தாண்டநாள் <br/>
அறிவ னோவல்ல னோஅரு ளீசனே. 54 <br/>
<br/><b>
6. அநுபோகசுத்தி (அறுசீர் ஆசிரிய விருத்தம்) <br/>
<br/></b>
ஈசனேயென் எம்மானே யெந்தை பெருமான் என்பிறவி <br/>
நாசனே நான் யாதுமென் றல்லாப் பொல்லா நாயான <br/>
நீசனேனை ஆண்டாய்க்கு நினைக்க மாட்டேன் கண்டாயே <br/>
தேசனேஅம் பலவனே செய்வ தொன்றும் அறியேனே. 55 <br/>
<br/>
செய்வ தறியாச் சிறுநாயேன் செம்பொற் பாத மலர்காணாப் <br/>
பொய்யார் பெறும்பே றத்தனையும் பெறுதற் குரியேன் பொய்யிலா <br/>
மெய்யர் வெறியார் மலர்ப்பாதம் மேவக் கண்டுங் கேட்டிருந்தும் <br/>
பொய்ய னேன்நான் உண்டுடுத்திங் கிருப்ப தானேன் போரேறே. 56 <br/>
<br/>
போரேறேநின் பொன்னகர்வாய் நீபோந்தருளி இருள்நீக்கி <br/>
வாரே றிளமென் முலையாளே டுடன்வந் தருள அருள்பெற்ற <br/>
சீரே றடியார் நின்பாதஞ் சேரக் கண்டுங் கண்கெட்ட <br/>
ஊரே றாயிங் குழல்வேணே கொடியான் உயிர்தான் உளவாதே. 57 <br/>
<br/>
உலவாக் காலந் தவமெய்தி உறுப்பும் வெறுத்திங் குனைக்காண்பான் <br/>
பலமா முனிவர் நனிவாடப் பாவி யேனைப் பணிக்கொண்டாய் <br/>
மலமாக் குரம்பை யிதுமாய்க்க மாட்டேன் மணியே உனைக்காண்பான் <br/>
அலவா நிற்கும் அன்பிலேன் என்கொண்டெழுகேன் எம்மானே. 58 <br/>
<br/>
மானேர் நோக்கி உமையாள் பங்கா வந்திங் காட்கொண்ட <br/>
தேனே அமுதே கரும்பின் தெளிவே சிவனே தென்தில்லைக் <br/>
கோனே உன்தன் திருக்குறிப்புக் கூடு வார்நின் கழல்கூட <br/>
ஊனார் புழுக்கூ டிதுகாத்திங் கிருப்ப தானேன் உடையானே. 59 <br/>
<br/>
உடையா னேநின்றனையுள்கி உள்ளம் உருகும் பெருங்காதல் <br/>
உடையா ருடையாய் நின்பாதஞ் சேரக் கண்டிங் கூர்நாயிற் <br/>
கடையா னேன்நெஞ் சுருகாதேன் கல்லா மனந்தேன் கசியாதேன் <br/>
முடையா புழுக்கூ டிதுகாத்திங் கிருப்ப தாக் முடித்தாயே. 60 <br/>
<br/>
முடித்த வாறும் என்றைக்கே தக்க தேமுன் னடியாரைப் <br/>
பிடித்த வாறுஞ் சோராமற் சோர னேனிங் கொருத்திவாய் <br/>
துடித்த வாறுங் துகிலிறையே சோர்ந்த வாறும் முகங்குறுவேர் <br/>
பொடித்த வாறு மிவையுணர்ந்து கேடென்றனக்கே சூழ்ந்தேனே. 61 <br/>
<br/>
தேனைப் பாலைக் கன்னலின் தெளியை ஒளியைத் தெளிந்தார்தம் <br/>
ஊனை உருக்கும் உடையானை உம்ப ரானை வம்பனேன் <br/>
தானின் னடியேன் நீயென்னை ஆண்டா யென்றால் அடியேற்குத் <br/>
தானுஞ் சிரித்தே யருளலாந் தன்மை யாமென் தன்மையே. 62 <br/>
<br/>
தன்மை பிறரா லறியாத தலைவா பொல்லா நாயன <br/>
புன்மை யேனை ஆண்டையா புறமே போக விடுவாயோ <br/>
என்மை நோக்கு வார்யாரே என்நான் செய்கேன் எம்பெருமான் <br/>
பொன்னே திகழுந் திருமேனி எந்தா யெங்குப் புகுவேனே. 63 <br/>
<br/>
புகுவே னெனதே நின்பாதம் போற்றும் அடியா ருள்நின்று <br/>
நகுவேன் பண்டு தோணோக்கி நாண மில்லா நாயினேன் <br/>
நெடுமன் பில்லை நினைக்காண நீயாண்டருள் அடியேனுந் <br/>
தகுவ னேயென் தன்மையே எந்தாய் அந்தோ தரியேனே. 64 <br/>
<br/><b>
7. காருணியத்து இரங்கல் (அறுசீர் ஆசிரிய விருத்தம்) <br/>
<br/></b>
தரிக்கிலேன் காய வாழ்க்கை சங்கரா போற்றி வான <br/>
விருத்தனே போற்றி எங்கள் விடலையே போற்றி ஒப்பில் <br/>
ஒருத்தனே போற்றி உம்பர் தம்பிரான் போற்றி தில்லை <br/>
நிருத்தனே போற்றி எங்கள் நின்மலா போற்றி போற்றி. 65 <br/>
<br/>
போற்றியோ நமச்சி வாய புயங்களே மயங்கு கின்றேன் <br/>
போற்றியோ நமச்சி சாய புகலிடம் பிறிதொன் றில்லை <br/>
போற்றியோ நமச்சி வாய புறமெனப் போக்கில் கண்டாய் <br/>
போற்றியோ நமச்சி வாய சயசய போற்றி போற்றி. 66 <br/>
<br/>
போற்றியென் போலும் பொய்யர் தம்மைஆட் கொள்ளும் வள்ளல் <br/>
போற்றிநின் பாதம் போற்றி நாதனே போற்றி போற்றி <br/>
போற்றி நின் கருணை வெள்ளம் புதுமதுப் புவனம் நீர்தீக் <br/>
காற்றிய மானன் வானம் இருசுடர்க் கடவுளானே. 67 <br/>
<br/>
கடவுளே போற்றி யென்னைக் கண்டுகொண் டருளு போற்றி <br/>
விடவுளே உருக்கி யென்னை ஆண்டிட வேண்டும் போற்றி <br/>
உடலிது களைந்திட் டொல்லை உம்பர்தந் தருளு போற்றி <br/>
சடையுளே கங்கை வைத்த சங்கரா போற்றி போற்றி. 68 <br/>
<br/>
சங்கரா போற்றி மற்றோர் சரணிலேன் போற்றி கோலப் <br/>
பொங்கரா அல்குற் செவ்வாய் வெண்ணைக் கரிய வாட்கண் <br/>
மங்கையோர் பங்க போற்றி மால்விடை யூர்தி போற்றி <br/>
இங்கிவ்வாழ் வாற்ற கில்லேன் எம்பிரான் இழித்திட்டேனே. 69 <br/>
<br/>
இழித்தனன் என்னை யானே எம்பிரான் போற்றி போற்றி <br/>
பழித்தனன் உன்னை என்னை ஆளுடைப் பாதம் போற்றி <br/>
பிழைத்தவை பொறுக்கை எல்லாம் பெரியவர் கடமை போற்றி <br/>
ஒழித்திடில் வாழ்வு போற்றி உம்பர்நாட டெம்பி ரானே. 70 <br/>
<br/>
எம்பிரான் போற்றி வானத் தவரவர் ஏறு போற்றி <br/>
கொம்பரார் மருங்குல் மங்கை கூறவெண் ணீற போற்றி <br/>
செம்பிரான் போற்றி தில்லைத் திருச்சிற்றம் பலவ போற்றி <br/>
உம்பரா போற்றி என்னை ஆளுடை ஒருவ போற்றி. 71 <br/>
<br/>
ஒருவனே போற்றி ஒப்பில் அப்பனே போற்றி வானோர் <br/>
குருவனே போற்றி எங்கள் கோமளக் கொழுந்து போற்றி <br/>
வருவவென் றென்னை நின்பால் வாங்கிட வேண்டும் போற்றி <br/>
தருகநின் பாதம் போற்றி தமியனேன் தீர்த்தே. 72 <br/>
<br/>
தீர்ந்தஅன் பாய அன்பர்க் கவரினும் அன்ப போற்றி <br/>
பேர்ந்துமென் பொய்மை யாட்கொண்டருளும் பெருமை போற்றி <br/>
வார்ந்தநஞ் சயின்று வானோர்க் கமுதமா வள்ளல் போற்றி <br/>
ஆர்ந்தநின் பாதம் நாயேற் கருளிட வேண்டும் போற்றி. 73 <br/>
<br/>
போற்றிப் புவனம் நீர்தீர் காலொடு வான மானாய் <br/>
போற்றியெவ் வுயிர்க்குந் தோற்றம் ஆகிநீ தோற்ற மில்லாய் <br/>
போற்றியெல் லாவுயிரக்கும் ஈறாயீ றின்மை யானாய் <br/>
போற்றியைம் புலன்கள் நின்னைப் புணர்கிலாப் புணர்க்கை யானே. 74 <br/>
<br/><b>
8. ஆனந்தத்து அழுத்தல் (எழுசீர் ஆசிரிய விருத்தம்) <br/>
<br/></b>
புணர்ப்பது ஒக்க எந்தை என்னை ஆண்டு பூண நோக்கினாய் <br/>
புணர்ப்பது அன்று இது என்றபோது நின்னொடு என்னொடு என்இது ஆம் <br/>
புணர்ப்பது ஆக அன்று இது ஆக அன்பு நின்கழல் கணே <br/>
புணர்ப்பது அது ஆக அம் கனாள் புங்கம் ஆன போகமே. 75 <br/>
<br/>
போகம் வேண்டி வேண்டிலேன் புரந்தரஆதி இன்பமும் <br/>
ஏகநின் கழல் இணை அலாது இலேன் எம்பிரான் <br/>
ஆகம் விண்டு கம்பம் வந்து குஞ்சி அஞ்சலிக் கணே <br/>
ஆக என் கை கண்கள் தாரை ஆறு அது ஆக ஐயனே. 76 <br/>
<br/>
ஐய நின்னது அல்லது இல்லை மற்று ஓர் பற்று வஞ்சனேன் <br/>
பொய் கலந்தது அல்லது இல்லை பொய்மையேன் என்பிரான் <br/>
மை கலந்த கண்ணி பங்க வந்து நின் கழல் கணே <br/>
மெய் கலந்த அன்பர் அன்பு எனக்கும் ஆகவேண்டுமே. 77 <br/>
<br/>
வேண்டும் நின் கழல் கண் அன்பு பொய்மை தீர்த்து மெய்மையே <br/>
ஆண்டு கொண்டு நாயினேனை ஆவ என்று அருளு நீ <br/>
பூண்டு கொண்டு அடியனேனும் போற்றி போற்றி என்றும் என்றும் <br/>
மாண்டு மாண்டு வந்து வந்து மன்ன நின் வணங்கவே. 78 <br/>
<br/>
வணங்கும் நின்னை மண்ணும் விண்ணும் வேதம் நான்கும் ஓலம் இட்டு <br/>
உணங்கும் நின்னை எய்தல் உற்று மற்று ஓர் உண்மை இன்மையின் <br/>
வணங்கியாம் விடேங்கள் என்ன வந்து நின்று அருளுதற்கு <br/>
இணங்கு கொங்கை மங்கை பங்க என் கொலோ நினைப்பதே. 79 <br/>
<br/>
நினைப்பது ஆக சிந்தை செல்லும் எல்லை ஆய வாக்கினால் <br/>
தினைத் தனையும் ஆவது இல்லை சொல்லல் ஆவ கேட்பவே <br/>
அனைத்து உலகும் ஆய நின்னை ஐம்புலன்கள் காண்கிலா <br/>
எனைத்து எனைத்து அது எப்புறத்து அது எந்தை பாதம் எய்தவே. 80 <br/>
<br/>
எய்தல் ஆவது என்று நின்னை எம்பிரான் இவ்வஞ்சனேற்கு <br/>
உய்தல் ஆவது உன் கண் அன்றி மற்று ஓர் உண்மை இன்மையில் <br/>
பைதல் ஆவது என்று பாதுகாத்து இரங்கு பாவியேற்கு <br/>
ஈது அல்லாது நின்கண் ஒன்றும் வண்ணம் இல்லை ஈசனே. 81 <br/>
<br/>
ஈசனே நீ அல்லது இல்லை இங்கும் அங்கும் என்பதும் <br/>
பேசினேன் ஓர் பேதம் இன்மை பேதையேன் என் எம்பிரான் <br/>
நீசனேனை ஆண்டுகொண்ட நின்மலா ஓர் நின் அலால் <br/>
தேசனே ஓர் தேவர் உண்மை சிந்தியாது சிந்தையே. 82 <br/>
<br/>
சிந்தை செய்கை கேள்வி வாக்குச் சீர் இல் ஐம்புலன்களால் <br/>
முந்தை ஆன காலம் நின்னை எய்திடாத மூர்க்கனேன் <br/>
வெந்து ஐயா விழுந்திலேன் என் உள்ளம் வெள்கி விண்டிலேன் <br/>
எந்தை ஆய நின்னை இன்னம் எய்தல் உற்று இருப்பனே. 83 <br/>
<br/>
இருப்பு நெஞ்சம் வஞ்சனேனை ஆண்டு கொண்ட நின்னதாள் <br/>
கருப்புமட்டு வாய் மடுத்து எனைக் கலந்து போகவும் <br/>
நெருப்பும் உண்டு யானும் உண்டு இருந்தது உண்டது ஆயினும் <br/>
விருப்பும் உண்டு நின்கண் என்கண் என்பது என்ன விச்சையே. 84 <br/>
<br/><b>
9. ஆனந்த பரவரசம் (கலிநிலைத்துறை) <br/>
<br/></b>
விச்சுக் கேடு பொய்க்கு ஆகாது என்று இங்கு இனை வைத்தாய் <br/>
இச்சைக்கு ஆனார் எல்லாரும் வந்து உன்தாள் சேர்ந்தார் <br/>
அச்சத்தாலே ஆழ்ந்திடுகின்றேன் ஆரூர் எம் <br/>
மிச்சைத் தேவா என் நான் செய்தேன் பேசாயே. 85 <br/>
<br/>
பேசப்பட்டேன் நின் அடியாரில் திருநீறே <br/>
பூசப்பட்டேன் பூதரால் உன் அடியான் என்று <br/>
ஏசப்பட்டேன் இனிப்படுகின்றது அமையாதால் <br/>
ஆசைப்பட்டேன் ஆட்பட்டேன் உன் அடியேனே. 86 <br/>
<br/>
அடியேன் அல்லேன் கொல்லோ தானெனை ஆட்கொண்டு இலை கொல்லோ <br/>
அடியார் ஆனார் எல்லாரும் வந்து உன்தாள் சேர்ந்தார் <br/>
செடிசேர் உடலம் இது நீக்கமாட்டேன் எங்கள் சிவலோகா <br/>
கடியேன் உன்னைக் கண்ணாரக் காணுமாறு காணேனே. 87 <br/>
<br/>
காணுமாறு காணேன் உன்னை அந்நாள் கண்டேனும் <br/>
பாணே பேசி என் தன்னைப் படுத்தது என்ன பரஞ்சோதி <br/>
ஆணே பெண்ணே ஆர் அமுதே அத்தா செத்தே போயினேன் <br/>
ஏண் நாண் இல்லா நாயினேன் என்கொண்டு எழுகேன் எம்மானே. 88 <br/>
<br/>
மான் நேர் நோக்கி உமையாள் பங்கா மறை ஈறு அறியா மறையானே <br/>
தேனே அமுதே சிந்தைக்கு அரியாய் சிறியேன் பிழை பொறுக்கும் <br/>
கோனே சிறிதே கொடுமை பறைந்தேன் சிவம் மாநகர் குறுகப் <br/>
போனார் அடியார் யானும் பொய்யும் புறமே போந்தோமே. 89 <br/>
<br/>
புறமே போந்தோம் பொய்யும் யானும் மெய் அன்பு <br/>
பெறவே வல்லேன் அல்லா வண்ணம் பெற்றேன் யான் <br/>
அறவே நின்னைச் சேர்ந்த அடியார் மற்று ஒன்று அறியாதார் <br/>
சிறவே செய்து வழிவந்து சிவனே நின்தான் சேர்ந்தாரே. 90 <br/>
<br/>
தாராய் உடையாய் அடியேற்கு உன்தான் இணை அன்பு <br/>
போரா உலகம் புக்கார் அடியார் புறமே போந்தேன் யான் <br/>
ஊர் ஆ மிலைக்கக் குருட்டு ஆமிலைத்து இங்கு உன்தான் இணை அன்புக்கு <br/>
ஆராய் அடியேன் அயலே மயல் கொண்டு அழுகேனே. 91 <br/>
<br/>
அழுகேன் நின்பால் அன்பாம் மனம் ஆய் அழல் சேர்ந்த <br/>
மெழுகே அன்னார் மின்ஆர் பொன் ஆர் கழல் கண்டு <br/>
தொழுதே உன்னைத் தொடர்ந்தாரோடும் தொடராதே <br/>
பழுதே பிறந்தேன் என் கொண்டு உன்னைப் பணிகேனே. 92 <br/>
<br/>
பணிவார் பிணி தீர்ந்து அருளிப் பழைய அடியார்க்கு உன் <br/>
அணி ஆர் பாதம் கொடுக்கி அதுவும் அரிது என்றால் <br/>
திணி ஆர் மூங்கில் அனையேன் வினையைப் பொடி ஆக்கித் <br/>
தணி ஆர் பாதம் வந்து ஒல்லை தாராய் பொய்தீர் மெய்யானே. 93 <br/>
<br/>
யானே பொய் என்நெஞ்சும் பொய் என் அன்பும் பொய் <br/>
ஆனால் வினையேன் அழுதால் உன்னைப் பெறலாமே <br/>
தேனே அமுதே கரும்பின் தெளிவே தித்திக்கும் <br/>
மானே அருளாய் அடியேன் உனை வந்து உறுமாறே. 94 <br/>
<br/><b>
10. ஆனந்த அதீதம் (எண்சீர் ஆசிரிய விருத்தம்) <br/>
<br/></b>
மாறு இலாத மாக் கருணை வெள்ளமே <br/>
<dd>வந்து முந்தி நின்மலர் கொள்தாள் இணை <br/>
வேறு இலாப் பதம் பரிசு பெற்ற நின் <br/>
<dd>மெய்ம்மை அன்பர் உன் மெய்ம்மை மேவினார் <br/>
ஈறு இலாத நீ எளியை ஆகி வந்து <br/>
<dd>ஒளி செய் மானுடம் ஆக நோக்கியும் <br/>
கீறு இலாத நெஞ்சு உடையேன் ஆயினன் <br/>
<dd>கடையன் நாயினன் பட்ட கீழ்மையே. 95 <br/>
<br/>
மை இலங்கு நல் கண்ணிப் பங்கனே <br/>
<dd>வந்து என்னைப் பணிகொண்ட பின்மழக் <br/>
கை இலங்கு பொன் கிண்ணம் என்று அலால் <br/>
<dd>அரியை என்று உனைக் கருது கின்றேன் <br/>
மெய் இலங்கு வெண் நீற்று மேனியாய் <br/>
<dd>மெய்ம்மை அன்பர் உன் மெய்ம்மை மேவினார் <br/>
பொய் இலங்கு எனைப் புகுதவிட்டு நீ <br/>
<dd>போவதோ சொலாய் பொருத்தம் ஆவதே. 96 <br/>
<br/>
பொருத்தம் இன்மையேன் வஞ்சம் உண்மையேன் <br/>
<dd>போதஎன்றுஎனைப் புரிந்து நோக்கவும் <br/>
வருத்தம் இன்மையேன் வஞ்சம் உண்மையேன் <br/>
<dd>மாண்டிலேன் மலர்க் கமல பாதனே <br/>
அரத்த மேனியாய் அருள் செய் அன்பரும் <br/>
<dd>நீயும் அங்கு எழுந்தருளி இங்கு எனை <br/>
இருத்தினாய் முறையோ என் எம்பிரான் <br/>
<dd>வம்பனேன் வினைக்கு இறுதி இல்லையே. 97 <br/>
<br/>
இல்லை நின் கழற்கு அன்பு அது என் கணே <br/>
<dd>ஏலம் ஏலும் நல் குழலி பங்கனே <br/>
கல்லை மென்கனி ஆக்கும் விச்சை கொண்டு <br/>
<dd>என்னை நின் கழற்கு அன்பன் ஆக்கினாய் <br/>
எல்லை இல்லை நின் கருணை எம்பிரான் <br/>
<dd>ஏதுகொண்டு நான் ஏது செய்யினும் <br/>
வல்லையே எனக்கு இன்னும் உன் கழல் <br/>
<dd>காட்டி மீட்கவும் மறு இல் வானனே. 98 <br/>
<br/>
வான நாடரும் அறி ஒணாத நீ <br/>
<dd>மறையில் ஈறும் முன் தொடர் ஒணாத நீ <br/>
ஏனை நாடரும் தெரி ஒணாத நீ <br/>
<dd>என்னை இன்னிதாய் ஆண்டு கொண்டவா <br/>
ஊனை நாடகம் ஆடு வித்தவா <br/>
<dd>உருகி நான் உனைப் பருக வைத்தவா <br/>
ஞான நாடகம் ஆடு வித்தவா <br/>
<dd>நைய வையகத்து உடைய விச்சையே. 99 <br/>
<br/>
விச்சு அது இன்றியே விளைவமு செய்குவாய் <br/>
<dd>விண்ணும் மண்ணகம் முழுதும் யாவையும் <br/>
வைச்சு வாங்குவாய் வஞ்சகப் பெரும் <br/>
<dd>புலையனேனை உன்கோயில் வாயிலிற் <br/>
பிச்சன்ஆக்கினாய் பெரிய அன்பருக்கு <br/>
<dd>உரியன் ஆக்கினாய் தாம் வளர்த்தது ஓர் <br/>
நச்சு மாமரம் ஆயினும் கொலார் <br/>
<dd>நானும் அங்கனே உடைய நாதனே. 100 <br/>
<br/>
உடைய நாதனே போற்றி நின் அலால் <br/>
<dd>பற்று மற்று எனக்கு ஆவது ஒன்று இனி <br/>
உடையனே பணி போற்றி உம்பரார் <br/>
<dd>தம் பராபரா போற்றி யாரினும் <br/>
கடையன் ஆயினேன் போற்றி என் பெரும் <br/>
<dd>கருணையாளனே போற்றி என்னை நின் <br/>
அடியன் ஆக்கினாய் போற்றி ஆதியும் <br/>
<dd>அந்தம் ஆயினாய் போற்றி அப்பனே. 101 <br/>
<br/>
அப்பனே எனக்கு அமுதனே ஆனந்தனே <br/>
<dd>அகம்நெக அள் ஊறு தேன் <br/>
ஒப்பனே உனக்கு அரிய அன்பரில் <br/>
<dd>உரியனாய் உனைப் பருக நின்றது ஓர் <br/>
துப்பனே சுடர் முடியனே துணை <br/>
<dd>யாளனே தொழும்பாளர் எய்ப்பனில் <br/>
 வைப்பனே எனை வைப்பதோ சொலாய் <br/>
<dd>நைய வையகத்து எங்கள் மன்னனே. 102 <br/>
<br/>
மன்ன எம்பிரான் வருக என் எனை <br/>
<dd>மாலும் நான்முகத்து ஒருவன் யாரினும் <br/>
முன்ன எம்பிரான் வருக என் எனை <br/>
<dd>முழுதும் யாவையும் இறுதி உற்ற நான் <br/>
பின்ன எம்பிரான் வருக என் எனைப் <br/>
<dd>பெய் கழற் கண் அன்பாய் என் நாவினால் <br/>
பன்ன எம்பிரான் வருக என் எனைப் <br/>
<dd>பாவ நாச நின் சீர்கள் பாடவே. 103 <br/>
<br/>
பாடவேன்டும் நான் போற்றி நின்னையே <br/>
<dd>பாடிநைந்துறைந்துறுகி நெக்குநெக்கு <br/>
ஆடவேன்டும் நான் போற்றி அம்பலத் <br/>
<dd>தாடுநின்கழற்போது நாயினேன் <br/>
கூடவேண்டும் நான்போற்றி யிப்புழுக் <br/>
<dd>கூடு நீக்கெனைப் போற்றி பொய்யெலாம் <br/>
வீடவேண்டும் நான் போற்றி வீடுதந் <br/>
<dd>தருளு போற்றிநின் மெய்யர் மெய்யனே. 104 <br/>
<br/>
திருச்சிற்றம்பலம் <br/>
<a href="#hd05"><i>Back</i></a><br/>
<hr width="80%"/>
<a name="dt06">
<h3><font color="blue">
6. நீத்தல் விண்ணப்பம் <br/>
</font></h3>
(திருஉத்தரகோசமங்கையில் அருளியது- கட்டளைக் கலித்துறை) <br/>
<br/>
கடையவ னேனக் கருணையி னாற் கலந் தாண்டுகொண்ட <br/>
விடையவ னேவிட் டிடுதிகண்டாய்விறல் வேங்கையின் தோல் <br/>
உடையவ னே மன்னும் உத்தரகோசமங்கைக்கரசே <br/>
சடையவ னேதளர்ந் தேன்எம் பிரான்என்னைத் தாங்கிக்கொள்ளே. 105 <br/>
<br/>
கொள்ளார் பிளவக லாத்தடங் கொங்கையர் கொவ்வைச்செவ்வாய் <br/>
விள்ளேன் எனினும் விடுதிகண்டாய் விழுத்தொழுப்பின் <br/>
உள்ளேன் புறமல்லேன் உத்தர கோசமங் கைக்கரசே <br/>
கள்ளேன் ஒழியவும் கண்டுகொண்டாண்டதெக் காரணமே. 106 <br/>
<br/>
காருறு கண்ணியர் ஐம்புலன் ஆற்றங் கரைமரமாய் <br/>
வேருறு வேனை விடுதிகண்டாய் விளங்குந்திருவார் <br/>
ஊருறை வாய்மன்னும் உத்தரகோசமங்கைக் கரசே <br/>
வாருறு பூண்முலை யாள்பங்க என்னை வளர்ப்பவனே. 107 <br/>
<br/>
வளர்கின்ற நின்கருணைக்கையில் வாங்கவும் நீங்கியிப்பால் <br/>
மிளிர்கின்ற என்னை விடுதிகண்டாய் வெண்மதிக்கொழுந்தொன்று <br/>
ஒளிர்கின்ற நீள்முடி உத்தரகோசமங்கைக்கரசே <br/>
தெளிகின்ற பொன்னுமின் னும் அன்னதோற்றச் செழுஞ்சுடரே. 108 <br/>
<br/>
செழிகின்ற தீப்புகு விட்டிலின் சில் மொழியாரில் பல்நாள் <br/>
விழுகின்ற என்னை விடுதி கண்டாய் வெறி வாய் அறுகால் <br/>
உழுகின்ற பூமுடி உத்தரகோசமங்கைக்கு அரசே <br/>
வழிநின்று நின் அருள் ஆர் அமுது ஊட்ட மறுத்தனனே. 109 <br/>
<br/>
மறுத்தனன் யான் உன் அருள் அறியாமையின் என் மணியே <br/>
வெறுத்து எனை நீ விட்டிடுதி கண்டாய் வினையின் தொகுதி <br/>
ஒறுத்து எனை ஆண்டுகொள் உத்தர கோச மங்கைக்கு அரசே <br/>
பொறுப்பார் அன்றே பெரியோர் சிறுநாய்கள் தம் பொய்யினையே. 110 <br/>
<br/>
பொய்யவனேனைப் பொருள் என ஆண்டு ஒன்று பொத்திக் கொண்ட <br/>
மெய்யவனே விட்டிடுதி கண்டாய் விடம் உண்மிடற்று <br/>
மையவனே மன்னும் உத்தரகோச மங்கைக்கு அரசே <br/>
செய்யவனே சிவனே சிறியேன் பவம் தீர்ப்பவனே. 111 <br/>
<br/>
தீர்க்கின்றவாறு என் பிழையை நின்சீர் அருள் என்கொல்என்று <br/>
வேர்க்கின்ற என்னை விடுதி கண்டாய் விரவார் வெருவ <br/>
ஆர்க்கின்ற தார்விடை உத்தரகோச மங்கைக்கு அரசே <br/>
ஈர்க்கின்ற அஞ்சொடு அச்சம் வினையேனை இருதலையே. 112 <br/>
<br/>
இருதலைக்கொள்ளியன் உள்எறும்பு ஒத்து நினைப்பிரிந்த <br/>
விரிதலையேனை விடுதி கண்டாய் வியன் மூவுலகுக்கு <br/>
ஒருதலைவா மன்னும் உத்தரகோச மங்கைக்கு அரசே <br/>
பொருதரு மூவிலைவேல் வலன் ஏந்திப் பொலிபவனே. 113 <br/>
<br/>
பொலிகின்ற நின்தாள் புகுதப் பெற்று ஆக்கையைப் போக்கப் பெற்று <br/>
மெலிகின்ற என்னை விடுதி கண்டாய் அளிதேர் விளிரி <br/>
ஒலிகின்ற பூம்பொழில் உத்தரகோச மங்கைக்கு அரசே <br/>
வலி நின்ற திண்சிலையால் எரித்தாய் புரம் மாறுபட்டே. 114 <br/>
<br/>
மாறுபட்டு அஞ்சு என்னை வஞ்சிப்ப யான்உன்மணி மலர்த்தாள் <br/>
வேறுபட்டேனை விடுதி கண்டாய் வினையேன் மனத்தே <br/>
ஊறும் மட்டே மன்னும் உத்தரகோச மங்கைக்கு அரசே <br/>
நீறுபட்டே ஒளி காட்டும் பொன்மேனி நெடுந்தகையே. 115 <br/>
<br/>
நெடுந்தகை நீ என்னை ஆட்கொள்ள யான் ஐம்புலன்கள் கொண்டு <br/>
விடும் தகையேனை விடுதி கண்டாய் விரவார் வெருவ <br/>
அடும்தகை வேல்வல்ல உத்தரகோச மங்கைக்கு அரசே <br/>
கடும் தகையேன் உண்ணும் தெள்நீர் அமுதப் பெருங்கடலே. 116 <br/>
<br/>
கடலினுள் நாய் நக்கி அங்கு உன் கருணைக் கடலின் உள்ளம் <br/>
விடல் அரியேனை விடுதி கண்டாய் விடல் இல் அடியார் <br/>
உடல் இலமே மன்னும் உத்தரகோச மங்கைக்கு அரசே <br/>
மடலின் மட்டே மணியே அமுதே என்மது வெள்ளமே. 117 <br/>
<br/>
வெள்ளத்துள் நாவற்றி ஆங்கு உன் அருள் பெற்றுத் துன்பத்து இன்றும் <br/>
விள்ளக்கிலேனை விடுதி கண்டாய் விரும்பும் அடியார் <br/>
உள்ளத்து உள்ளாய் மன்னும் உத்தரகோச மங்கைக்கு அரசே <br/>
கள்ளத்து உளேற்கு அருளாய் களியாத களி எனக்கே. 118 <br/>
<br/>
களிவந்த சிந்தையோடு உன் கழல் கண்டும் கலந்தருள <br/>
வெளிவந்திலேனை விடுதி கண்டாய் மெய்ச் சுடருக்கு எல்லாம் <br/>
ஒளிவந்த பூம்கழல் உத்தரகோச மங்கைக்கு அரசே <br/>
அளிவந்த எந்தைபிரான் என்னை ஆளுடை என் அப்பனே. 119 <br/>
<br/>
என்னை அப்பா அஞ்சல் என்பவர் இன்றி நின்று எய்த்து அலைந்தேன் <br/>
மின்னை ஒப்பாய் விட்டிடுதி கண்டாய் உவமிக்கின் மெய்யே <br/>
உன்னை ஒப்பாய் மன்னும் உத்தரகோச மங்கைக்கு அரசே <br/>
அன்னை ஒப்பாய் எனக்கு அத்தன் ஒப்பாய் என் அரும் பொருளே. 120 <br/>
<br/>
பொருளே தமியேன் புகல் இடமே நின் புகழ் இகழ்வார் <br/>
வெருளே எனை விட்டிடுதி கண்டாய் மெய்ம்மையார் விழுங்கும் <br/>
அருளே அணி பொழில் உத்தரகோச மங்கைக்கு அரசே <br/>
இருளே வெளியே இகம் பரம் ஆகி இருந்தவனே. 121 <br/>
<br/>
இருந்து என்னை ஆண்டுகொள் விற்றுக்கொள் ஒற்றிவை என்னின் அல்லால் <br/>
விருந்தினனேனை விடுதி கண்டாய் மிக்க நஞ்சு அமுதாய் <br/>
அருந்தினனே மன்னும் உத்திரகோச மங்கைக்கு அரசே <br/>
மருந்தினனே பிறவிப் பிணிப்பட்டு மடங்கினர்க்கே. 122 <br/>
<br/>
மடங்கஎன் வல்வினைக் காட்டை நின்மன் அருள் தீக் கொளுவும் <br/>
விடங்க என்தன்னை விடுதிகண்டாய் என் பிறவியை வேர் <br/>
ஒடுங்களைந்து ஆண்டுகொள் உத்தரகோச மங்கைக்கு அரசே <br/>
கொடும் கரிக்குன்று உரித்து அஞ்சுவித்தாய் வஞ்சிக் கொம்பினையே. 123 <br/>
<br/>
கொம்பர் இல்லாக் கொடிபோல அலமந்தனன் கோமளமே <br/>
வெம்புகின்றேனை விடுதிகண்டாய் விண்ணர் நண்ணுகில்லா <br/>
உம்பர் உள்ளாய் மன்னும் உத்தரகோச மங்கைக்கு அரசே <br/>
அம்பரமே நிலனே அனல் காலொடு அப்பு ஆனவனே. 124 <br/>
<br/>
ஆனைவெம் போரில் குறும் தூறு எனப்புலனால் அலைப்புண் <br/>
டேனை எந்தாய் விட்டிடுதி கண்டாய் வினையேன் மனத்துத் <br/>
தேனையும் பாலையும் கன்னலையும் அமுத்தையும் ஒத்து <br/>
ஊனையும் என்பினையும் உருக்காநின்ற ஒண்மையனே. 125 <br/>
<br/>
ஒண்மையனே திருநீற்றை உத்தூளித்து ஒளி மிளிரும் <br/>
வெண்மையனே விட்டிடுதி கண்டாய் மெய் அடியவர்கட்கு <br/>
அண்மையனே என்றும் சேயாய் பிறர்க்கு அறிதற்கு அரிதாம் <br/>
பெண்மையனே தொன்மை ஆண்மையனே அலிப் பெற்றியனே. 126 <br/>
<br/>
பெற்றது கொண்டு பிழையே பெருக்கிச் சுருக்கும் அன்பின் <br/>
வெற்று அடியேனை விடுதி கண்டாய் விடிலோ கெடுவேன் <br/>
மற்று அடியேன் தன்னைத் தாங்குநர் இல்லை என்வாழ்முதலே <br/>
உற்று அடியேன் மிகத் தேறி நின்றேன் எனக்கு உள்ளவனே. 127 <br/>
<br/>
உள்ளவே நிற்க இல்லன செய்யும் மையல் துழனி <br/>
வெள்ளன் அலேனை விடுதி கண்டாய் வியன் மாத்தடக்கைப் <br/>
பொள்ளல் நல் வேழத்து விரியாய் புலன் நின் கண் போதல் ஒட்டா <br/>
மெள்ளனவே மொய்க்கும் நெய்க்குடம் தன்னை எறும்பு எனவே. 128 <br/>
<br/>
எறும்பிடை நாங்கூழ் எனப்புலனால் அரிப்புண்டு அலந்த <br/>
வெறும் தமியேனை விடுதி கண்டாய் வெய்ய கூற்று ஒடுங்க <br/>
உறும் கடிப்போது அவையே உணர்வு உற்றவர் உம்பர் உம்பர் <br/>
பெறும் பதமே அடியார் பெயராத பெருமையனே. 129 <br/>
<br/>
பெருநீர் அறச் சிறுமீன் துவண்டு ஆங்கு நினைப் பிரிந்த <br/>
வெருநீர் மையேனை விடுதி கண்டாய் வியன் கங்கை பொங்கி <br/>
வரும்நீர் மடுவுள் மலைச்சிறு தோணி வடிவின் வெள்ளைக் <br/>
குருநீர் மதிபொதியும் சடை வானக் கொழு மணியே. 130 <br/>
<br/>
கொழுமணியேர் நகை யார்கொங்கைக் குன்றிடைச் சென்றுகுன்றி <br/>
விழுமடி யேனை விடுதிகண்டாய் மெய்ம் முழுதுங்கம்பித்து <br/>
அழுமடி யாரிடை யார்த்துவைத் தாட்கொண் டருளியென்னைக் <br/>
கழுமணி யேயினனுங் காட்டுகண்டாய் நின் புலன்கழலே. 131 <br/>
<br/>
புலன்கள் திகைப்பிக்க யானுந் திகைத்திங்கொர் பொய்ந்நெறிக்கே <br/>
விலங்குகின் றேனை விடுதிகண்டாய் விண்ணும் மண்ணுமெல்லாய் <br/>
கலங்குமுந் நீர்நஞ் சமுதுசெய் தாய்க்கு கருணாகரனே <br/>
துலங்குகின்றேனடி யேனுடையாயென் தொழுகுலமே. 132 <br/>
<br/>
குலங்களைந் தாய்களைந் தாய்என்னைக் குற்றங்கொற் றச்சிலையாம் <br/>
விலங்கலெந் தாய்விட் டிடுதிகண்டாய்பொன்னின் மின்னுகொன்றை <br/>
அலங்கலந் தாமரை மேனியிப் பாவொப்பி லாதவனே <br/>
மலங்களைத் தாற்கழல் வன்தயிரிற்பொரு மத்துறவே. 133 <br/>
<br/>
மத்தறு தண்தயி ரிற்புலன் தீக்கது வக்கலங்கி <br/>
வித்தறு வேனை விடுதிகண்டாய் வெண்டலையிலைச்சிக் <br/>
கொத்தறு போது மிலைந்து குடர்நெடு மாலைசுற்றித் <br/>
தத்தறு நீறுட னாரச் செஞ்சாந்தணி சச்சையனே. 134 <br/>
<br/>
சச்சையனே மிக்க தண்புனல் விண்கால் நிலம்நெருப்பாம் <br/>
விச்சையனே விட்டிடுதிகண்டாய் வெளியாய் கரியாய் <br/>
பச்சையனே செய்ய மேனியனெ யொண்பட அரவக் <br/>
கச்சையனே கடந்தாய்தடந்தாள அடற்கரியே. 135 <br/>
<br/>
அடற்கரி போல்ஐம்புலன்களுக்கஞ்சி அழிந்த என்னை <br/>
விடற்கரியாய் விட்டிடுதி கண்டாய் விழுத்தொண்டர்கல்லால் <br/>
தொடற்கரியாய் சுடர் மாமணியே கடு தீச்சுழலக் <br/>
கடற்கரி தாயெழு நஞ்சமு தாக்குங் கறைக்கண்டனே. 136 <br/>
<br/>
கண்டது செய்து கருணைமட்டுப்பரு கிக்களித்து <br/>
மிண்டுகின்றேனை விடுதிகண்டாய் நின் விரைமலர்த்தாள் <br/>
பண்டுதந்தாற்போற் பணித்துப் பணிசெயக் கூவித்தென்னைக் <br/>
கொண்டெனெந் தாய்களை யாய் களையாய குதுகுதுப்பே. 137 <br/>
<br/>
குதுகுதுப்பின்றி றென்குறிப்பேசெய்து நின்குறிப்பில் <br/>
விதுவிதுப் பேனை விடுதிகண்டாய்விரை யார்ந்தினிய <br/>
மதுமதுப் போன்றென்னை வாழைப்பழத்தின் மனங்கனிவித்து <br/>
எதிர்வதெப் போது பயில்வி கயிலைப் பரம்பரனே. 138 <br/>
<br/>
பரம்பரனே நின்பழஅடி யாரொடும் என்படிறு <br/>
விரும்பரனே விட்டிடுதி கண்டாய்மென் முயற்கறையின் <br/>
அரும்பர நேர்வைத் தணிந்தாய் பிறவியை வாயரவம் <br/>
பொரும்பெரு மான்வினை யேன்மனம் அஞ்சிப் பொதும்புறவே. 139 <br/>
<br/>
பொதும்புறு தீப்போற் புகைந்தெரியப்புலன் தீக்கதுவ <br/>
வெதும்புறுவேனை விடுதி கண்டாய் விரை யார் நறவம் <br/>
ததும்புமந் தாரத்தில் தாரம் பயின்றுமந் தம்முரல்வண்டு <br/>
அதும்புங் கொழுந்தேன் அவிர்சடை வானத் தடலரைசே. 140 <br/>
<br/>
அரைசே அறியாச் சிறியேன் பிழைக்கஞ்ச லென்னினல்லால் <br/>
விரைசேர் முடியாய் விடுதிகண்டாய் வெண் ணகைக்கருங்கண் <br/>
திரைசேர் மடந்தை மணந்த திருப்பொற் பதப்புயங்கா <br/>
வரைசேர்ந் தடர்ந்தென்ன வல்வினை தான் வந் தடர்வனவே. 141 <br/>
<br/>
அடர்புலனால் நிற் பிரிந்தஞ்சி அஞ்சொல் நல்லாரவர்தம் <br/>
விடர்விட லேனை விடுதிகண்டாய் விரிந் தேயெரியுஞ் <br/>
சுடரனை யாய் சுடு காட்டரசே தொழும் பர்க்கமுதே <br/>
தொடர்வரி யாம் தமியேன் தனி நீக்குந் தனித்துணையே. 142 <br/>
<br/>
தனித்துணை நீநிற்க யான் தருக்கித்தலை யால் நடந்த <br/>
வினைத்துணை யேனை விடுதிகண்டாய் வினை யேனுடைய <br/>
மனத்துணை யேஎன்தன் வாழ்முதலே எனக் கெய்ப்பில்வைப்பே <br/>
தினைத்துணை யேனும் பொறேன் துயராக்கையின் திண்வலையே. 143 <br/>
<br/>
வலைத்தலை மானன்ன நோக்கியர் நோக்கின் வலையிற்பட்டு <br/>
மிலைத்தலைந் தேனை விடுதிகண்டாய் வெண்மதியின் ஒற்றைக் <br/>
கலைத்தலை யாய் கருணாகரனே கயிலாய மென்னும் <br/>
மலைத்தலை வாமலை யாம்மணவாள என் வாழ்முதலே. 144 <br/>
<br/>
முதலைச் செவ் வாய்ச்சியர் வேட்கைவெந்நீரிற் கடிப் பமூழ்கி <br/>
விதலைச் செய்வேனை விடுதிகண்டாய் விடக் கூன்மிடைந்த <br/>
சிதலைச் செய்காயம் பொறேன் சிவனே முறையோ முறையோ <br/>
திதலைச் செய்பூண்முலை மங்கைபங்கா என்சிவகதியே. 145 <br/>
<br/>
கதியடி யேற்குன் கழல்தற்தருளவும் ஊன்கழியா <br/>
விதியடி யேனை விடுதிகண்டாய் வெண்தலைமுழையிற் <br/>
பதியுடை வாளரப் பார்த்திறை பைத்துச் சுருங்க அஞ்சி <br/>
மதிநெடு நீரிற் குளித்தொளிக் குஞ்சடை மன்னவனே. 146 <br/>
<br/>
மன்னவனே யொன்று மாற்றியாச்சிறியேன் மகிழ்ச்சி <br/>
மின்னவனே விட்டிடுதி கண்டாய் மிக்க வேதமெய்ந்நூல் <br/>
சொன்னவனே சொற் கழிந்தவனே கழியாத் தொழும்பர் <br/>
முன்னவனே பின்னும் ஆனவனேயிம் முழுதையுமே. 147 <br/>
<br/>
முழுதயில் வேற்கண்ணியரென்னும் மூரித் தழல்முழுதும் <br/>
விழுதனை யேனை விடுதிகண்டாய் நின்வெறி மலர்த்தாள் <br/>
தொழுதுசெல்வான்நல்தொழும்பரிற் கூட்டிடு சோத்தெம்பிரான் <br/>
பழுதுசெய்வேனை விடேலுடையாய் உண்னைப் பாடுவனே. 148 <br/>
<br/>
பாடிற்றிலேன் பணியேன் மணிநீயொளித் தாய்க்குப்பச்சூன் <br/>
வீடிற்றிலேனை விடுதிகண்டாய் வியற் தாங்கலறித் <br/>
தேடிற்றிலேன் சிவனெவ்விடத்தான்எவர் கண்டனரென்று <br/>
ஓடிற்றிலேன் கிடந்துள்ளுருகேன் நின்றுழைத்தனனே. 149 <br/>
<br/>
உழைதரு நோக்கியர் கொங்கைப் பலாப்பழத்து ஈயினொப்பாய் <br/>
விழைதரு வேனை விடுதிகண்டாய் விடின் வேலைநஞ்சுண் <br/>
மழைதரு கண்டன் குணமிலி மானிடன் தேய்மதியன் <br/>
பழைதரு மாபரனேன்றென் றறைவன் பழிப்பினையே. 150 <br/>
<br/>
பழிப்பில்நின் பாதப் பழந்தொழும் பெய்தி விழப்பழித்து <br/>
விழித்திருந் தேனை விடுதிகண்டாய் வெண்மணிப்பணிலம் <br/>
கொழித்துமந்தார மந்தாகினி நுந்தும்பந் தப்பெருமை <br/>
தழிச்சிறை நீரிற் பிறைக்கலஞ் சேர் தரு தாரவனே. 151 <br/>
<br/>
தாரகை போலும் தலைத்தலை மாலைத் தழலரப்பூண் <br/>
வீரஎன் தன்னை விடுதிகண்டாய் விடிலென்னைமிக்கார் <br/>
ஆரடி யானென்னின் உத்தரகோச மங்கைக்கரசின் <br/>
சீரடி யாரடி யானென்று நின்னைச் சிரிப்பிப்பனே. 152 <br/>
<br/>
சிரிப்பிப்பின் சீறும் பிழைப்பைத் தொழும்பையும் ஈசற் கென்று <br/>
விரப்பிப்ப னென்னை விடுதிகண்டாய் விடின் வெங்கரியின் <br/>
உரிப்பிச்சன் தோலுடைப் பிச்சன்நஞ்சூண்பிச்சன் ஊர்ச்சுடுகாட்டு <br/>
எரிப்பிச்சன் என்னையும்ஆளுடைப் பிச்சனென் றேசுவனே. 153 <br/>
<br/>
ஏசினும் யானுன்னை யேத்தினும் என்பிழைக்கே குழைந்து <br/>
வேசறு வேனை விடுதிகண்டாய் செம்பவள வெற்பின் <br/>
தேகடை யாயென்னை ஆளுடையாய் சிற் றுயிர்க் கிரங்கிக் <br/>
காய்சின ஆலமுண்டாய் அமுதுண்ணக் கடையவனே. 154 <br/>
<br/>
திருச்சிற்றம்பலம் <br/>
<a href="#hd07"><i>Back</i></a><br/>
<hr width="80%"/>
<a name="dt07">
<h3><font color="blue">
7. திருவெம்பாவை <br/>
</font></h3>
(திருவண்ணாமலையில் அருளியது - சக்தியை வியந்தது) <br/>
(வெண்டளையான் வந்த இயற்றவிணை கொச்சகக் கலிப்பா) <br/>
<br/>
ஆதியும் அந்தமும் இல்லா அரும்பெருஞ் <br/>
சோதியை யாம்பாடக்கேட்டேயும் வாள்தடங்கள் <br/>
மாதே வளருதியோ வன்செவியோ நின்செவிதான் <br/>
மாதேவன்வார்கழல்கள் வாழ்த்திய வாழ்த்தொலிபோய் <br/>
வீதிவாய்க் கேட்டலுமே விம்மிவிம்மி மெய்மறந்து <br/>
போதார் அமளியின்மேல் நின்றும் புரண்டு இங்ஙன் <br/>
ஏதேனும் ஆகாள் கிடந்தாள் என்னே என்னே <br/>
ஈதே எந்தோழி பரிசேலோர் எம்பாவாய். 155 <br/>
<br/>
பாசம் பரஞ்சோதிக்கு அன்பாய் இராப்பகல்நாம் <br/>
பேசும்போ தெப்போ(து) இப் போதார் அமளிக்கே <br/>
நேசமும் வைத்தனையோ நேரிழையாய் நேரிழையீர் <br/>
சீசி இவையுஞ் சிலவோ விளையாடி <br/>
ஏசு மிடம்ஈதோ விண்ணோர்கள் ஏத்துதற்குத் <br/>
கூசும் மலர்ப்பாதம் தந்தருள வந்தருளும் <br/>
தேசன் சிவலோகன் தில்லைச்சிற் றம்பலத்துள் <br/>
ஈசனார்க் கன்பார்யாம் ஆரேலோர் எம்பாவாய். 156 <br/>
<br/>
முத்தன்ன வெண்நகையாய் முன்வந் தெதிரெழுந்தென் <br/>
அத்தன் ஆனந்தன் அமுதன் என்று அள்ளூறித் <br/>
தித்திக்கப் பேசுவாய் வந்துன் கடைதிறவாய் <br/>
பத்துடையீர் ஈசன் பழ அடியீர் பாங்குடையீர் <br/>
புத்தடியோம் புன்மைதீர்த்து ஆட்கொண்டாற் பொல்லாதோ <br/>
எத்தோநின் அன்புடைமை எல்லோம் அறியோமோ <br/>
சித்தம் அழகியார் பாடாரோ நஞ்சிவனை <br/>
இத்தனையும் வேண்டும் எமக்கேலோர் எம்பாவாய். 157 <br/>
<br/>
ஒண்ணித் திலநகையாய் இன்னம் புலர்ந்தின்றோ <br/>
வண்ணக் கிளிமொழியார் எல்லோரும் வந்தாரோ <br/>
எண்ணிக்கொண்டுள்ளவா சொல்லுகோம் அவ்வளவும் <br/>
கண்ணைத் துயின்றவமே காலத்தைப் போக்காதே <br/>
விண்ணுக் கொருமருந்தை வேத விருப்பொருளைக் <br/>
கண்ணுக்கு இனியானைப் பாடிக் கசிந்துள்ளம் <br/>
உண்ணெக்கு நின்றுருக யாம்மாட்டொம் நீயேவந்து <br/>
எண்ணிக் குறையில் துயிலேலோர் எம்பாவாய். 158 <br/>
<br/>
மாலறியா நான்முகனுங் காணா மலையினை நாம் <br/>
போலறிவோம் என்றுள்ள பொக்கங்க ளேபேசும் <br/>
பாலாறு தேன்வாய்ப் படிறீ கடைதிறவாய் <br/>
ஞாலமே விண்ணே பிறவே அறிவரியான் <br/>
கோலமும் நம்மைஆட் கொண்டருளிக் கோதாட்டுஞ் <br/>
சீலமும் பாடிச் சிவனே சிவனேயென்(று) <br/>
ஓலம் இடினும் உணராய் உணராய்காண் <br/>
ஏலக் குழலி பரிசேலோர் எம்பாவாய். 159 <br/>
<br/>
மானே நீ நென்னலை நாளை வந்துங்களை <br/>
நானே எழுப்புவன் என்றலும் நாணாமே <br/>
போன திசைபகராய் இன்னம் புலர்ந்தின்றோ <br/>
வானே நிலனே பிறவே அறிவரியான் <br/>
தானேவந் தெம்மைத் தலையளித்து ஆட்கொண்டருளும் <br/>
வான்வார் கழல்பாடி வந்தோர்க்குன் வாய்திறவாய் <br/>
ஊனே உருகாய் உனக்கே உறும் எமக்கும் <br/>
ஏனோர்க்குந் தங்கோனைப் பாடேலோ ரெம்பாவாய். 160 <br/>
<br/>
அன்னே இவையுஞ் சிலவோ பலவமரர் <br/>
உன்னற்கு அரியான் ஒருவன் இருஞ்சீரான் <br/>
சின்னங்கள் கேட்பச் சிவனென்றே வாய்திறப்பாய் <br/>
தென்னா என்னா முன்னம் தீசேர் மெழுகுஒப்பாய் <br/>
என்னானை என்அரையன் இன்னமுதுஎன்று எல்லாமும் <br/>
சொன்னோம்கேள் வெவ்வேறாய் இன்னம் துயிலுதியோ <br/>
வன்னெஞ்சப் பேதையர்போல் வாளா கிடத்தியால் <br/>
என்னே துயிலின் பரிசேலோர் எம்பாவாய். 161 <br/>
<br/>
கோழி சிலம்புச் சிலம்பும் குருகுஎங்கும் <br/>
ஏழில் இயம்ப இயம்பும்வெண் சங்குஎங்கும் <br/>
கேழில் பரஞ்சோதி கேழில் பரங்கருணை <br/>
கேழில் விழுப்பொருள்கள் பாடினோம் கேட்டிலையோ <br/>
வாழிஈ தென்ன உறக்கமோ வாய்திறவாய் <br/>
ஆழியான் அன்புடைமை ஆமாறும் இவ்வாறோ <br/>
ஊழி முதல்வனாய் நின்ற ஒருவனை <br/>
ஏழைபங் காளனையே பாடேலோர் எம்பாவாய். 162 <br/>
<br/>
முன்னைப் பழம்பொருட்கும் முன்னைப் பழம்பொருளே <br/>
பின்னைப் புதுமைக்கும் போத்தும் அப் பெற்றியனே <br/>
உன்னைப் பிரானாகப் பெற்றவுன் சீரடியோம் <br/>
உன்னடியார் தாள்பணிவோம் ஆங்கவர்க்கே பாங்காவோம் <br/>
அன்னவரே எம்கணவர் ஆவர் அவர்உகந்து <br/>
சொன்ன பரிசே தொழும்பாய்ப் பணி செய்தோம் <br/>
இன்ன வகையே எமக்கு எம்கோன் நல்குதியேல் <br/>
என்ன குறையும் இலோம்ஏலார் எம்பாவாய். 163 <br/>
<br/>
பாதாளம் ஏழினும்கீழ் சொற்கழிவு பாதமலர் <br/>
போதார் புனைமுடியும் எல்லாப் பொருள்முடிவே <br/>
பேதை ஒருபால் திருமேனி ஒன்று அல்லன் <br/>
வேதமுதல் விண்ணோரும் மண்ணும் துதித்தாலும் <br/>
ஓத உலவா ஒருதோழன் தொண்டர்உளன் <br/>
கோதில் குலத்தான் றன் கோயில் பிணாப்பிள்ளைகாள் <br/>
ஏதவன்ஊர் ஏதவன்பேர் ஆர்உற்றார் ஆர்அயலார் <br/>
ஏதவரைப் பாடும் பரிசேலார் எம்பாவாய். 164 <br/>
<br/>
மொய்யார் தடம் பொய்கை புக்கு முகேர்என்னக் <br/>
கையாற் குடைந்து குடைந்துஉன் கழல்பாடி <br/>
ஐயா வழியடி யோம் வாழ்ந்தோம் காண் ஆர் அழல்போற் <br/>
செய்யா வெண்ணீறாடி செல்வ சிறுமருங்குல் <br/>
மையார் தடங்கண் மடந்தை மணவாளர் <br/>
ஐயாநீ ஆட்கொண்டு அருளும் விளையாட்டின் <br/>
உய்வார்கள் உய்யும் வகையெல்லாம் உயர்ந்தொழிந் தோங் <br/>
எய்யாமற் காப்பாய் எமையேலோர் எம்பாவாய். 165 <br/>
<br/>
ஆர்த்த பிறவித் துயர்கெடநாம் ஆர்த்துஆடும் <br/>
தீர்த்தன் நற் றில்லைச் சிற்றம்பலத்தே தீயாடும் <br/>
கூத்தன்இவ்வானும் குவலயமும் எல்லாமும் <br/>
காத்தும் படைத்தும் கரந்தும் விளையாடி <br/>
வார்த்தையும் பேசி வளைசிலம்ப வார்கலைகள் <br/>
ஆர்ப்பரவம் செய்ய அணி குழல்மேல் வண்டார்ப்பப் <br/>
பூத்திகழும் பொய்கை குடைந்துஉடையான் பொற்பாதம் <br/>
ஏத்தி இருஞ்சுனைநீர் ஆடேலோர் எம்பாவாய். 166 <br/>
<br/>
பைங்குவளைக் கார்மலரால் செங்கமலப் பைம்போதால் <br/>
அங்கம் குருகினத்தால் பின்னும் அரவத்தால் <br/>
தங்கள் மலம்கழுவு வார் வந்து சார்தலினால் <br/>
எங்கள் பிராட்டியும் எங்கோனும் போன்று இசைந்த <br/>
பொங்கும் மடுவில் புகப்பாய்ந்து பாய்ந்துநம் <br/>
சங்கம் சிலம்பச் சிலம்பு கலந்துஆர்ப்பப் <br/>
கொங்கைகள் பொங்கப் குடையும் புனல்பொங்கப் <br/>
பங்கயப் பூம்புனல்பாய்ந் தாடேலோர் எம்பாவாய். 167 <br/>
<br/>
காதார் குழையாடப் பைம்பூண் கலனாடக் <br/>
கோதை குழலாட வண்டின் குழாம் ஆடச் <br/>
சீதப் புனல்ஆடிச் சிற்றம் பலம்பாடி <br/>
வேதப் பொருள்பாடி அப்பொருளா மாபாடி <br/>
சோதித்திறம்பாடி சூழ்கொன்றைத் தார்பாடி <br/>
ஆதி திறம்பாடி அந்தமா மாபாடிப் <br/>
பேதித்து நம்மை வளர்த்துஎடுத்த பெய்வதைதன் <br/>
பாதத் திறம்பாடி ஆடேலோர் எம்பாவாய். 168 <br/>
<br/>
ஓரொருகால் எம்பெருமான் என்றென்றே நம்பெருமான் <br/>
சீரொருகால் வாய் ஓவாள் சித்தம் களிகூர <br/>
நீரொருகால் ஓவா நெடுந்தாரை கண்பனிப்பப் <br/>
பாரொருகால் வந்தனையான் விண்ணோரைத் தான் பணியாள் <br/>
பேரரையற்கு இங்ஙனே பித்துஒருவர் ஆமாறும் <br/>
ஆர்ஒருவர் இவ்வண்ணம் ஆட்கொள்ளும் வித்தகர் தாள் <br/>
வாருருவப் பூண்முலையீர் வாயார நாம்பாடி <br/>
ஏருருவப் பூம்புனல்பாய்ந்து ஆடேலோர் எம்பாவாய். 169 <br/>
<br/>
முன்னிக் கடலைச் சுருக்கி எழுந்துஉடையான் <br/>
என்னத் திகழ்ந்து எம்மை ஆளுடையான் இட்டிடையின் <br/>
மின்னப் பொலிந்து எம்பிராட்டி திருவடிமேல் <br/>
பொன்னஞ் சிலம்பில் சிலம்பித் திருப்புருவம் <br/>
என்னச் சிலைகுலவி நந்தம்மை ஆளுடையாள் <br/>
தன்னிற் பரிவிலா எங்கோமான் அன்பர்க்கு <br/>
முன்னி யவன்நமக்கு முன்சுரக்கும் இன்னருளே <br/>
என்னப் பொழியாய் மழையேலோர் எம்பாவாய். 170 <br/>
<br/>
செங்க ணவன்பால் திசைமுகன் பால் தேவர்கள் பால் <br/>
எங்கும் இலாதோர் இன்பம்நம் பாலதாக் <br/>
கொங்குஉண் சுருங்குழலி நந்தம்மைக் கோதாட்டி <br/>
இங்குநம் இல்லங்கள் தோறும் எழுந்தருளிச் <br/>
செங்கமலப் பொற்பாதம் தந்தருளும் சேவகனை <br/>
அங்கள் அரசை அடியோங்கட்கு ஆரமுதை <br/>
நங்கள் பெருமானைப் பாடி நலந்திகழப் <br/>
பங்கயப் பூம்புனல் பாய்ந்து ஆடேலோர் எம்பாவாய். 171 <br/>
<br/>
அண்ணாமலையான் அடிக்கமலம் சென்றிறைஞ்சும் <br/>
விண்ணோர் முடியின் மணித்தொகை வீறற்றாற்போல் <br/>
கண்ணார் இரவி கதிர்வந்து கார்கரப்பத் <br/>
தண்ணார் ஒளிமயங்கித் தாரகைகள் தாம் அகலப் <br/>
பெண்ணாகி ஆணாய் அலியாய்ப பிறங்கொளிசேர் <br/>
விண்ணாகி மண்ணாகி இத்தனையும் வேறாகித் <br/>
கண்ணார் அமுதமாய் நின்றான் கழல்பாடிப் <br/>
பெண்ணே இப் பூம்புனல்பாய்ந்து ஆடேலோர் எம்பாவாய். 172 <br/>
<br/>
உங்கையிற் பிள்ளை உனக்கே அடைக்கலம்என்று <br/>
அங்கப் பழஞ்சொல் புதுக்கும் எம் அச்சத்தால் <br/>
எங்கள் பெருமான் உனக்கென்று உரைப்போம் கேள் <br/>
எங்கொங்கை நின்னன்பர் அல்லார்தோள் சேரற்க <br/>
எங்கை உனக்கல்லாது எப்பணியும் செய்யற்க <br/>
கங்குல் பகல்எங்கண் மற்றொன்றும் காணற்க <br/>
இங்கிப் பரிசே எமக்கெங்கோன் நல்குதியேல் <br/>
எங்கெழிலென் ஞாயிறு எமக்கேலோர் எம்பாவாய். 173 <br/>
<br/>
போற்றி அருளுக நின் ஆதியாம் பாதமலர் <br/>
போற்றி அருளுக நின் அந்தமாம் செந்தளிர்கள் <br/>
போற்றி எல்லா உயிர்க்கும் தோற்றமாம் பொற்பாதம் <br/>
போற்றி எல்லா உயிர்க்கும் போகமாம் பூங்கழல்கள் <br/>
போற்றி எல்லா உயிர்க்கும் ஈறாம் இணையடிகள் <br/>
போற்றி மால் நான்முகனும் காணாத புண்டரிகம் <br/>
போற்றியாம் உய்யஆட் கொண்டருளும் பொன்மலர்கள் <br/>
போற்றியாம் மார்கழிநீர் ஆடேலோர் எம்பாவாய். 174 <br/>
<br/>
திருச்சிற்றம்பலம் <br/>
<a href="#hd07"><i>Back</i></a><br/>
<hr width="80%"/>
<a name="dt08">
<h3><font color="blue">
8. திரு அம்மானை <br/>
</font></h3>
(திருவண்ணாமலையில் அருளியது - <br/>
தரவு கொச்சகக் கலிப்பா / ஆனந்தக் களிப்பு ) <br/>
<br/>
செங்கண் நெடுமாலுஞ் சென்றிடந்துங் காண்பரிய <br/>
பொங்கு மலர்ப்பாதம் பூதலத்தே போந்தருளி <br/>
எங்கள் பிறப்பறுத்திட் டெந்தரமும் ஆட்கொண்டு <br/>
தெங்கு திரள்சோலைத் தென்னன் பெருந்துறையான் <br/>
அங்கணன் அந்தணனாய் அறைகூவி வீடருளும் <br/>
அங்கருணை வார்கழலே பாடுதுங்காண் அம்மானாய். 175 <br/>
<br/>
பாரார் விசும்புள்ளார் பாதாளத் தார்புறத்தார் <br/>
ஆராலுங் காண்டற் கரியாற் கரியான் எமக்கெளிய <br/>
பேராளன் தென்னன் பெருந்துறையான் பிச்சேற்றி <br/>
வாரா வழியருளி வந்தென் உளம்புகுந்த <br/>
ஆரா அமுதாய் அலைகடல்வாய் மீன்விசிறும் <br/>
பேராசை வாரியனைப் பாடுதுங்காண் அம்மானாய். 176 <br/>
<br/>
இந்திரனும் மாலயனும் ஏனோரும் வானோரும் <br/>
அந்தரமே நிற்கச் சிவனவனி வந்தருளி <br/>
எந்தரமும் ஆட்கொண்டு தோட்கொண்ட நீற்றனாய்ச் <br/>
சிந்தனையை வந்தருக்குஞ் சீரார் பெருந்துறையான் <br/>
பந்தம் பறியப் பரிமேற்கொண்டான்தந்த <br/>
அந்தமிலா ஆனந்தம் பாடுதுங்காண் அம்மானாய். 177 <br/>
<br/>
வான்வந்த தேவர்களும் மாலயனோ டிந்திரனும் <br/>
கான்நின்று வற்றியும் புற்றெழுந்துங் காண்பரிய <br/>
தான்வந்து நாயேனைத் தாய்போல் தலையளித்திட்டு <br/>
ஊன்வந்துரோமங்கள் உள்ளே உயிர்ப்பெய்து <br/>
தேன்வந்த முதின் தெளிவின் ஒளிவந்த <br/>
வான்வந்த வார்கழலே பாடுதுங்காண் அம்மானாய். 178 <br/>
<br/>
கல்லா மனத்துக் கடைப்பட்ட நாயேனை <br/>
வல்லாளன் தென்னன் பெருந்துறையான் பிச்சேற்றிக் <br/>
கல்லைப் பிசைந்து கனியாக்கித் தன்கருணை <br/>
வெள்ளத் தழுத்தி வினைகடிந்த வேதியனைத் <br/>
தில்லை நகர்புக்குச் சிற்றம் பலம்மன்னும் <br/>
ஒல்லை விடையானைப் பாடுதுங்காண் அம்மானாய். 179 <br/>
<br/>
கேட்டாயோ தோழி கிறிசெய்த வாறொருவன் <br/>
திIட்டார் மதில்புடைசூழ் தென்னன் பெருந்துறையான் <br/>
காட்டா தனவெல்லாங் காட்டிச் சிவங்காட்டித் <br/>
தாள்தா மரைகாட்டித் தன்கருணைத் தேன் காட்டி <br/>
நாட்டார் நகைசெய்ய நாம்மேலை வீடெய்த <br/>
ஆள்தான்கொண்டாண்டவா பாடுதுங்காண் அம்மானாய். 180 <br/>
<br/>
ஓயாதே உள்குவார் உள்ளிருக்கும் உள்ளானைச் <br/>
சேயானைச் சேவகனைத் தென்னன் பெருந்துறையின் <br/>
மேயானை வேதியனை மாதிருக்கும் பாதியனை <br/>
நாயான நந்தம்மை ஆட்கொண்ட நாயகனைத் <br/>
தாயான தத்துவனைத் தானே உலகேழும் <br/>
ஆயானை ஆள்வானப் பாடுதுங்காண் அம்மானாய். 181 <br/>
<br/>
பண்சுமந்த பாடற் பரிசு படைத்தருளும் <br/>
பெண்சுமந்த பாகத்தன் பெம்மான் பெருந்துறையான் <br/>
விண்சுமந்த கீர்த்தி வியன்மண்ட லத்தீசன் <br/>
கண்சுமந்த நெற்றிக் கடவுள் கலிமதுரை <br/>
மண்சுமந்து கூலிகொண்டு அக்கோவால் மொத்துண்டு <br/>
புண்சுமந்த பொன்மேனி பாடுதுங்காண் அம்மானாய். 182 <br/>
<br/>
துண்டப் பிறையான் மறையான் பெருந்துறையான் <br/>
கொண்ட புரிநூலான் கோலமா ஊர்தியான் <br/>
கண்டங் கரியான்செம் மேனியான் வெண்ணீற்றான் <br/>
அண்டமுத லாயினான் அந்தமிலா ஆனந்தம் <br/>
பண்டைப் பரிசே பழவடியார்க் கீந்தருளும் <br/>
அண்டம் வியப்புறுமா பாடுதுங்காண் அம்மானாய். 183 <br/>
<br/>
விண்ணாளுந் தேவர்க்கு மேலாய வேதியனை <br/>
மண்ணாளும் மன்னவர்க்கு மாண்பாகி நின்றானைத் <br/>
தண்ணார் தமிழளிக்குந் தண்பாண்டி நாட்டானைப் <br/>
பெண்ணாளும் பாகனைப் பேணு பெருந்துறையிற் <br/>
கண்ணார் கழல்காட்டி நாயேனை ஆட்கொண்ட <br/>
அண்ணா மலையானைப் பாடுதுங்காண் அம்மானாய். 184 <br/>
<br/>
செப்பார் முலைபங்கன் தென்னன் பெருந்துறையான் <br/>
தப்பாமே தாளடைந்தார் நெஞ்சுருக்கும் தன்மையினான் <br/>
அப்பாண்டி நாட்டைச் சிவலோகம் ஆக்குவித்த <br/>
அப்பார் சடையப்பன் ஆனந்த வார்கழலே <br/>
ஒப்பாக ஒப்புவித்த உள்ளத்தா ருள்ளிருக்கும் <br/>
அப்பாலைக் கப்பாலைப் பாடுதுங்காண் அம்மானாய். 185 <br/>
<br/>
மைப்பொலியுங் கண்ணிகேள் மாலயனோ டிந்திரனும் <br/>
எப்பிறவி யுந்தேட என்னையுந்தன் இன்னருளால் <br/>
இப்பிறவி ஆட்கொண்டு இனிப்பிறவா மேகாத்து <br/>
மெய்ப்பொருட்கண் தோற்றமாய் மெய்யே நிலைபேறாய் <br/>
எப்பொருட்தந் தானேயாய் யாவைக்கும் வீடாகும் <br/>
அப்பொருளாம் நஞ்சிவனைப் பாடுதுங்கான் அம்மானாய். 186 <br/>
<br/>
கையார் வளைசிலம்பக் காதர் குழையாட <br/>
மையார் குழல்புரளத் தேன்பாய் வண்டொலிப்பச் <br/>
செய்யானை வெண்ணீ றணிந்தானைச் சேர்ந்தறியாக் <br/>
கையானை எங்குஞ் செறிந்தானை அன்பர்க்கு <br/>
மெய்யானை அல்லாதார்க் கல்லாத வேதியனை <br/>
ஐயா றமர்ந்தானைப் பாடுதுங்காண் அம்மானாய். 187 <br/>
<br/>
ஆனையாய்க் கீடமாய் மானுடராய்த் தேவராய் <br/>
ஏனைப் பிறவாய்ப் பிறந்திறந் தெய்த் தேனை <br/>
ஊனையும் நின்றுருக்கி என்வினையை ஒட்டுகந்து <br/>
தேனையும் பாலையுங் கன்னலையும் ஒத்தினிய <br/>
கோனவன்போல் வந்தென்னைத் தன்தொழும்பிற் கொண்டருளும் <br/>
வானவன் பூங்கழலே பாடுதுங்காண் அம்மானாய். 188 <br/>
<br/>
சந்திரனைத் தேய்த்தருளித் தக்கன்தன் வேள்வியினில் <br/>
இந்திரனைத் தோள்நெரித்திட் டெச்சன் தலையரிந்து <br/>
அந்தரமே செல்லும் அலர்கதிரோன் பல்தகர்த்துச் <br/>
சிந்தித் திசைதிசையே தேவர்களை ஓட்டுகந்து <br/>
செந்தார்ப் பொழில்புடைசூழ் தென்னன் பெருந்துறையான் <br/>
மந்தார மாலையே பாடுதுங்காண் அம்மானாய். 189 <br/>
<br/>
ஊனாய் உயிராய் உணர்வாய்என்னுட்கலந்து <br/>
தேனாய் அமுதமுமாய்த் தீங்கரும்பின் கட்டியுமாய் <br/>
வானோ ரறியா வழியெமக்குந் தந்தருளும் <br/>
தேனார் மலர்க்கொன்றைச் சேவகனார் சீரொளிசேர் <br/>
ஆனா அறிவாய் அளவிறந்த பல்லுயிர்க்கும் <br/>
கோனாகி நின்றவா கூறுதுங்காண் அம்மானாய். 190 <br/>
<br/>
சூடுவேன் பூங்கொன்றை சூடிச் சிவன்திரள்தோள் <br/>
கூடுவேன் கூடிமுயங்கி மயங்கிநின்று <br/>
ஊடுவேன் செவ்வாய்க் குருகுவேன் உள்ளுருகித் <br/>
தேடுவேன் தேடிச் சிவன்கழலே சிந்திப்பேன் <br/>
வாடுவேன் பேர்த்தும் அலர்வேன் அனலேந்தி <br/>
ஆடுவேன் சேவடியே பாடுதுங்காண் அம்மானாய். 191 <br/>
<br/>
கிளிவந்த மென்மொழியாள் கேழ்கிளரும் பாதியானை <br/>
வெளிவந்த மாலயனும் காண்பரிய வித்தகனைத் <br/>
தெளிவந்த தேறாலச் சீரார் பெருந்துறையில் <br/>
எளிவந் திருந்திரங்கி எண்ணரிய இன்னருளால் <br/>
ஒளிவந்தென் உள்ளத்தின் உள்ளே ஒளி திகழ <br/>
அளிவந்த அந்தணனனைப் பாடுதுங்காண் அம்மானாய். 192 <br/>
<br/>
முன்னானை மூவர்க்கும் முற்றுமாய் முற்றுக்கும் <br/>
பின்னானைப் பிஞ்ஞசுனைப் பேணு பெருந்துறையின் <br/>
மன்னானை வானவனை மாதியலும் பாதியனைத் <br/>
தென்னானைக் காவானைத் தெண்பாண்டி நாட்டானை <br/>
என்னானை என்னப்பன் என்பார்க்கட் கின்னமுதை <br/>
அன்னானை அம்மானைப் பாடுதுங்காண் அம்மானாய். 193 <br/>
<br/>
பெற்றி பிறர்க்கரிய பெம்மான் பெருந்துறையான் <br/>
கொற்றக் குதிரையின்மேல் வந்தருளித் தன்னடியார் <br/>
குற்றங்கள் நீக்கிக் குணங்கொண்டு கோதாட்டிச் <br/>
சுற்றிய சுற்றத் தொடர் வறுப்பான் தொல்புகழே <br/>
பற்றியிப் பாசத்தைப் பற்றறநாம் பற்றுவான் <br/>
பற்றியபே ரானந்தம் பாடுதுங்காண் அம்மானாய். 194 <br/>
<br/>
திருச்சிற்றம்பலம் <br/>
<a href="#hd08"><i>Back</i></a><br/>
<hr width="80%"/>
<a name="dt09">
<h3><font color="blue">
9. திருப்பொற் சுண்ணம் - ஆனந்த மனோலயம் <br/>
</font></h3>
(தில்லையில் அருளியது - அறுசீர் ஆசிரிய விருத்தம்) <br/>
<br/>
முத்துநல் தாழம்பூ மாலைதூக்கி <br/>
<dd>முளைக்குடந் தூபம்நல் தீபம்வைம்மின் <br/>
சக்தியும் சோமியும் பார்மகளும் <br/>
<dd>நாமகளோடுபல்லாண்டிசைமின் <br/>
சித்தியுங் கௌரியும் பார்ப்பதியும் <br/>
<dd>கங்கையும் வந்து கவரிகொண்மின் <br/>
அத்தன் ஐயாறன்அம்மானைபாடி <br/><dd>
ஆடப்பொற் சுண்ணம் இடித்துநாமே. 195 <br/>
<br/>
பூவியல் வார்சடை எம்பிராற்குப் <br/>
<dd>பொற்றிருச் சுண்ணம் இடிக்கவேண்டும் <br/>
மாவின் வடுவகி ரன்ன கண்ணீர் <br/>
<dd>வம்மின்கள் வந்துடன் பாடுமின்கள் <br/>
கூவுமின் தொண்டர் புறநிலாமே <br/>
<dd>குனிமின் தொழுமினெங் கோனெங்கூத்தன் <br/>
தேவியுந் தானும்வந்தெம்மையாளச் <br/>
<dd>செம்பொன்செய் சுண்ணம் இடித்துநாமே. 196 <br/>
<br/>
சுந்தர நீறணந் தும்மெழுகித் <br/>
<dd>தூயபொன்சிந்தி நிதிநிரப்பி <br/>
இந்திரன் கற்பகம் நாட்டியெங்கும் <br/>
<dd>எழிற்சுடர் வைத்துக் கொடியெடுமின் <br/>
அந்தார் கோன்அயன் தன்பெருமான் <br/>
<dd>ஆழியான் நாதன்நல் வேலன்தாதை <br/>
எந்தரம் ஆளுமை யாள்கொழுநற் <br/>
<dd>கேய்ந்த பொற்சுண்ணம் இடித்துநாமே. 197 <br/>
<br/>
காசணி மின்கள் உலக்கையெல்லாம் <br/>
<dd>காம்பணி மின்கள் கறையுரலை <br/>
நேசமுடைய அடியவர்கள் <br/>
<dd>நின்று நிலாவுக என்றுவாழ்த்தித் <br/>
தேசமெல்லாம் புகழ்ந் தாடுங் கச்சித் <br/>
<dd>திருவேகம் பன்செம்பொற் கோயில்பாடிப் <br/>
பாசவினையைப் பறிந்துநின்று <br/>
<dd>பாடிப் பொற்சுண்ணம் இடித்துநாமே. 198 <br/>
<br/>
அறுகெடுப்பார் அயனும்அரியும் <br/>
<dd>அன்றிமற்றிந்திர னோடமரர் <br/>
நறுமுது தேவர்கணங்கெளெல்லாம் <br/>
<dd>நம்மிற்பின் பல்லதெடுக்க வொட்டோ ம் <br/>
செறிவுடை மும்மதில் எய்தவில்லி <br/>
<dd>திருவேகம் பன்செம்பொற் கோயில்பாடி <br/>
முறுவற்செவ் வாயினீர் முக்கணப்பற் <br/>
<dd>காடப்பொற்சுண்ணம் இடித்துநாமே. 199 <br/>
<br/>
உலக்கை பலஒச்சு வார்பெரியர் <br/>
<dd>உலகமெலாம்உரல் போதாதென்றே <br/>
கலக்க அடியவர் வந்துநின்றார் <br/>
<dd>காண உலகங்கள் போதாதென்றே <br/>
நலக்க அடியோமை ஆண்டுகொண்டு <br/>
<dd>நாண்மலர்ப் பாதங்கள் சூடந்தந்த <br/>
மலைக்கு மருகனைப் பாடிப்பாடி மகிழந்து <br/>
<dd>பொற்சுண்ணம் இடிந்தும்நாமே. 200 <br/>
<br/>
சூடகந் தோள்வரை ஆர்ப்ப ஆர்ப்பத் <br/>
<dd>தொண்டர் குழாமெழுந் தார்ப்ப ஆர்ப்ப <br/>
நாடவர் நந்தம்மை ஆர்ப்ப ஆர்ப்ப <br/>
<dd>நாமும் அவர்தம்மை ஆர்ப்ப ஆர்ப்பப் <br/>
பாடக மெல்லடி யார்க்கு மங்கை <br/>
<dd>பங்கினன் எங்கள் பராபரனுக்கு <br/>
ஆடக மாமலை அன்னகோவுக் <br/>
<dd>காடப் பொற்சுண்ணம் இடித்தும்நாமே. 201 <br/>
<br/>
வாள்தடங்கண்மட மங்கைநல்லீர் <br/>
<dd>வரிவளை ஆர்ப்பவண் கொங்கைபொங்கத் <br/>
தோள்திரு முண்டந் துதைந்திலங்கச் <br/>
<dd>சோத்தெம்பி ரானென்று சொல்லிச்சொல்லி <br/>
நாட்கோண்ட நாண்மலர்ந் பாதங்காட்டி <br/>
<dd>நாயிற் கடைப்பட்ட நம்மையிம்மை <br/>
ஆட்கொண்ட வண்ணங்கள் பாடிப்பாடி <br/>
<dd>ஆடப் பொற்சுண்ணம் இடித்தும்நாமே. 202 <br/>
<br/>
வையகம் எல்லாம் உரலதாக <br/>
<dd>மாமேரு என்னும் உலக்கை நாட்டி <br/>
மெய்யனும் மஞ்சள் நிறைய அட்டி <br/>
<dd>மேதரு தென்னன் பெருந்துறையான் <br/>
செய்ய திருவடி பாடிப்பாடிச் <br/>
<dd>செம்பொன் உலக்கை வலக்கைபற்றி <br/>
ஐயன் அணிதில்லை வாணனுக்கே <br/>
<dd>ஆடப்பொற்சுண்ணம் இடித்தும்நாமே. 203 <br/>
<br/>
முத்தணி கொங்கைகள் ஆடஆட <br/>
<dd>மொய்குழல் வண்டினம் ஆடஆடச் <br/>
சித்தஞ் சிவனொடும் ஆடஆடச் <br/>
<dd>செங்கயற் கண்பனி ஆடஆடப் <br/>
பித்தெம் பிரானொடும் ஆடஆடப் <br/>
<dd>பிறவி பிறரொடும் ஆடஆட <br/>
அத்தன் கருணையொ டாடஆட <br/>
<dd>ஆடப்பொற்சுண்ணம் இடித்தும்நாமே. 204 <br/>
<br/>
மாடு நகைவாள் நிலாவெறிப்ப <br/>
<dd>வாய்திறந் தம்பவ ளந்துடிப்பப் <br/>
பாடுமின் நந்தம்மை ஆண்டவாறும் <br/>
<dd>பணிகொண்ட வண்ணமும் பாடிப்பாடித் <br/>
தேடுமின் எம்பெருமானைத்தேடி <br/>
<dd>சித்தங் களிப்பத் திகைத்துத்தேறி <br/>
ஆடுமின் அம்பலத் தாடினானுக் <br/>
<dd>காடப்பொற்சுண்ணம் இடித்தும்நாமே. 205 <br/>
<br/>
மையமர் கண்டனை வானநாடர் <br/>
<dd>மருந்தினை மாணிக்கக் கூத்தன்தன்னை <br/>
ஐயனை ஐயர்பிரானைநம்மை <br/>
<dd>அகப்படுத் தாட்கொண் டருமைகாட்டும் <br/>
பொய்யர் தம் பொய்யனை மெய்யர் மெய்யைப் <br/>
<dd>போதரிக் கண்ணினைப் பொற்றொடித்தோள் <br/>
பையர வல்குல் மடந்தைநல்லீர் <br/>
<dd>பாடிப் பொற்சுண்ணம் இடித்தும்நாமே. 206 <br/>
<br/>
மின்னிடைச் செந்துவர் வாய்க்கருங்கண் <br/>
<dd>வெண்ணகைப் பண்ணமர் மென்மொழியீர் <br/>
என்னுடை ஆரமுதெங்களப்பன் <br/>
<dd>எம்பெருமான் இம வான்மகட்குத் <br/>
தன்னுடைக் கேள்வன் மகன்தகப்பன் <br/>
<dd>தமையன்எம் ஐயன் தாள்கள் பாடிப் <br/>
பொன்னுடைப் பூண்முலை மங்கைநல்லீர் <br/>
<dd>பொற்றிருச்சுண்ணம் இடித்தும்நாமே. 207 <br/>
<br/>
சங்கம் அரற்றச் சிலம்பொலிப்பத் <br/>
<dd>தாழ்குழல் சூழ்தரு மாலையாடச் <br/>
செங்கனி வாயிதழுந்துடிப்பச் <br/>
<dd>சேயிழை யீர் சிவலோகம் பாடிக் <br/>
கங்கை இரைப்ப அராஇரைக்குங் <br/>
<dd>கற்றைச் சடைமுடி யான்கழற்கே <br/>
பொங்கிய காதலிற் கொங்கை பொங்கப் <br/>
<dd>பொற்றிருச்சுண்ணம் இடித்தும்நாமே. 208 <br/>
<br/>
ஞானக் கரும்பின் தெளியைப் பாகை <br/>
<dd>நாடற் கரிய நலத்தை நந்தாத் <br/>
தேனைப் பழச்சுவை ஆயினானைச் <br/>
<dd>சித்தம் புகுந்துதித் திக்கவல்ல <br/>
கோனைப் பிறப்பறுத் தாண்டுகொண்ட <br/>
<dd>கூத்தனை நாத்தழும் பேறவாழ்த்திப் <br/>
பானல் தடங்கண் மடந்தைநல்லீர் <br/>
<dd>பாடிப்பொற்சுண்ணம் இடித்தும்நாமே. 209 <br/>
<br/>
ஆவகை நாமும் வந்தன்பர்தம்போ <br/>
<dd>டாட்செய்யும் வண்ணங்கள் பாடிவிண்மேல் <br/>
தேவர் கனாவிலுங் கண்டறியாச் <br/>
<dd>செம்மலர்ப் பாதங்கள் காட்டுஞ் செல்வச் <br/>
சேவகம் ஏந்திய வெல்கொடியான் <br/>
<dd>சிவபெரு மான் புரஞ் செற்றகொற்றச் <br/>
சேவகன் நாமங்கள் பாடிப்பாடிச் <br/>
<dd>செம்பொன் செய்சுண்ணம் இடித்தும்நாமே. 210 <br/>
<br/>
தேனக மாமலர்க் கொன்றைபாடிச் <br/>
<dd>சிவபுரம் பாடித் திருச்சடைமேன் <br/>
வானக மாமதிப் பிள்ளைபாடி <br/>
<dd>மால்விடை பாடி வலக்கையேந்தும் <br/>
ஊனக மாமழுச் சூலம்பாடி <br/>
<dd>உம்பரும் இம்பரும் உய்யஅன்று <br/>
போனக மாகநஞ் சுண்டல்பாடிப் <br/>
<dd>பொற்றிச்சுண்ணம் இடித்தும்நாமே. 211 <br/>
<br/>
அயன்தலை கொண்டுசெண்டாடல்பாடி <br/>
<dd>அருக்கன் எயிறு பறித்தல்பாடி <br/>
கயந்தனைக் கொன்றுரி போர்த்தல் பாடிக் <br/>
<dd>காலனைக்காலால் உதைத்தல்பாடி <br/>
இயைந்தன முப்புரம் எய்தல் பாடி <br/>
<dd>ஏழை அடியோமை ஆண்டுகொண்ட <br/>
நயந்தனைப் பாடிநின் றாடியாடி <br/>
<dd>நாதற்குச் சுண்ணம் இடித்தும்நாமே. 212 <br/>
<br/>
வட்டமலர்க்கொன்றை மாலைபாடி <br/>
<dd>மத்தமும்பாடி மதியம்பாடிச் <br/>
சிட்டர்கள் வாழுந்தென் தில்லைபாடிச் <br/>
<dd>சிற்றம் பலத்தெங்கள் செல்வம்பாடிக் <br/>
கட்டிய மாசுணக்கச்சைப் பாடிக் <br/>
<dd>கங்கணம் பாடிக் கவித்தகைம்மேல் <br/>
இட்டுநின் றாடும் அரவம்பாடி <br/>
<dd>ஈசற்குச்சுண்ணம் இடித்தும்நாமே. 213 <br/>
<br/>
வேதமும் வேள்வியும் ஆயினார்க்கு <br/>
<dd>மெய்ம்மையும் பொய்ம்மையும் ஆயினார்க்குச் <br/>
சோதிய மாய் இருள் ஆயினார்க்குத் <br/>
<dd>துன்பமுமாய் இன்பம் ஆயினார்க்குப் <br/>
பாதியு மாய் முற்றும் ஆயினார்க்குப் <br/>
<dd>பந்தமு மாய் வீடும் ஆயினார்க்கு <br/>
ஆதியும் அந்தமும் ஆயினார்க்கு <br/>
<dd>ஆடப்பொற்சுண்ணம் இடித்தும்நாமே. 214 <br/>
<br/>
திருச்சிற்றம்பலம் <br/>
<a href="#hd09"><i>Back</i></a><br/>
<hr width="80%"/>
<a name="dt10">
<h3><font color="blue">
10. திருக்கோத்தும்பி - சிவனோடு ஐக்கியம் <br/>
</font></h3>
(தில்லையில் அருளியது- நாலடித் தரவு கொச்சகக் கலிப்பா) <br/>
<br/>
பூவேறு கோனும் புரந்தரனும் பொற்பமைந்த <br/>
நாவேறு செல்வியும் நாரணணும் நான் மறையும் <br/>
மாவேறு சோதியும் வானவருந் தாமறியாச் <br/>
சேவேறு சேவடிக்கே சென்றுதாய் கோத்தும்பீ. 215 <br/>
<br/>
நானார் என் உள்ளமார் ஞானங்க ளார் என்னை யாரறிவார் <br/>
வானோர் பிரானென்னை ஆண்டிலனேல் மதிமயங்கி <br/>
ஊனா ருடைதலையில் உண்பலிதேர் அம்பலவன் <br/>
தேனார் கமலமே சென்றூதாய் கோத்தும்பீ. 216 <br/>
<br/>
தினைத்தனை உள்ளதோர் பூவினில் தேன்உண்ணாதே <br/>
நினைத்தொறும் காண்தொறும் பேசுந்தொறும் எப்போதும் <br/>
அனைத்தெலும் புள்நெக ஆனந்தத் தேன் சொரியும் <br/>
குனிப்புடையானுக்கே சென்றூதாய் கோத்தும்பீ. 217 <br/>
<br/>
கண்ணப்பன் ஒப்பதோர் அன்பின்மை கண்டபின் <br/>
என்னப்பன் என்னொப்பில் என்னையும் ஆட்கொண்டருளி <br/>
வண்ணப் பணித்தென்னை வாவென்ற வான் கருணைச் <br/>
கண்ணப்பென் நீற்றற்கே சென்றூதாய் கோத்தும்பீ. 218 <br/>
<br/>
அத்தேவர் தேவர் அவர்தேவ ரென்றிங்ஙன் <br/>
பொய்த்தேவு பேசிப் புலம்புகின்ற பூதலத்தே <br/>
பத்தேதும் இல்லாதென் பற்றறநான் பற்றிநின்ற <br/>
மெய்த்தேவர் தேவற்கே சென்றூதாய் கோத்தும்பீ. 219 <br/>
<br/>
வைத்த நிதிபெண்டிர் மக்கள்குலங் கல்வியென்னும் <br/>
பித்த உலகிற் பிறப்போ டிறப்பென்னுஞ் <br/>
சித்த விகாரக் கலக்கம் தெளிவித்த <br/>
வித்தகத் தேவற்கே சென்றூதாய் கோத்தும்பீ. 220 <br/>
<br/>
சட்டோ  நினைக்க மனத்தமுதாஞ் சங்கரனைக் <br/>
கெட்டேன் மறப்பேனோ கேடுபடாத் திருவடியை <br/>
ஒட்டாத பாவித் தொழும்பரைநாம் உருவறியோம் <br/>
சிட்டாய சிட்டற்கே சென்றூதாய் கோத்தும்பீ. 221 <br/>
<br/>
ஒன்றாய் முளைத்தெழுந் தெத்தனையோ கவடுவிட்டு <br/>
நன்றாக வைத்தென்னை நாய்சிவிகை ஏற்றுவித்த <br/>
என்தாதை தாதைக்கும் எம்மனைக்குந் தம்பெருமான் <br/>
குன்றாத செல்வற்கே சென்றூதாய் கோத்தும்பீ. 222 <br/>
<br/>
கரணங்கள் எல்லாங் கடந்துநின்ற கறைமிடற்றன் <br/>
சரணங்க ளேசென்று சார்தலுமே தான்எனக்கு <br/>
மரணம் பிறப்பென் றிவையிரண்டின் மயக்கறுத்த <br/>
கருணைக் கடலுக்கே சென்றூதாய் கோத்தும்பீ. 223 <br/>
<br/>
நோயுற்று மூத்துநான் நுந்துகன்றா யிங்கிருந்து <br/>
நாயுற்ற செல்வம் நயந்தறியா வண்ணமெல்லாந் <br/>
தாயுற்று வந்தென்னை ஆண்டுகொண்டதன்கருணைத் <br/>
தேயுற்ற செல்வற்கே சென்றூதாய் கோத்தும்பீ. 224 <br/>
<br/>
வன்னெஞ்சக் கள்வன் மனவலியன் என்னாதே <br/>
கல்நெஞ் சுருக்கிக் கருணையினால் ஆண்டுகொண்ட <br/>
அன்னஞ் திளைக்கும் அணிதில்லை அம்பலவன் <br/>
பொன்னங் கழலுக்கே சென்றூதாய் கோத்தும்பீ. 225 <br/>
<br/>
நாயேனைத் தன்னடிகள் பாடுவித்த நாயகனைப் <br/>
பேயேன துள்ளப் பிழைபொறுக்கும் பெருமையனைச் <br/>
சீயேதும் இல்லாதென் செய்பணிகள் கொண்டருளந் <br/>
தாயான ஈசற்கே சென்றூதாய் கோத்தும்பீ. 226 <br/>
<br/>
நான்தனக் கன்பின்னை நானுந்தா னும் அறிவோம் <br/>
தானென்னை ஆட்கொண்ட தெல்லாருந் தாமறிவார் <br/>
ஆன கருணையும் அங்குற்றே தானவனே <br/>
கோனென்னைக் கூடக் குளிர்ந்தூதாய் கோத்தும்பீ. 227 <br/>
<br/>
கருவாய் உலகினுக் கப்புறமாய் இப்புறத்தே <br/>
மருவார் மலர்க்குழல் மாதினொடும் வந்தருளி <br/>
அருவாய் மறைபயில் அந்தணனாய் ஆண்டுகொண்ட <br/>
திருவான தேவற்கே சென்றூதாய் கோத்தும்பீ. 228 <br/>
<br/>
நானும்என் சிந்தையும் நாயகனுக் கெவ்விடத்தோம் <br/>
தானுந்தன் தையலுந் தாழ்சடையோன் ஆண்டிலனேல் <br/>
வானுந் திசைகளும் மாகடலும் ஆயபிரான் <br/>
தேனுந்து சேவடிக்கே சென்றூதாய் கோத்தும்பீ. 229 <br/>
<br/>
உள்ளப் படாத திருஉருவை உள்ளுதலும் <br/>
கள்ளப் படாத களிவந்த வான்கருணை <br/>
வெள்ளப் பிரான்என் பிரான்என்னை வேறேஆட் <br/>
கொள்ளப் பிரானுக்கே சென்றூதாய் கோத்தும்பீ. 230 <br/>
<br/>
பொய்யாய செல்வத்தே புக்கழுந்தி நாள்தோறும் <br/>
மெய்யாக் கருதிக்கிடந்தேனை ஆட்கொண்ட <br/>
ஐயாவென் ஆரூயிரே அம்பலவா என்றவன்றன் <br/>
செய்யார் மலரடிக்கே சென்றூதாய் கோத்தும்பீ. 231 <br/>
<br/>
தோலுந் துகிலுங் குழையுஞ் சுருள்தோடும் <br/>
பால்வெள்ளை நீறும் பசுஞ்சாந்தும் பைங்கிளியுஞ் <br/>
சூலமுந் தொக்க வளையு முடைத்தொன்மைக் <br/>
கோலமே நோக்கிக் குளிர்ந்தூதாய் கோத்தும்பீ. 232 <br/>
<br/>
கள்வன் கடியன் கலதியிவன் என்னாத <br/>
வள்ளல் வரவர வந்தொழிந்தான் என் மனத்தே <br/>
உள்ளத் துறதுய ரொன்றொழியா வண்ணமெல்லாந் <br/>
தெள்ளுங் கழலுக்கே சென்றூதாய் கோத்தும்பீ. 233 <br/>
<br/>
பூமேல் அயனோடு மாலும் புகலிரதென்று <br/>
ஏமாறி நிற்க அடியேன் இறுமாக்க <br/>
நாய்மேல் தவிசிfட்டு நன்றாய்ப் பொருட்படுத்த <br/>
தீமேனி யானுக்கே சென்றூதாய் கோத்தும்பீ. 234 <br/>
<br/>
திருச்சிற்றம்பலம் <br/>
<a href="#hd10"><i>Back</i></a><br/>
<hr noshade=""/>
<br/>
Etext of this work (tiruvAcakam) was first released in Mylai, Inaimathi formats in March 1998 <br/>
The TSCII version was first put up on Dec 12, 2001<br/> 
This Unicode version was last revised on 13 Sept. 2002 <br/>
Please send your comments and corrections to the <a href="mailto:kalyan@geocities.com?
  subject=mp003 : tiruvAcakam-part I">Webmaster(s) of this site</a><br/><br/>
<br/>
</a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></a></a></a></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></dd></a></a></a></a></a></dd></body></body></html>