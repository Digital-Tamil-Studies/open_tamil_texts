<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2008 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>apirAmi ammaip patikam 1 &amp; 2 of apirAmi paTTar (in tamil script, Unicode/UTF-8 format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
</style>
</head>
<body>
<body bgcolor="white" text="#800000">
<center>
<img src="/projectmadurai/pmdr0.gif"/>
<hr noshade="" width="50%"/>
<h2> அபிராமி பட்டர் அருளிய <br/>
"அபிராமி அம்மைப் பதிகம்" - ஒன்றும் இரண்டும்</h2>
<h2>apirAmi ammaip patikam 1, 2<br/>
of apirAmi paTTar <br/>
 In tamil script, Unicode/utf-8 format</h2></center>
<hr noshade="" width="50%"/> <br/>
<hr noshade=""/>
<strong>Acknowledgements: </strong><br/>
Our Sincere thanks go to Dr. Naga Ganesan of Houston, Texas, USA for the <br/>
preparation of the etext in TSCII format.<br/>
Preparation of PDF version: Dr. K. Kalyanasundaram, Lausanne, Switzerland.<br/>
<br/>
© Project Madurai, 2002.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.
<hr noshade=""/>
<center>
<h2><font color="blue">அபிராமி பட்டர் அருளிய <br/>
"அபிராமி அம்மைப் பதிகம்" - ஒன்றும் இரண்டும் </font></h2>
</center>
<ul>
முதல் சரபோசி (கி.பி. 1771-1728) காலத்தவர் அபிராமி பட்டர். இயற்பெயர் <br/>
அமிர்தலிங்கம் என்பாரின் மகன். இப்பாடல்களைத் தேடிச், சந்தி பிரித்து, <br/>
நிறுத்துக் குறியுடன் தகுதரக் கணியெழுத்து ஆக்கம்: <br/>
நா. கணேசன், டெக்சாசு, 9 மார்ச்சு 2000.<br/>
<br/>
<h3><font color="blue"> "அபிராமி அம்மைப் பதிகம்" - ஒன்று</font></h3>
<strong> காப்பு </strong><br/>
<br/>
தூயதமிழ்ப் பாமாலை சூட்டுதற்கு மும்மதம், நால்வாய், <br/>
ஐங் கரன்தாள் வழுத்துவாம் - நேயர்நிதம்<br/>
எண்ணும் புகழ்க்கடவூர் எங்கள்அபி ராமவல்லி<br/>
நண்ணும்பொற் பாதத்தில் நன்கு<br/>
<br/>
நூல்<br/> &amp; 
<br/>
கலையாத கல்வியும், குறையாத வயதும், <br/>
        ஓர் கபடு வாராத நட்பும், கன்றாத வளமையும், <br/>
        குன்றாத இளமையும், கழுபிணி இலாத உடலும்,<br/>
சலியாத மனமும், அன்பு அகலாத மனைவியும், <br/>
        தவறாத சந்தானமும், தாழாத கீர்த்தியும், <br/>
        மாறாத வார்த்தையும், தடைகள் வாராத கொடையும்,<br/>
தொலையாத நிதியமும், கோணாத கோலும், <br/>
        ஒரு துன்பம் இல்லாத வாழ்வும், <br/>
        துய்ய நின்பாதத்தில் அன்பும் உதவிப், <br/>
        பெரிய தொண்டரொடு கூட்டு கண்டாய்;<br/>
அலைஆழி அறி துயில்கொள் மாயனது தங்கையே! <br/>
        ஆதி கடவூரின் வாழ்வே!<br/>
        அமுதீசர் ஒரு பாகம் அகலாத சுகபாணி! <br/>
        அருள் வாமி! அபிராமியே! 	(1) <br/>
<br/>
கார் அளக பந்தியும், பந்தியின் அலங்கலும், <br/>
        கரிய புருவச் சிலைகளும்,<br/>
        கர்ண குண்டலமும், மதி முக மண்டலமும், <br/>
        நுதல் கத்தூரிப் பொட்டும் இட்டுக்,<br/>
கூர் அணிந்திடு விழியும், அமுத மொழியும், <br/>
        சிறிய கொவ்வையின் கனி அதரமும்,<br/>
        குமிழ் அனைய நாசியும், குந்த நிகர் <br/>
        தந்தமும் கோடு சோடான களமும்,<br/>
வார் அணிந்து இறுமாந்த வனமுலையும், <br/>
       மேகலையும், மணி நூபுரப் பாதமும்,<br/>
       வந்து எனது முன் நின்று, மந்தகாசமுமாக <br/>
       வல் வினையை மாற்றுவாயே;<br/>
ஆர மணி வானில் உறை தாரகைகள் போல <br/>
       நிறை ஆதி கடவூரின் வாழ்வே!<br/>
       அமுதீசர் ஒரு பாகம் அகலாத சுகபாணி! <br/>
       அருள் வாமி! அபிராமியே! 	(2)<br/>
<br/>
மகர வார் குழை மேல் அடர்ந்து, குமிழ் மீதினில் மறைந்து, <br/>
          வாளைத் துறந்து, மைக் கயலை வென்ற நின் செங்கமல <br/>
          விழி அருள் வரம் பெற்ற பேர்கள் அன்றோ-<br/>
செகம் முழுதும் ஒற்றைத் தனிக் குடை கவித்து, <br/>
         மேல் சிங்க ஆதனத்தில் உற்றுச், செங்கோலும், <br/>
         மனு நீதி முறைமையும் பெற்று, மிகு திகிரி உலகு ஆண்டு, பின்பு<br/>
புகர் முகத்து ஐராவதப் பாகர் ஆகி, நிறை புத்தேளிர் <br/>
        வந்து போற்றிப் போக தேவேந்திரன் எனப் புகழ <br/>
        விண்ணில் புலோமசையொடும் சுகிப்பர்;<br/>
அகர முதல் ஆகி வளர் ஆனந்த ரூபியே! <br/>
        ஆதி கடவூரின் வாழ்வே!<br/>
        அமுதீசர் ஒரு பாகம் அகலாத சுகபாணி! <br/>
        அருள் வாமி! அபிராமியே! 	(3)<br/>
<br/>
மறி கடல்கள் ஏழையும், திகிரி இரு நான்கையும், <br/>
        மாதிரக் கரி எட்டையும், மா நாகம் ஆனதையும், <br/>
        மா மேரு என்பதையும், மா கூர்மம் ஆனதையும், ஓர்<br/>
பொறி அரவு தாங்கிவரு புவனம் ஈர் ஏழையும், <br/>
       புத்தேளிர் கூட்டத்தையும், பூமகளையும், திகிரி மாயவனையும், <br/>
       அரையில் புலி ஆடை உடையானையும்,<br/>
முறை முறைகளாய் ஈன்ற முதியவளாய்ப், <br/>
       பழைமை முறைமை தெரியாத நின்னை-<br/>
       மூவுலகில் உள்ளவர்கள் வாலை என்று அறியாமல் <br/>
       மொழிகின்றது ஏது சொல்வாய்?<br/>
அறிவு நிறை விழுமியர்தம் ஆனந்த வாரியே! <br/>
       ஆதி கடவூரின் வாழ்வே!<br/>
       அமுதீசர் ஒரு பாகம் அகலாத சுகபாணி! <br/>
       அருள் வாமி! அபிராமியே! 	(4)<br/>
<br/>
வாடாமல் உயிர் எனும் பயிர் தழைத்து ஓங்கி வர, <br/>
        அருள் மழை பொழிந்தும், <br/>
        இன்ப வாரிதியிலே நின்னது அன்பு எனும் <br/>
        சிறகினால் வருந்தாமலே அணைத்துக்,<br/>
கோடாமல் வளர் சிற்றெறும்பு முதல் குஞ்சரக் <br/>
        கூட்டம் முதலான சீவ கோடிகள் தமக்குப் புசிக்கும் <br/>
        புசிப்பினைக் குறையாமலே கொடுத்தும்,<br/>
நீடாழி உலகங்கள் யாவையும் நேயமாய் நின் <br/>
       உதர பந்தி பூக்கும் நின்மலீ அகிலங்களுக்கு அன்னை <br/>
       என்று ஓதும்; நீலி என்று ஓதுவாரோ?<br/>
ஆடாய நான்மறையின் வேள்வியால் ஓங்கு புகழ் <br/>
       ஆதி கடவூரின் வாழ்வே!<br/>
       அமுதீசர் ஒரு பாகம் அகலாத சுகபாணி! <br/>
       அருள் வாமி! அபிராமியே! 	(5)<br/>
<br/>
பல் குஞ்சரம் தொட்டு எறும்பு கடையானது ஒரு <br/>
       பல் உயிர்க்கும், கல் இடைப் பட்ட தேரைக்கும், <br/>
       அன்று உற்பவித்திடு கருப் பை உறு சீவனுக்கும்,<br/>
மல்கும் சராசரப் பொருளுக்கும், இமையாத வானவர் <br/>
   குழாத்தினுக்கும், மற்றும் ஒரு மூவருக்கும், யாவருக்கும், <br/>
   அவரவர் மனச் சலிப்பு இல்லாமலே,<br/>
நல்கும் தொழில் பெருமை உண்டாய் இருந்தும், <br/>
       மிகு நவ நிதி உனக்கு இருந்தும்,<br/>
       நான் ஒருவன் வறுமையில் சிறியன் ஆனால், <br/>
   அந் நகைப்பு உனக்கே அல்லவோ?<br/>
அல் கலந்து, உம்பர் நாடு அளவு எடுக்கும் சோலை, <br/>
       ஆதி கடவூரின் வாழ்வே!<br/>
   அமுதீசர் ஒரு பாகம் அகலாத சுகபாணி! <br/>
   அருள் வாமி! அபிராமியே! 	(6)<br/>
<br/>
நீடு உலகங்களுக்கு ஆதாரமாய் நின்று, நித்தமாய், <br/>
   முத்தி வடிவாய், நியமமுடன் முப்பத்து இரண்டு <br/>
   அறம் வளர்க்கின்ற நீ மனைவியாய் இருந்தும்,-<br/>
வீடு வீடுகள் தோறும் ஓடிப் புகுந்து, கால் வேசற்று, <br/>
       இலச்சையும் போய், வெண் துகில் அரைக்கு அணிய <br/>
       விதியற்று, நிர்வாண வேடமும் கொண்டு, கைக்கு ஓர்<br/>
ஓடு ஏந்தி, நாடு எங்கும் உள்ளம் தளர்ந்து நின்று, <br/>
       உன்மத்தன் ஆகி, அம்மா! உன் கணவன் எங்கெங்கும் ஐயம் <br/>
       புகுந்து, ஏங்கி, உழல்கின்றது ஏது சொல்வாய்?<br/>
ஆடு கொடி மாடமிசை மாதர் விளையாடி வரும் <br/>
       ஆதி கடவூரின் வாழ்வே!<br/>
       அமுதீசர் ஒரு பாகம் அகலாத சுகபாணி! <br/>
       அருள் வாமி! அபிராமியே! 	(7)<br/>
<br/>
ஞானம் தழைத்து, உன் சொரூபத்தை அறிகின்ற <br/>
       நல்லோர் இடத்தினில் போய், நடுவினில் இருந்து, உவந்து, <br/>
       அடிமையும் பூண்டு, அவர் நவிற்றும் உபதேசம் உட்கொண்டு,<br/>
ஈனம்தனைத் தள்ளி எனது, நான் எனும் மானம் <br/>
       இல்லாமலே துரத்தி, இந்திரிய வாயில்களை இறுகப் புதைத்து, <br/>
       நெஞ்சு இருள் அற, விளக்கு ஏற்றியே-<br/>
வான் அந்தம் ஆன விழி அன்னமே! உன்னை என் <br/>
       அகத் தாமரைப் போதிலே வைத்து, வேறே கவலை அற்று, <br/>
       மேல் உற்ற பர வசம் ஆகி, அழியாதது ஓர்<br/>
ஆனந்த வாரிதியில் ஆழ்கின்றது என்று காண்? <br/>
       ஆதி கடவூரின் வாழ்வே?<br/>
       அமுதீசர் ஒரு பாகம் அகலாத சுகபாணி! <br/>
       அருள் வாமி! அபிராமியே! 	(8)<br/>
<br/>
சலதி உலகத்தில் சராசரங்களை ஈன்ற தாய் ஆகில், <br/>
       எனக்குத் தாய் அல்லவோ?  யான் உன் மைந்தன் அன்றோ? <br/>
       எனது சஞ்சலம் தீர்த்து, நின்றன்<br/>
முலை சுரந்து ஒழுகு பால் ஊட்டி, என் முகத்தை உன் <br/>
       முந்தானையால் துடைத்து, மொழிகின்ற மழலைக்கு <br/>
       உகந்துகொண்டு, இள நிலா முறுவல் இன்புற்று,  அருகில் யான்<br/>
குலவி விளையாடல் கொண்டு, அருள் மழை பொழிந்து, <br/>
       அங்கை கொட்டி,  வா என்று அழைத்துக், <br/>
       குஞ்சர முகன், கந்தனுக்கு இளையன் என்று எனைக் <br/>
       கூறினால், ஈனம் உண்டோ?<br/>
அலை கடலிலே தோன்றும் ஆராத அமுதமே! <br/>
       ஆதி கடவூரின் வாழ்வே!<br/>
       அமுதீசர் ஒரு பாகம் அகலாத சுகபாணி! <br/>
       அருள் வாமி! அபிராமியே! 	(9)<br/>
<br/>
கைப் போது கொண்டு, உன் பதப் போது தன்னில் கணப் <br/>
       போதும் அர்ச்சிக்கிலேன்; கண் போதினால், உன் முகப் போது <br/>
       தன்னை, யான் கண்டு தரிசனை புரிகிலேன்;<br/>
முப் போதில் ஒரு போதும், என் மனப் போதிலே முன்னி, <br/>
       உன் ஆலயத்தின் முன் போதுவார் தமது பின் போத நினைகிலேன்; <br/>
       மோசமே போய் உழன்றேன்;<br/>
மைப் போதகத்திற்கு நிகர் எனப் போது எரு- <br/>
       மைக் கடா மீது ஏறியே, மா கோர காலன் வரும்போது,       <br/>
       தமியேன் மனம் கலங்கித் தியங்கும்<br/>
அப் போது, வந்து உன் அருட்போது தந்து அருள்; <br/>
       ஆதி கடவூரின் வாழ்வே!<br/>
       அமுதீசர் ஒரு பாகம் அகலாத சுகபாணி! <br/>
       அருள் வாமி! அபிராமியே! 	(10)<br/>
<br/>
மிகையும் துரத்த, வெம் பிணியும் துரத்த, வெகுளி <br/>
       ஆனதும் துரத்த, மிடியும் துரத்த, நரை திரையும் துரத்த, <br/>
       மிகு வேதனைகளும் துரத்தப்,<br/>
பகையும் துரத்த, வஞ்சனையும் துரத்தப், பசி என்பதும் <br/>
       துரத்தப், பாவம் துரத்தப், பதி மோகம் துரத்தப், <br/>
       பல காரியமும் துரத்த,<br/>
நகையும் துரத்த, ஊழ் வினையும் துரத்த, என் நாளும் துரத்த, <br/>
       வெகுவாய் நா வறண்டு ஓடிக், கால் தளர்ந்திடும் என்னை <br/>
       நமனும் துரத்துவானோ?<br/>
அகில உலகங்கட்கும் ஆதார தெய்வமே! <br/>
       ஆதி கடவூரின் வாழ்வே!<br/>
       அமுதீசர் ஒரு பாகம் அகலாத சுகபாணி! <br/>
       அருள் வாமி! அபிராமியே! 	(11) <br/>
<br/>
------------<br/>
<br/>
<br/>
"அபிராமி அம்மைப் பதிகம்" -(இரண்டாவது)<br/>
<br/>
<br/>
கங்கையொடு தும்பையும் அணிந்தவர் வியக்கும் <br/>
       கலா மதியை நிகர் வதனமும், கருணை பொழி விழிகளும், <br/>
       விண் முகில்கள் வெளிறெனக் காட்டிய கரும் கூந்தலும்,<br/>
சங்கை இல்லாது ஒளிரும் மாங்கல்ய தாரணம் தங்கு <br/>
       மணி மிடறும், மிக்க சதுர் பெருகு துங்க பாசாங்குசம் <br/>
       இலங்கு கர தலமும், விரல் அணியும் அரவும்,<br/>
புங்கவர்க்கு அமுது அருளும் அந்தர குசங்களும், <br/>
       பொலியும் நவமணி நூபுரம் பூண்ட செஞ் சேவடியை நாளும் <br/>
       புகழ்ந்துமே- போற்றி என வாழ்த்த, விடை மேல்<br/>
மங்களம் மிகுந்த நின் பதியுடன் வந்து, அருள் செய்; <br/>
       வளர் திருக் கடவூரில் வாழ் வாமி! சுப நேமி! புகழ் நாமி! <br/>
       சிவ சாமிமகிழ் வாமி! அபிராமி உமையே! 	(1)<br/>
<br/>
சந்திர சடாதரி! முகுந்த சோதரி! துங்க சலச <br/>
       லோசன மாதவி! சம்ப்ரம பயோதரி! சுமங்கலி! <br/>
       சுலட்சணி! சாற்ற அரும் கருணாகரி!<br/>
அந்தரி! வராகி! சாம்பவி! அமர தோத்ரி! அமலை! <br/>
       செக சால சூத்ரி! அகில ஆத்ம காரணி! வினோத சய நாரணி! <br/>
       அகண்ட சின்மய பூரணி!<br/>
சுந்தரி! நிரந்தரி! துரந்தரி! வரை ராச சுகுமாரி! <br/>
       கௌமாரி! உத் துங்க கல்யாணி! புட்ப அத்திர அம்புய <br/>
       பாணி! தொண்டர்கட்கு அருள் சர்வாணி!<br/>
வந்து அரி, மலர்ப் பிரமராதி துதி, வேத ஒலி வளர் <br/>
       திருக் கடவூரில் வாழ் வாமி! சுப நேமி! புகழ் நாமி! <br/>
       சிவ சாமிமகிழ் வாமி! அபிராமி உமையே! 	(2)<br/>
<br/>
வாச மலர் மரு அளக பாரமும், தண் கிரண மதி முகமும், <br/>
       அயில் விழிகளும், வள்ள நிகர் முலையும், மான் நடையும், <br/>
       நகை மொழிகளும், வளமுடன் கண்டு, மின்னார்<br/>
பாச பந்தத்திடை, மனம் கலங்கித், தினம் பல வழியும் <br/>
       எண்ணி, எண்ணிப் பழி பாவம் இன்னது என்று அறியாமல், <br/>
       மாயப்ர- பஞ்ச வாழ்வு உண்மை என்றே,<br/>
ஆசை மேலிட்டு, வீணாக, நாய் போல் திரிந்து அலைவது <br/>
       அல்லாமல், உன்றன் அம்புயப் போது எனும் செம் பதம் <br/>
       துதியாத அசடன் மேல் கருணை வருமோ?<br/>
மாசு இலாது ஓங்கிய குணாகரி! பவானி! சீர் வளர் திருக் <br/>
       கடவூரில் வாழ் வாமி! சுப நேமி! புகழ் நாமி! சிவ <br/>
       சாமிமகிழ் வாமி! அபிராமி உமையே! 	(3)<br/>
<br/>
நன்று என்று, தீது என்று நவிலும் இவ் இரண்டனுள், <br/>
       நன்றதே உலகில் உள்ளோர் நாடுவார் ஆதலின், <br/>
       நானுமே அவ்விதம் நாடினேன்; நாடினாலும்<br/>
இன்று என்று சொல்லாமல், நினது திரு உள்ளம் அது இரங்கி, <br/>
        அருள் செய்குவாயேல் ஏழையேன் உய்குவேன், <br/>
        மெய்யான மொழி இ•து;உன் இதயம் அறியாதது உண்டோ?<br/>
குன்றம் எல்லாம் உறைந்து, என்றும் அன்பர்க்கு அருள் <br/>
        குமார தேவனை அளித்த குமரி! மரகத வருணி! <br/>
        விமலி! பைரவி! கருணை குலவு கிரி ராச புத்ரி!<br/>
மன்றல் மிகு நந்தன வனங்கள், சிறை அளி முரல, <br/>
        வளர் திருக் கடவூரில் வாழ் வாமி! சுப நேமி! புகழ் நாமி! <br/>
        சிவ சாமிமகிழ் வாமி! அபிராமி உமையே! 	(4)<br/>
<br/>
ஒரு நாள், இரண்டு நாள் அல்ல; நான் உலகத்து <br/>
        உதித்த இந் நாள் வரைக்கும் ஒழியாத கவலையால், <br/>
        தீராத இன்னல் கொண்டு, உள்ளம் தளர்ந்து, மிகவும்<br/>
அரு நாண் அற்றிட்ட வில் போல் இருக்கும் இவ் <br/>
        அடிமைபால் கருணை கூர்ந்து, இங்கு அஞ்சேல் எனச் சொல்லி, <br/>
        ஆதரிப்பவர்கள் உனை அன்றி இலை உண்மையாக;<br/>
இரு நாழிகைப் போதும் வேண்டாது, நிமிடத்தில் இவ் அகில <br/>
        புவனத்தையும் இயற்றி, அருளும் திறம் கொண்ட நீ, <br/>
        ஏழையேன் இன்னல்  தீர்த்து, அருளல் அரிதோ?<br/>
வரு நாவலூரர் முதலோர் பரவும், இனிய புகழ் வளர் <br/>
        திருக் கடவூரில் வாழ் வாமி! சுப நேமி! புகழ் நாமி! <br/>
        சிவ சாமிமகிழ் வாமி! அபிராமி உமையே! 	(5)<br/>
<br/>
எண்ணிக்கை இல்லாத துன்பங்கள் மேன்மேல் <br/>
        ஏறிட்டு ஒறுக்க, அந்தோ! எவ்விதம் உளம் சகித்து <br/>
        உய்குவேன்? இப்பொழுது எடுத்திட்ட சன்மம் இதனில்,<br/>
நண்ணி எள் அளவு சுகம் ஆனது ஒரு நாளினும் நான் <br/>
        அனுபவித்தது இல்லை; நாடு எலாம் அறியும்,  இது கேட்பது ஏன்? <br/>
        நின் உளமும் நன்றாய் அறிந்து  இருக்கும்;<br/>
புண்ணியம் பூர்வ சனனத்தினில் செய்யாத புலையன் <br/>
        ஆனாலும், நினது பூரண கடாட்ச வீட்சண்ணியம் செய்து, <br/>
        எனது புன்மையை அகற்றி அருள்வாய்;<br/>
மண்ணவர்கள், விண்ணவர்கள் நித்தமும் பரவும், <br/>
       இசை வளர் திருக் கடவூரில் வாழ் வாமி! சுப நேமி! புகழ் நாமி! <br/>
       சிவ சாமிமகிழ் வாமி! அபிராமி உமையே! 	(6)<br/>
<br/>
தெரிந்தோ, அலாது, தெரியாமலோ, இவ் அடிமை <br/>
       செய்திட்ட பிழை இருந்தால் சினம் கொண்டு அது ஓர் <br/>
       கணக்காக வையாது, நின் திரு உளம் இரங்கி, மிகவும்<br/>
பரிந்து வந்து இனியேனும் பாழ் வினையில் ஆழ்ந்து, <br/>
       இனல் படாது, நல் வரம்அளித்துப், பாதுகாத்து அருள் செய்ய <br/>
       வேண்டும்; அண்டாண்ட உயிர் பரிவுடன் அளித்த முதல்வி!<br/>
புரந்தரன், போதன், மாதவன் ஆகியோர்கள் துதி புரியும் <br/>
       பதாம்புய மலர்ப் புங்கவி! புராந்தகி! புரந்தரி! புராதனி! <br/>
       புராணி! திரி புவனேசுவரி!<br/>
மருந்தினும் நயந்த சொல் பைங் கிளி! வராகி! எழில் <br/>
       வளர் திருக் கடவூரில் வாழ் வாமி! சுப நேமி! புகழ் நாமி! <br/>
       சிவ சாமிமகிழ் வாமி! அபிராமி உமையே! 	(7)<br/>
<br/>
வஞ்சகக் கொடியோர்கள் நட்பு வேண்டாமலும், மருந்தினுக்கா <br/>
        வேண்டினும், மறந்தும் ஓர் பொய்ம்மொழி சொலாமலும், <br/>
        தீமை ஆம் வழியினில் செல்லாமலும்,<br/>
விஞ்சு நெஞ்சு அதனில் பொறாமை தரியாமலும், வீண் <br/>
        வம்பு புரியாமலும், மிக்க பெரியோர்கள் சொலும் <br/>
        வார்த்தை தள்ளாமலும், வெகுளி அவை கொள்ளாமலும்,<br/>
தஞ்சம் என நினது உபய கஞ்சம் துதித்திடத், தமியேனுக்கு <br/>
       அருள் புரிந்து, சர்வ காலமும் எனைக் காத்து <br/>
       அருள வேண்டினேன்; சலக் கயல்கள் விழியை அனைய<br/>
வஞ்சியர் செவ்வாய் நிகரும் வாவி ஆம்பல் மலரும் <br/>
       வளர் திருக் கடவூரில் வாழ் வாமி! சுப நேமி! புகழ் நாமி! <br/>
       சிவ சாமிமகிழ் வாமி! அபிராமி உமையே! 	(8)<br/>
<br/>
எனது இன்னல் இன்னபடி என்று வேறு ஒருவர்க்கு இசைத்திடவும், <br/>
       அவர்கள் கேட்டு, இவ் இன்னல் தீர்த்து, உள்ளத்து இரங்கி, <br/>
       நன்மைகள் செயவும், எள் அளவும் முடியாது; நின்<br/>
உனதம் மருவும் கடைக் கண் அருள் சிறிது செயின், உதவாத <br/>
       நுண் மணல்களும் ஓங்கு மாற்று உயர் சொர்ண மலை  ஆகும்; <br/>
       அது அன்றி உயர் அகில புவனங்களைக் கனமுடன் அளித்து, <br/>
முப்பத்து இரண்டு அறங்களும் கவின் பெறச் செய்யும் <br/>
       நின்னைக் கருது நல் அடியவர்க்கு எளி வந்து, சடுதியில் <br/>
       காத்து, ரட்சித்தது ஓர்ந்து,<br/>
வனசம் நிகர் நின் பாதம் நம்பினேன், வந்து அருள் செய்; <br/>
       வளர் திருக் கடவூரில்  வாழ் வாமி! சுப நேமி! புகழ் நாமி! <br/>
       சிவ சாமிமகிழ் வாமி! அபிராமி உமையே! 	(9)<br/>
<br/>
கரு நீல வடிவமார் மாடு ஏறி, உத்தண்ட கன தண்ட <br/>
       வெம் பாசமும், கைக் கொண்டு, சண்ட மா காலன் முன் எதிர்க்க, <br/>
       மார்க்கண்டன் வெகுண்டு நோக்க,<br/>
இரு நீல கண்டன் எனும் நின் பதியை உள்ளத்தில் <br/>
        இன்பு கொண்டு, அருச்சனை செய, ஈசன், அவ் இலிங்கம் பிளப்ப, <br/>
        நின்னொடு தோன்றி, யமனைச் சூலத்தில் ஊன்றிப்<br/>
பெரு நீல மலை என, நிலத்தில் அன்னவன் விழப், <br/>
         பிறங்கு தாளால் உதைத்துப், பேசு முனி மைந்தனுக்கு அருள் <br/>
         செய்தது, உனது அரிய பேர் அருளின் வண்ணம் அலவோ?<br/>
வரு நீல மட மாதர் விழி என்ன, மலர் வாவி வளர் <br/>
         திருக் கடவூரில் வாழ் வாமி! சுப நேமி! புகழ் நாமி! <br/>
         சிவ சாமிமகிழ் வாமி! அபிராமி உமையே! (10)<br/>
<br/>
சகல செல்வங்களும் தரும் இமய கிரி ராச தனயை! <br/>
         மா தேவி! நின்னைச் சத்யமாய், நித்யம் உள்ளத்தில் <br/>
         துதிக்கும் உத்தமருக்கு இரங்கி, மிகவும்<br/>
அகிலமதில் நோய் இன்மை, கல்வி, தன தானியம், <br/>
        அழகு, புகழ், பெருமை, இளமை, அறிவு, சந்தானம், வலி, <br/>
        துணிவு, வாழ் நாள், வெற்றி, ஆகு நல்லூழ், நுகர்ச்சி<br/>
தொகை தரும் பதினாறு பேறும் தந்து அருளி, நீ சுக ஆனந்த <br/>
       வாழ்வு அளிப்பாய்;  சுகிர்த குண சாலி! பரி பாலி! அநு கூலி! <br/>
       திரி சூலி! மங்கள விசாலி!<br/>
மகவு நான், நீ தாய், அளிக்க ஒணாதோ? மகிமை வளர் திருக் <br/>
       கடவூரில் வாழ் வாமி! சுப நேமி! புகழ் நாமி! <br/>
       சிவ சாமிமகிழ் வாமி! அபிராமி உமையே! (11)<br/>
<br/>
அபிராமி பதிகங்கள் முற்றுப்பெற்றது. <br/>
------------<br/><br/>
</ul></body></body></html>