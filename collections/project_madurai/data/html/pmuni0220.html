<!DOCTYPE HTML PUBLIC "-//W3C//DTD HTML 3.2//EN">

<html><head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>kALamEkap pulavar pATalkaL (in tamil script, unicode format)</title></head><body bgcolor="white" text="#800000">ÿÿ 

<!-- Project Madurai -->
<!-- Copyright (c) 2005 All Rights Reserved -->
<!-- Author : K. Kalyanasundaram--->
<center><img src="pmdr0.gif"/></center>
<hr noshade="noshade" width="50%"/><br/>
<center><h2> kavi kALamEkap pulavar pATalkaL<br/>

(in tamil script, unicode format) <p>

கவி காளமேகம் பாடல்கள்<br/>
</p></h2></center>
<hr noshade="noshade" width="50%"/><br/> <hr noshade="noshade"/>Acknowledgements: <br/>

Etext preparation,PDF and Web version: Dr. K. Kalyanasundaram, Lausanne, Switzerland<p> 

This webpage presents the Etext in Tamil script but in Unicode encoding.<br/>

To view the Tamil text correctly you need to set up the following: <br/>

i). You need to have Unicode fonts containing Tamil Block (Latha,

Arial Unicode MS, TSCu_Inaimathi, Code2000, UniMylai,...) installed on your computer 

and the OS capable of rendering Tamil Scripts (Windows 2000 or Windows XP). 

<br/><br/>

ii)Use a browser that is capable of handling UTF-8 based pages

(Netscape 6, Internet Explorer 5, FireFox Mozilla,..) with the Unicode Tamil font chosen as the default font for the UTF-8 char-set/encoding view. <br/>
<br/>

In case of difficulties send an email request to <a href="mailto:kalyan@geocities.com">

kalyan@geocities.com</a> or <a href="mailto:kumar@vt.edu">

kumar@vt.edu</a><br/>
<br/>

© Project Madurai 1998 - 2005<br/>

Project Madurai is an open, voluntary, worldwide initiative devoted to preparation of <br/>

electronic texts of tamil literary works and to distribute them free on the Internet. <br/>

Details of Project Madurai are available at the website <br/>
<dd> <b><a href="http://www.projectmadurai.org/">http://www.projectmadurai.org/ </a></b><br/>

You are welcome to freely distribute this file, provided this header page is kept intact.<br/>
<hr noshade="noshade"/> <center>
<h2><font color="red">

கவி காளமேகம் (15-ம் நூற்றாண்டு) பாடல்கள்<br/>
</font></h2></center>
<table border="0">
<tbody><tr><td> </td><td>

காப்பு </td></tr><tr><td valign="top" width="30">

1</td><td>

  ஏர்ஆனைக் காவில்உறை என்ஆனைக்கு அன்று அளித்த<br/>

  போர் ஆனைக் கன்றுதனைப் போற்றினால் - வாராத<br/>

  புத்திவரும்; பத்திவரும்; புத்திரஉற்பத்திவரும்;<br/>

  சக்திவரும்;  சித்திவரும் தான்.          </td></tr> <tr><td> </td><td><br/>

கலைமகள் வணக்கம் <br/>

(திருமலைராயன் அவையில் அரியணை இரண்டு முழம் வளர்ந்து <br/>

இடம் கொடுத்தபோது பாடியது)<br/>
</td></tr><tr><td valign="top">

2</td><td>

  வெள்ளைக் கலைஉடுத்து வெள்ளைப் பணிபூண்டு<br/>

  வெள்ளைக் கமலத்தில் வீற்றிருப்பாள் - வெள்ளை<br/>

  அரியா சனத்தில் அரசரேடு என்னைச்<br/>

  சரியா சனம்வைத்த தாய்.            ..</td></tr>
<tr><td> </td><td><br/>

நிந்தாத் துதிகள்<br/>

அ.  இகழ்வது போல் புகழ்தல்<br/>

    (காஞ்சி வரதர் கருட உற்சவத்தைச் சேவித்து இகழ்வது போல்<br/>

  புகழ்ந்து பாடியது)<br/>
</td></tr><tr><td valign="top">

3</td><td>

பெருமாளும் நல்ல பெருமாள்! அவர்தம்<br/>

  திருநாளும் நல்ல திருநாள்! - பெருமாள்<br/>

 இருந்திடத்தில் சும்மா இராமையினால், ஐயோ!<br/>

 பருந்துஎடுத்துப் போகிறதே பார்!      ..</td></tr>
<tr><td> </td><td>

   (தில்லைக் கூத்தரசர் திருவிழாவைப் பார்த்து <br/>

 இகழ்வதுபோல் புகழ்ந்து பாடியது)<br/>
</td></tr><tr><td valign="top">

4</td><td>

  நச்சரவம் பூண்டதில்லை நாதரே;  தேவரீர்<br/>

  பிச்சையெடுத்து உண்ணப் புறப்பட்டும் - உச்சிதமாம்<br/>

  காளம் ஏன்? குஞ்சரம் ஏன்? கார்க்கடல்போ லேமுழங்கும்<br/>

  மேளம் ஏன்? ராசாங்கம் ஏன்?        .</td></tr>
<tr><td> </td><td>

  (நாகைப்பட்டினம் காத்தான் வருணகுலாதித்தன் சத்திரத்தில்<br/>

 காளமேகப்புலவர் உண்டபோது பாடிய  நிந்தையும் காத்தான்<br/>

 வேண்டுகோளுக்கு இணங்கி அதையே துதியாகவும் பாடியது)<br/>
</td></tr><tr><td valign="top">

5</td><td>

கத்துகடல் சூழ்நாகைக் காத்தான்தன் சத்திரத்தில்<br/>

அத்தமிக்கும் போதில் அரிசிவரும்;  குத்தி<br/>

உலையில்இட ஊர்அடங்கும்;  ஓர்அகப்பை அன்னம்<br/>

இலையில்இட வெள்ளி எழும்.       .</td></tr>
<tr><td> </td><td>

  (காஞ்சிபுரம் விநாயகர் உற்சவத்தைப் பழிப்பதுபோலப் <br/>

  புகழ்ந்து பாடியது)<br/>
</td></tr><tr><td valign="top">

6</td><td>

மூப்பான் மழுவும், முராரிதிருச் சக்கரமும்<br/>

பார்ப்பான் கதையும் பறிபோச்சோ? - மாப்பார்<br/>

வலிமிகுந்த மும்மதத்து வாரணத்தை, ஐயோ!<br/>

எலி இழுத்துப் போகின்றது, ஏன்?     .</td></tr>
<tr><td> </td><td>

 (முருகக் கடவுளைத் தரிசித்துப் பழிப்பதுபோலப்<br/>

   புகழ்ந்து பாடியது)<br/>
</td></tr><tr><td valign="top">

7</td><td>

அப்பன் இரந்துஉண்ணி; ஆத்தாள் மலைநீலி;<br/>

ஒப்பரிய மாமன் உறிதிருடி; - சப்பைக்கால்<br/>

அண்ணன் பெருவயிறன்; ஆறுமுகத் தானுக்குஇங்கு<br/>

எண்ணும் பெருமை இவை..</td></tr>
<tr><td> </td><td>

(திருவாரூர்த் தியாகேசரது திருநடனத்தைக் கண்டு இகழ்வது<br/>

   போலப் புகழ்ந்து பாடியது)<br/>
</td></tr><tr><td valign="top">

8</td><td>

ஆடாரோ பின்னைஅவர் அன்பர்எலாம் பார்த்திருக்க<br/>

நீடுஆரூர் வீதியிலே நின்றுதான்? - தோடுஆரூம்<br/>

மெய்க்கே பரிமளங்கள் வீசும் தியாகேசர்<br/>

கைக்கே பணம்இருந்தக் கால்..</td></tr>
<tr><td> </td><td>

(மதுரையில் மீனாட்சியம்மன் அன்னவாகனத்தில் ஏறிவதைச்<br/>

   சேவித்து இகழ்வதுபோலப் புகழ்ந்து பாடியது)<br/>
</td></tr><tr><td valign="top">

9</td><td>

மாயனார் போற்றும் மதுரா புரிச்சொக்க<br/>

நாயனார் பித்திஏறி னார்என்றே - நேயமாம்<br/>

கன்னல்மொழி அம்கயல்கண் காரிகையாள், ஐயையோ!<br/>

அன்னம்இறங் காமல்அலை வாள்..</td></tr>
<tr><td> </td><td>

(திருச்செங்காட்டில் உத்தராபதீசுரரைத் தரிசித்துப் <br/>

   பழிப்பதுபோலப் புகழ்ந்து பாடியது)<br/>
</td></tr><tr><td valign="top">

10</td><td>

காலனையும் காமனையும் காட்டுசிறுத் தொண்டர்தரு<br/>

பாலனையும் கொன்ற பழிபோமோ? - சீலமுடன்<br/>

நாட்டிலே வீற்றிருந்த நாதரே;  நீர் திருச்செங்<br/>

காட்டிலே வீற்றிருந்தக் கால்.</td></tr>
<tr><td> </td><td>

  (மயிலாடுதுறையில் மயூரநாதரைத் தரிசித்து <br/>

     இகழ்வதுபோலப் புகழ்ந்து பாடியது)<br/>
</td></tr><tr><td valign="top">

11</td><td>

வள்ளல் எனும்பெரிய மாயூர் நாதருக்கு<br/>

வெள்ளிமலை பொன்மலையு மேஇருத்தத் தெள்உமையாள்<br/>

'அஞ்சல் அஞ்சல்!' என்றுதினம் அண்டையிலே தான்இருக்க<br/>

நஞ்சுதனை ஏன்அருந்தி னார்?</td></tr>
<tr><td> </td><td>

 (மதுரை மீனாட்சியம்மையைத் தரிசித்து இகழ்வதுபோலப்<br/>

  புகழ்ந்து பாடியது)<br/>
</td></tr><tr><td valign="top">

12</td><td>

நல்லதொரு புதுமை நாட்டில்கண் டேன்; அதனைச்<br/>

சொல்லவா? சொல்லவா? - சொல்லவா? தொல்லை<br/>

மதுரைவிக்கி னேச்சுரனை மாதுஉமையாள் பெற்றாள்<br/>

குதிரைவிற்க வந்தவனைக் கொண்டு.    </td></tr>
<tr><td> </td><td>

 (மதுரையில் சொக்கநாத¨த் தரிசித்து இகழ்வதுபோலப்<br/>

   புகழ்ந்து பாடியது)<br/>
</td></tr><tr><td valign="top">

13</td><td>

கண்டீரோ? பெண்காள்; கடம்பவனத்து ஈசனார்<br/>

பெண்டீர் தமைச்சுமந்து பித்தனார் - எண்சிதைக்கும்<br/>

மிக்கான தங்கைக்கு மேலே நெருப்பை இட்டார்<br/>

அக்காளை எறினா ராம்!</td></tr>
<tr><td> </td><td>

  (தில்லையில் சிவகாமியம்மையைக் கண்டு வணங்கி <br/>

  இகழ்வதுபோலப் புகழ்ந்து பாடியது)<br/>
</td></tr><tr><td valign="top">

14</td><td>

மாட்டுக்கோன் தங்கை மதுரைவிட்டுத் தில்லைநகர்<br/>

ஆட்டுக்கோ னுக்குப்பெண்டு ஆயினாள்; கேட்டிலையோ?<br/>

குட்டி மறிக்கஒரு கோட்டானையும் பெற்றாள்<br/>

கட்டிமணிச் சிற்றிடைச்சி காண்!</td></tr>
<tr><td> </td><td>

  (தில்லை நடராசரைக் கண்டு வணங்கி இகழ்வதுபோலப்<br/>

   புகழ்ந்து பாடியது)<br/>
</td></tr><tr><td valign="top">

15</td><td>

நாட்டுக்குள் ஆட்டுக்கு நாலுகால், ஐயா! நின்<br/>

ஆட்டுக்கு இரண்டுகால் ஆனாலும், - நாட்டம் உள்ள<br/>

சீர்மேவு தில்லைச் சிவனே;,இல் ஆட்டைவிட்டுப்<br/>

போமோ,சொல் வாய்! அப் புலி?</td></tr>
<tr><td> </td><td>

  (தில்லையில் நடராசரது பிச்சாடனத் தோற்றத்தைக் <br/>

  கண்டு வணங்கி இகழ்வதுபோலப் புகழ்ந்து பாடியது)<br/>
</td></tr><tr><td valign="top">

16</td><td>

தாண்டி ஒருத்தி தலையின்மேல் ஏறாளோ?<br/>

பூண்டசெருப் பால்ஒருவன் போடானோ? - மீண்டு ஒருவன்<br/>

வையானோ? விவ்முறிய மாட்டானோ?  தென்புலியூர்<br/>

ஐயா,நீ ஏழைஆ னால்.</td></tr>
<tr><td> </td><td>

 (தில்லை அம்பலவாணரைத் தரிசித்து இகழ்வதுபோலப்<br/>

   புகழ்ந்து பாடியது)<br/>
</td></tr><tr><td valign="top">

17</td><td>

கொங்குஉலகும் தென்தில்லைக் கோவிந்தக் கோன்இருக்கக்<br/>

கங்குல்பகல் அண்டர்பலர் காத்திருக்கச் செங்கையிலே<br/>

ஓடு எடுத்த அம்பலவா; ஓங்குதில்லை உன்புகுந்தே<br/>

ஆடுஎடுத்தது எந்தஉபா யம்?</td></tr>
<tr><td> </td><td>

  (திருவொற்றியூர்த் தியாகேசரது திருநடனத்தைக் <br/>

  கண்டு வணங்கி இகழ்வதுபோலப் புகழ்ந்து பாடியது)<br/>
</td></tr><tr><td valign="top">

18</td><td>

ஆடும் தியாகரே! ஆட்டம்ஏன் தான்உமக்கு?<br/>

வீடும் சமுசாரம் மேலிட்டுக் -கூடிச்<br/>

செருக்கிலினை யாடச் சிறுவர்இரண்டு ஆச்சே!<br/>

இருக்கும்ஊர் ஒற்றிஆச் சே!</td></tr>
<tr><td> </td><td>

 (வைத்தீசுவரைத் தரிசித்து இகழ்வதுபோலப்<br/>

   புகழ்ந்து பாடியது)<br/>
</td></tr><tr><td valign="top">

19</td><td>

வாதக்கால் ஆம்தமக்கு; மைத்துனர்க்கு நீரிழிவுஆம்;<br/>

பேதப் பெருவயிறுஆம் பிள்ளைதனக்கு! - ஓதக் கேள்!<br/>

வந்தவினை தீர்க்க வகை அறிவார் வேறூரார்<br/>

எந்தவினை தீர்ப்பார் இவர்?</td></tr>
<tr><td> </td><td>

  (புள்ளிருக்கும் வேளூர்ச் சிவபெருமானை <br/>

  இகழ்வதுபோலப்  புகழ்ந்து பாடியது)<br/>
</td></tr><tr><td valign="top">

20</td><td>

தீத்தான்உன் கண்ணிலே; தீத்தான்உன் கையிலே;<br/>

தீத்தானும் உன்தன் சிரிப்பிலே, தீத்தான்உன்<br/>

மெய்எலாம்! புள்இருக்கும் வேளூரா; உன்னை இந்தத்<br/>

தையலாள் எப்படிச் சேர்ந் தாள்?<br/>
</td></tr></tbody></table>
<table border="0">
<tbody><tr><td valign="top" width="30"> </td><td>

  (திருச்செங்காட்டுச் சிவபெருமானைப் பழிப்பது போலப்<br/>

   புகழ்ந்து பாடியது)<br/>
</td></tr><tr><td valign="top">

21</td><td>

கண்ணபுரம் கோயில் கதவுஅடைத்துத் தாழ் போட்டார்<br/>

மண்ணை உண்டார் வெண்ணெய்உண்ட மாயனார் என்னும்<br/>

சிரக்கப் புரைஏந்திச் செங்காட்டில் ஈசர்<br/>

இரக்கப் புறப்பட்டார் என்று.</td></tr>
<tr><td> </td><td>

  (திருவாரூர்த் தியாகராசரது திருநடனம் குறித்தப் <br/>

  பழிப்பதுபோலப் புகழ்ந்து பாடியது)<br/>
</td></tr><tr><td valign="top">

22</td><td>

திருந்துஆடு அரவுஅணியும் தென்கமலை ஈசர்<br/>

இருந்துஆடாது என்செய் திடுவார்? - பொருந்த<br/>

ஒருகாலே அல்லலே ஒண்தொடிக் காஅன்று<br/>

இருகாலும் சந்துபோ னால்.</td></tr>
<tr><td> </td><td>

  (திருவொற்றியூர்த் தியாகேசரைக் கண்டு வணங்கியபோது <br/>

  அவரைப் பழிப்பதுபோலப் புகழ்ந்து பாடியது)<br/>
</td></tr><tr><td valign="top">

23</td><td>

பார்ஊர் அறியப் பலிக்குஉழன் றீர்பற்றிப் பார்க்கும்இடத்து<br/>

ஓர்ஊரும் இல்லை; இருக்கஎன் றாலும்உள் ளூரும்ஒற்றி;<br/>

பேரூர் அறியத் தியாகர்என் றேபெரும் பேரும்பெற்றீர்;<br/>

ஆருரி லேஇருப் பீர்?இனிப் போய்விடும் அம்பலத்தே!</td></tr>
<tr><td> </td><td>

 (ஓர் ஊரில் சிவன் திருவீதி புறப்பட்டு வருவதைப் பார்த்துப்<br/>

 பழிப்பதுபோலப் புகழந்து பாடியது)<br/>
</td></tr><tr><td valign="top">

24</td><td>

வாணியன் பாடிட கண்ணான் சுமக்க, வடுகன்செட்டி<br/>

சேணியன் போற்றக், கடல்பள்ளி முன்தொழத் தீங்கரும்பைக்<br/>

கோணியன் வாழ்த்தக் கருமான் துகில்தனைக் கொண்டு அணிந்த<br/>

வேணியன் ஆனவன் தட்டான் புறப்பட்ட வேடிக்கையே.</td></tr>
<tr><td> </td><td>

 (தில்லை நடராசர் மீது பழிப்பதுபோலப் புகழ்ந்து பாடியது)<br/>
</td></tr><tr><td valign="top">

25</td><td>

வில்லால் அடிக்க செருப்பால் உதைக்க வெகுண்டுஒருவன்<br/>

கல்லால் எறியப் பிரம்பால் அடிக்கஇக் காசினியில்<br/>

அல்ஆர் பொழில்தில்லை அம்பல வாணற்குஓர் அன்னைபிதா<br/>

இல்லாத தாழ்வுஅல்ல வோஇங்ங னேஎளிது ஆனதுவே.</td></tr>
<tr><td> </td><td>

  (தில்லையில் வாழும் கணபதியைத் தரிசித்துப் <br/>

  பழிப்பதுபோலப் புகழ்ந்து பாடியது)<br/>
</td></tr><tr><td valign="top">

26</td><td>

கம்பமத கடகளிற்றான் தில்லை வாழும் <br/>
<dd>    கணபதிதன் பெருவயிற்றைக் கண்டு வாடி<br/>

உம்பர்எல்லாம் விழித்திருந்தார் அயில்வேல் செங்கை <br/>
</dd><dd> உடையஅறு முகவனும்கண் ணீர்ஆறு ஆனான்<br/>

பம்புசுடர்க் கண்ணனுமோ நஞ்சுஉண் டான்மால்<br/>
</dd><dd> பயம்அடைந்தான் உமையும்உடல் பாதி ஆனான்<br/>

அம்புலியைப் படைத்திடுவது அவம தேஎன்று<br/>
</dd><dd> அவனும்அன்னம் இறங்காமல் அலைகின் றானே.</dd></td></tr>
<tr><td> </td><td>

ஆ.  புகழ்வதுபோல் இகழ்தல்<br/>

   (திருக்கண்ணபுரத்து இருக்கும் திருமாலைப் <br/>

  புகழ்வதுபோல்  இகழ்ந்து பாடியது)<br/>
</td></tr><tr><td valign="top">

27</td><td>

கன்னபுரம் மாலே; கடவுளிலும் நீஅதிகம்;<br/>

உன்னிலுமோ யான்அதிகம்; ஒன்றுகேள்! - முன்னமே<br/>

உன்பிறப்போ பத்தாம்; உயர்சிவனுக்கு ஒன்றும்இல்லை;<br/>

என்பிறப்புஎண் ணத்தொலையா தே!</td></tr>
<tr><td> </td><td>

புகழ்ச்சியும் இகழ்ச்சியும்<br/>

  அ. புகழ்ச்சி<br/>

  (ஆமூர் வேங்கட முதலியாருடைய குதிரையைப் <br/>

     புகழ்ந்து பாடியது)<br/>
</td></tr><tr><td valign="top">

28</td><td>

ஆறும் பதினாறும் ஆமூரில் வேங்கட்டன்<br/>

ஏறும் பரிமாவே ஏற்றமா - வேறுமா<br/>

வெந்தமா சும்மா வெறுமா களிகிளற<br/>

வந்தமா சந்தமா மா.</td></tr>
<tr><td> </td><td>

 (திருவண்ணாமலையில அருணாசலப்பெருமானை <br/>

  வணங்கும்போது  புகழ்ந்து பாடியது)<br/>
</td></tr><tr><td valign="top">

29</td><td>

சட்டியிலே பாதிஅந்தச் சட்டுவத்தி லேபாதி<br/>

இட்டகலத் தில்பாதி இட்டுஇருக்கத் - திட்டமுடன்<br/>

ஆடிவந்த சோணேசர் அன்று அழைத்த போது,பிள்ளை<br/>

ஓடிவந்தது எவ்வாறு உரை?</td></tr>
<tr><td> </td><td>

 (கலைச்சியின் தாயார் வேண்டுகோளுக்கிணங்கிப் <br/>

  பாடிய புகழ்மொழி)<br/>
</td></tr><tr><td valign="top">

30</td><td>

நஞ்சுகுடி கொண்டகனை நாலும் தெரிந்துமதன்<br/>

இஞ்சிகுடி தன்னிலும்வந்து எய்வானோ -விஞ்சு<br/>

முலைச்சிகரத் தால்அழுத்தி முத்தம்இட்டுச் சந்தே<br/>

கலைச்சிகரத் தால்அணைத்தக் கால்?</td></tr>
<tr><td> </td><td>

 (வைத்தீச்சுவரன் கோயிலில் மருந்தாகக் கொடுக்கப்படும்<br/>

  புற்று மண்ணின் பெருமையைப் புகழ்ந்து பாடியது)<br/>
</td></tr><tr><td valign="top">

31</td><td>

மண்டலத்தில் நாளும் வைத்தியராய்த் தாம்இருந்து<br/>

கண்டவினை தீர்க்கின்றார்  கண்டீரோ? - தொண்டர்<br/>

விருந்தைப்பார்த்து உண்டுஅருளும் வேளூர்என் நாதர்<br/>

மருந்தைப்பார்த் தால்சுத்த மண்.</td></tr>
<tr><td> </td><td>

 (ஆமூர் முதலியார் என்னும் வள்ளலைப் <br/>

       புகழ்ந்து பாடியது)<br/>
</td></tr><tr><td valign="top">

32</td><td>

உள்ளங்கால் வெள்ளெலும்பு தோன்ற ஒருகோடி<br/>

வெள்ளம்கா லம்திரிந்து விட்டோமே ! - உள்ளபடி<br/>

ஆமூர் முதலி அமரர்கோன் இங்குஇருக்கப்<br/>

போம்ஊர் அறியாமல் போய்.</td></tr>
<tr><td> </td><td>

  (மதுரைச் சொக்கநாதரைப் புகழ்ந்து பாடியது)<br/>
</td></tr><tr><td valign="top">

33</td><td>

கடம்பவனச் சொக்கருக்குக் கண்ணன்தான் வேறோ?<br/>

இடம்பெரிய கண்ஒன்றை ஈந்தான்; - உடம்பதனில்<br/>

செம்பாதி ஆனான்; சுமக்க எருது ஆனான்;<br/>

அம்புஆனான்; தேவியும்ஆ னான்.</td></tr>
<tr><td> </td><td>

  (அமராவதிக் குருக்கள் அளித்த விருந்தினை உண்டு <br/>

     அவனைப் புகழ்ந்து பாடியது)<br/>
</td></tr><tr><td valign="top">

34</td><td>

ஆனை குதிரைதரும் அன்னைதனைக் கொன்றகதி<br/>

சேனைமன் னரைக்காய்துன் னீஅவரை - பூநெயுடன்<br/>

கூட்டிஅமுது இட்டான் குருக்கள்அம ராபதியான்<br/>

வீட்டில்உண்டு வந்தேன் விருந்து.</td></tr>
<tr><td> </td><td>

  (திருப்பனந்தாள் பட்டரைப் புகழ்ந்து பாடியது)<br/>
</td></tr><tr><td valign="top">

35</td><td>

விண்நீரும் வற்றிப் புவிநீரும் வற்றி விரும்புமழைத்<br/>

தண்நீரும் வற்றிப் புலவோர் தலிக்கின்ற காலத்திலே<br/>

உண்ணீர்உண் ணீர்என்று உபசாரம் சொல்லி உபசரித்துத்<br/>

தண்ணீரும் சோறும் தருவான் திருப்பனந் தாள்பட்டனே !</td></tr>
<tr><td> </td><td>

 (திருமலைராயன் புகழைப் புகழ்ந்து பாடியது)<br/>
</td></tr><tr><td valign="top">

36</td><td>

வீமன்என வலிமிகுந்த திருமலைரா <br/>
<dd>    யன்கீர்த்தி வெள்ளம் பொங்கத்<br/>

தாமரையில் அயன்ஓடிச் சத்தியலோ <br/>
</dd><dd>   கம்புகுந்தான் சங்க பாணி<br/>

பூமிதொட்டு வானம்மட்டும் வளர்ந்துநின்றான் <br/>
</dd><dd>    சிவன்கயிலைப் பொருப்பில் ஏறிச்<br/>

சோமனையும் தலைக்கு அணிந்து <br/>
</dd><dd>   வடவரைத்தண் டால்ஆழம் சோதித் தானே.</dd></td></tr>
<tr><td> </td><td>

ஆ. இகழ்ச்சி<br/>

  (விகடராமன் குதிரையைப் பழித்துப் பாடியது)<br/>
</td></tr><tr><td valign="top">

37</td><td>

முன்னே கடிவாளம் மூன்றுபேர் தொட்டிழுக்கப்<br/>

பின்னே இருந்துஇரண்டு பேர்தள்ள - எந்நேரம்<br/>

வேதம்போம் வாயான் விகடரா மன்குதிரை<br/>

மாதம்போம் காத வழி.</td></tr>
<tr><td> </td><td>

  (தாசி கலைச்சி என்பவளை இகழ்ந்து பாடியது)<br/>
</td></tr><tr><td valign="top">

38</td><td>

ஏய்ந்த தனங்கள் இரண்டும்இரு பாகற்காய்<br/>

வாய்ந்தஇடை செக்குஉலக்கை மாத்திரமே - தேய்ந்தகுழல்<br/>

முக்கலம்சிக் கும்பிடிக்கும் மூதேவி யாள்கமலைக்<br/>

குக்கல்இச்சிக் கும்கலைச்சிக் கு.</td></tr>
<tr><td> </td><td>

  (கம்பரை இகழ்ந்து பாடியது)<br/>
</td></tr><tr><td valign="top">

39</td><td>

நாரா யணனை நராயணன்என் றேகம்பன்<br/>

ஓராமல் சொன்ன உறுதியால் - நேர்ஆக<br/>

வார்என்றால் வர்என்பேன்;  வாள்என்றால் வள்என்பேன்;<br/>

நார்என்றால் நர்என்பேன் நான்.</td></tr>
<tr><td> </td><td>

 (நாகைப்பட்டினம் தாசி ஒருத்தி பாடிய பாட்டைக் <br/>

  கேட்டு அப்பாட்டு இனிமையாய் இல்லாதப்டியால் <br/>

   அவளைப் பழித்துப் பாடியது)<br/>
</td></tr><tr><td valign="top">

40</td><td>

வாழ்த்து திருநாகை வாகுஆன தேவடியாள்<br/>

பாழ்த்த குரல்எடுத்துப் பாடினாள் - நேற்றுக்<br/>

கழுதைகெட்ட வண்ணான்கண் டேன்கண்டேன் என்று<br/>

பழுதைஎடுத்து ஓடிவந்தான் பார்.<br/>
</td></tr></tbody></table>
<table border="0">
<tbody><tr><td valign="top" width="30"> </td><td>

 (திருவரங்கத்தில் ஒருத்தி வீட்டில் சாப்பிட்ட <br/>

  சாப்பாட்டைஇகழ்ந்து பாடியது)<br/>
</td></tr><tr><td valign="top">

41</td><td>

 நீச்சால் பெருத்திடு காவேரி ஆற்றை நிலைநிறுத்திச்<br/>

சாய்ச்சாள் இலைக்கறிச் சாற்றைஎல் லாம்அது தானும் அன்றிக்<br/>

காய்ச்சாப் புளியும்நல் கல்லுடன் சோறும் கலந்துவைத்த<br/>

ஆய்ச்சாளை யான்மற வேன்;மறந் தால்மனம் ஆற்றிடுமே.</td></tr>
<tr><td> </td><td>

  (தன்னை ஏளனம் செய்த பாடத் தெரியாத கிழத் <br/>

  தூசியை இகழ்ந்து பாடியது)<br/>
</td></tr><tr><td valign="top">

42</td><td>

இந்து முடிக்கும் சடையாளர் இருக்கும் தொண்டை வளநாட்டில்<br/>

சிந்து படிக்கக் கவிபடிக்கத் தெரியா மடவாய்; உன்தனக்குக்<br/>

கெந்தப் பொடி ஏன்? பூமுடி ஏன்? கிழமாய் நரைத்து முகம்திரைந்தும்<br/>

இந்த முறுக்குஏன்? வீறாப்பு ஏன்? எடுப்புஏன்? உன்னைக் கொடுப்பேனே.</td></tr>
<tr><td> </td><td>

 (அதிமதுரகவி காளமேகத்தை இகழ்ந்து பாடியது)<br/>
</td></tr><tr><td valign="top">

43</td><td>

மூச்சு விடும்முன்னே முந்நூறும் நானூறும்<br/>

ஆச்சுதுஎன்றால் ஆயிரம்பாட்டு ஆகாதா? - பேச்சு என்ன?<br/>

வெள்ளைக் கலிகாள மேகமே!  நின்னுடைய<br/>

கள்ளக் கலிக்கடையைக் கட்டு!</td></tr>
<tr><td> </td><td><br/>

வியப்பும் சிறப்பும்<br/>

அ. வியப்பு<br/>

 (கீரை விற்கும் பெண் ஒருத்தியின் இடைச் சிறுமையையும் <br/>

  தனப்பெருமையையும் நோக்கி இரங்கி வியந்து பாடியது)<br/>
</td></tr><tr><td valign="top">

44</td><td>

வெள்ளைஆன் ஏறும் விமலர் அடிபணியும்<br/>

பிள்ளையான் வாழும் பெரும்தெருவில் - வள்ளை<br/>

இலைக்கறிவிற் பாள்மருங்குல் இற்றுவிடம் என்று<br/>

முலைக்குஅறிவிப் பார்இலையே முன்.</td></tr>
<tr><td> </td><td>

  (கொண்டத்தூர் தண்டைக்காலம்மை சமைத்த <br/>

  பூசணிக்காய்க் கறியை வியந்து பாடியது)<br/>
</td></tr><tr><td valign="top">

45</td><td>

கண்டக்கால் கிட்டும் கயிலாயம் கைக்கொண்டுஉள்<br/>

கொண்டக்கால் மோட்சம் கொடுக்குமே - கொண்டத்தூர்<br/>

தண்டைக்கால் அம்மை சமைத்துவைத்த பூசுணிக்காய்<br/>

அண்டர்க்குஆம் ஈசருக்கும் ஆம்.</td></tr>
<tr><td> </td><td>

  (ஆற்றூரில் வாழ்ந்த சோமி என்னும்  தாசியின் <br/>

  அழகைக்கண்டு  வியந்து பாடியது)<br/>
</td></tr><tr><td valign="top">

46</td><td>

ஆராயும் முத்தமிழ் ஆற்றூரில் சோமி அழகுகண்டு<br/>

நாரா யணன்நெடு மால்ஆகி னான்அந்த நான்முகனும்<br/>

ஓர்ஆ யிரம்மடல் ஊர்ந்தான்வில் மாரன்உருஅழிந்தான்<br/>

பேர்ஆன வானவர் கோனும்கண் ஆயிரம் பெற்றனனே.</td></tr>
<tr><td> </td><td>

ஆ. சிறப்பு<br/>

  (காஞ்சி வரதரது யானை வாகன உற்சவத்தைச் <br/>

  சிறப்பித்துப் பாடியது)<br/>
</td></tr><tr><td valign="top">

47</td><td>

எட்டுஒருமா எண்காணி மீதே இருந்தகலைப்<br/>

பட்டுஒருமா நால்மாவில் பாய்நததே - சிட்டர்தொழும்<br/>

தேவாதி தேவன் திருஅத்தி யூர்வரதன்<br/>

மாஏறி வீதிவரக் கண்டு.</td></tr>
<tr><td> </td><td>

  (மதுரையில் உள்ள கூத்தாள் என்னும் தாசி, அவள் <br/>

  தமக்கை, தாயார், பாட்டி இவர்களைச் சிறப்பித்தப் பாடியது)<br/>
</td></tr><tr><td valign="top">

48</td><td>

கூத்தாள் விழிகள்நெடும் கூர்வேலாம்; கூத்தாள்தன்<br/>

முத்தாள் விழிகள் முழுநீலம்; - மூத்தாள்தன்<br/>

ஆத்தாள் விழிகள் அரவிந்தம்;  ஆத்தாள்தன்<br/>

ஆத்தாள்விழிகள் இரண்டு அம்பு. </td></tr>
<tr><td> </td><td>

  (திருவாரூர்த் தியாகேசர் சுந்தரருக்காகப் பரவையாரிடம்<br/>

  தூது சென்றதை சிறப்பித்துப் பாடியது)<br/>
</td></tr><tr><td valign="top">

49</td><td>

ஆனர் இலையே அயனும் திருமாலும்<br/>

கான்ஆர் அடிமுடிமுன் காண்பதற்கு - மேல்நாள்<br/>

இரவுதிரு ஆருரில் எந்தைபிரான் சென்ற<br/>

பரவைதிரு வாயிற் படி.</td></tr>
<tr><td> </td><td>

  (திருவாலங்குடிச் சிவனைச் சிறப்பித்துப் பாடியது)<br/>
</td></tr><tr><td valign="top">

50</td><td>

ஆலங் குடியானை ஆலாலம் உண்டானை<br/>

ஆலம் குடியான் என்று ஆர் சொன்னார்? - ஆலம்<br/>

குடியானே ஆயின் குவலயத்தோர் எல்லாம்<br/>

மடியாரோ மண்மீதிலே.</td></tr>
<tr><td> </td><td>

  (சிவபெருமான் நஞ்சு உண்டதைச் சிறப்பித்தப் பாடியது)<br/>
</td></tr><tr><td valign="top">

51</td><td>

 கடுக்கை முடியானே காலைமுடித் தான்போல்<br/>

 சுடுக்கைகுடி யான்ஆகில் காணார் - கடுக்கை<br/>

 உரல்அடிமீது உற்றானும், உம்பர்களும், மற்றும்<br/>

 உரல்அடிமீது உற்றானும் ஊர்.</td></tr>
<tr><td> </td><td>

 (கங்கைகொண்ட சோளேச்சுரத்தானைச் <br/>

  சிறப்பித்துப் பாடியது)<br/>
</td></tr><tr><td valign="top">

52</td><td>

 காவலன் எங்கள் கனவைப்புஆம் சோளேசன்<br/>

 மாவலி கங்கை மணிவாரி  - ஆஅனல்என்று<br/>

அப்புள் அங்கை தோய்க்க அதில்வா ரியமுத்தைக்<br/>

 கொப்புளம்என்று ஊதும் குரங்கு.</td></tr>
<tr><td> </td><td>

  (அரசன் ஒருவனுடைய குதிரையைச் சிறப்பித்தப் பாடியது)<br/>
</td></tr><tr><td valign="top">

53</td><td>

 கோக்குதிரை நின்குதிரை! கோவல்மது ரா! ஒன்னார்<br/>

 மாக்கு திரைஎல்லாம் மண்குதிரை; - தூக்குதிரைத்<br/>

 துங்கக் கரைக்குதிரை; சொக்கன் குதிரை;சது<br/>

 ரங்கக் குதிரைகளே ஆம்!</td></tr>
<tr><td> </td><td><br/>

வசையும் வசைமீட்சியும்<br/>

 அ. வசை<br/>

  (தண்டாங்கூரில் உள்ளவர்கள் பண்ட நிறை குறைய <br/>

  விற்றதைக்  கண்ட அவர்கள் மீது பாடிய வசை)<br/>
</td></tr><tr><td valign="top">

54</td><td>

 தண்டாங்கூர் மாசனங்காள்! சற்குணர்நீர் என்றுஇருந்தேன் !<br/>

 பண்டம் குறையவிற்ற பாவிகாள்! - பெண்டுகளைத்<br/>

 தேடி உண்ண விட்டீர் தெருக்கள் தெருக்கள்தோறும்<br/>

 ஆடிமுதல் ஆனிவரைக் கும்.</td></tr>
<tr><td> </td><td>

  (மாவலிவாணனைப் பாடிய வசை)<br/>
</td></tr><tr><td valign="top">

55</td><td>

 சொக்கன் மதுரையினில் தொண்டர்க்குன் அவிழ்ந்த<br/>

 பொய்க்குதிரை சந்தைக்குப் போகுமதோ? - மிக்க<br/>

 கரசரணா! அந்தக் கரும்புறத்தார்க்கு எல்லாம்<br/>

 அரசுஅரணா? மாவலியா ணா !</td></tr>
<tr><td> </td><td>

  (திருக்கண்ணமங்கை நம்பியார் மீது பாடிய வசை)<br/>
</td></tr><tr><td valign="top">

56</td><td>

 தருக்குலவு கண்ணமங்கைத் தானத்தார் எல்லாம்<br/>

 திருக்குளத்து மீன்ஒழியத் தின்று - குருக்கொடுக்கும்<br/>

 தம்பிமார் என்று இருந்தோம்; நாட்டில் அழிகூத்தி<br/>

 தம்பிமா ராய்இருந்தார் தாம் !</td></tr>
<tr><td> </td><td>

  (புலிக்குட்டி சிங்கன் மீது பாடிய வசை)<br/>
</td></tr><tr><td valign="top">

57</td><td>

 போனபோன இடம்தொறும்தலைப்பொட்டுஎழப்பிறர் குட்டவே<br/>
<dd>        புண்படைத்த மனத்தன்ஆகிய பொட்டிபுத்திரன் அத்திரன்<br/>

 மானஈசன் இலச்சைகேடன் ஒழுக்கம்அற்ற புழுக்கையன்<br/>
</dd><dd>      மாசனாம்புலிக் குட்டிசிங்கன் வரைக்குள்ஏறி இறங்குவீர்;<br/>

 பேனும்ஈரும் எடுக்கவோசடை பின்னிவேப்பநெய் வார்க்கவோ<br/>
</dd><dd>      பீவிழிக்கிரி எழுதவோஒரு பீறுதுண்டம் உடுத்தவோ<br/>

 கானகம்தனில் வைக்கவோஇரு கால்விலங்கிடுவிக்கவோ<br/>
</dd><dd>      காதகம்கொடு சாடவோஒரு காரியம்தனை ஏவுமே !</dd></td></tr>
<tr><td> </td><td>

  (குடவாசல் விண்ணாள் மீது பாடிய வசை)<br/>
</td></tr><tr><td valign="top">

58</td><td>

 செக்கோ மருங்குல் சிறுபய றோதனம் சிக்குஅளகம்<br/>

 வைக்கோல் கழிகற்றை யோகுழி யோவிழி வாவிதொறும்<br/>

 கொக்குஏறி மேய்குட வாசல்விண் ணாள்வரைக் கோம்பியனீர்!<br/>

 எக்கோ படைத்தது? நீரே நெருப்பில் எரிந்தவரே !</td></tr>
<tr><td> </td><td>

  (ஒரு குழந்தை காளமேகத்தைக் கண்டு பயந்து அழுதுகொண்டு சென்று,<br/>

தன் தாயிரிடம் சொல்லிற்று. உடனே தாயார் புலவரைப் பார்த்து <br/>

@உன்னைக் கொடுப்பேனே@ என்று ஏசினார்.  அது கேட்ட புலவர் சினம்<br/>

கொண்டு அக்குழந்தை இறந்துபோகும்படி முதலில் வசை பாடினார்.<br/>

அது கண்ட அக்குழந்தையின் தந்தை தன் குழந்தையை உயிர்<br/>

பிழைக்க வைக்கும்படி வேண்டினார். அதற்கு இரங்கிய புலவர்<br/>

அக்குழந்தை பிழைக்கும்படி வசைமீட்சி பாடினார். வசையும் வசைமீட்சியும்<br/>

 அமைந்த பாடல் இது)<br/>
</td></tr><tr><td valign="top">

59</td><td>

என்னைக் கொடுத்தால் இரக்கம்உனக்கு உண்டாகுமோ?<br/>

அன்னக் கமலமுக வல்லியே! - துன்னுமதக்<br/>

காட்டானைக் கோட்டுமுலைக் காரிகையே!  நீபயந்த<br/>

கோட்டானைத் தானே கொடு. 

</td></tr>
<tr><td> </td><td>

  (திருவாரூர்த் தியாகர் கழுத்தில இருந்த வைரமாலை அறவும்<br/>

  மறுபடி பொருந்திப்பெறவும் பாடிய வசையும் வசைமீட்சியும்)<br/>
</td></tr><tr><td valign="top">

60</td><td>

 அன்னவயல் சூழ்ந்திருக்கும் ஆரூரான் நெஞ்சத்தில்<br/>

இன்னம் வயிரம் இருப்பதா? - முன்னம்ஒரு<br/>

 தொண்டன்மக னைக்கொன்றும் சோழன்மகனைக் கொன்றும்<br/>

 சண்டன்மக னைக்கொன்றும் தான்.<br/>
</td></tr></tbody></table>
<font color="red"> <table border="0">
<tbody><tr><td valign="top" width="30"> </td><td>

எடுப்பும் முடிப்பும்<br/>

அ. எடுப்பும் முடிப்பும்<br/>

  (எழுத்தாணி என்று எடுத்துச் சூரிக்கத்தி இன்று முடித்தது)<br/>
</td></tr><tr><td valign="top">

61</td><td>

  எழுத்தா ணிதுபெண் இதனைமுனி காதில்<br/>

  வழுத்துஆ ரணக்குகனை வாதுக்கு - அழைத்ததுவும்<br/>

  மாரன்கை வில்மால்முன் காத்ததவும் நன்றாகும்<br/>

  தீரம்உள்ள சூரிக்கத் தி.</td></tr>
<tr><td> </td><td>  (கொட்டைப்பாக்கு என்று எடுத்துக் களிப்பாக்கு <br/>

   என்று முடித்துப் பாடிய து)<br/>
</td></tr><tr><td valign="top">

62</td><td>

  கொட்டைப்பாக் கும்ஓருகண் கூடையைப் பாக் கும்மடியில்<br/>

  பிட்டைப்பாக் கும்பாகம் பெண்பாக்கும் - முட்டநெஞ்சே!<br/>

 ஆரணனும் நாரணனும் ஆதிமறை யும்தேடும்<br/>

 காரணனைக் கண்டுகளிப் பாக்கு.</td></tr>
<tr><td> </td><td>  (செருப்பு என்று எடுத்து விளக்குமாறு என்று முடித்துப் பாடியது)<br/>
</td></tr><tr><td valign="top">

63</td><td>

செருப்புக்கு வீரர்களைச் சென்றுஉழக்கும் வேலன்<br/>

 பொருப்புக்கு நாயகனைப் புல்ல - மருப்புக்குத் தண்தேன்<br/>

 பொழிந்ததிருந் தாமரைமேல் வீற்றிருக்கும்<br/>

 வண்டே  விளக்கு மாறே!</td></tr>
<tr><td> </td><td>

 (கரி என்று எடுத்து உமி என்று முடித்துப் பாடியது)<br/>
</td></tr><tr><td valign="top">

64</td><td>

 கரிஅதனை யேஉரித்த கையா!  வளைஏந்து<br/>

 அரிஅயற்கும் எட்டாத ஐயா! - பரிவுஆக<br/>

 அண்டர்எல்லாம் கூடி அமுதம் கடைந்தபொழுது<br/>

 உண்டநஞ்சை இங்கே உமி.</td></tr>
<tr><td> </td><td>

 (கரி என்று எடுத்து உமி என்று முடித்துப் பாடியது)<br/>
</td></tr><tr><td valign="top">

65</td><td>

 கரிக்காய பொரித்தாள்கன் னிக்காயைத் தீய்த்தாள்<br/>

 பரிக்காயைப் பச்சடியாப் பண்ணாள் - உருக்கம்உள்ள<br/>

 அப்பைக்காய் நெய்துவட்டல் ஆக்கினாள் அத்தைமகள்<br/>

 உப்புக்காண் சீச்சி உமி.</td></tr>
<tr><td> </td><td>

 (ஒருவர் குரங்கு என்று தொடங்கி இடம் என்று முடிக்க<br/>

வேண்டும் எனக் கேட்டுக்கொண்டதற்கிணங்கிப்  பாடியது)<br/>
</td></tr><tr><td valign="top">

66</td><td>

குரங்குஅனலில் வீழ்ந்துவெறி கொண்டுதேள் கொட்டக்<br/>

கரம்செறியப் பாம்புஅலவன் கவ்வ - விரைந்துபோய்<br/>

பற்றவே கள்உண்டு பச்சைமிள கைக்கடித்தால்<br/>

 எத்தனைபார் சேட்டைக்கு இடம்.<br/>
<br/>

முடிப்பு<br/>
</td></tr>
<tr><td> </td><td> (சிவனை நஞ்சுணி என்று முடித்துப் பாடியது)<br/>
</td></tr><tr><td valign="top">

67</td><td>

சிரித்துப் புரம்எரித்தான் சிந்துரத்தைப் பற்றி<br/>

உரித்துஉதிரம் பாய  உடுத்தான் - வருத்தமுடன்<br/>

வாடும்அடி யாருடனே வானவரும் தானவரும்<br/>

 ஓடுபயம் தீர்த்தநஞ்சு ணி.<br/>
<br/>

வினா விடை<br/>
</td></tr>
<tr><td> </td><td>(மன் என்று எடுத்து மலுக்கு என்று முடித்து <br/>

  வினா-விடை அமையப் பாடியது)<br/>
</td></tr><tr><td valign="top">

68</td><td>

மன்னுதிரு வண்ணா மலைச்சம்பந் தாண்டாற்குப்<br/>

பன்னும் தலைச்சவரம் பண்ணுவதேன் - மின்னின்<br/>

 இளைத்தஇடை மாதர் இவன்குடுமி பற்றி<br/>

 வளைத்திழுத்துக் குட்டா மலுக்கு</td></tr>
<tr><td> </td><td>

  (திருவரங்கத்து வைணவர் திருமால் உலகத்தை உண்டபோது<br/>

  சிவன் எங்கே இருந்தார்? என்று கேட்டார்.  அதற்கு விடையாகப்<br/>

  பாடியது)<br/>
</td></tr><tr><td valign="top">

69</td><td>

அருந்தினான் அண்டம்எலாம் அன்றுமால் ஈசன்<br/>

இருந்தபடி ஏதுஎன்று இயம்பப் - பொருந்திப்<br/>

பருங்கவளம் யானைகொளப் பாகன்அதன் மீதே<br/>

 இருந்தபடி ஈசன்இருந் தான்.</td></tr>
<tr><td> </td><td>

 (தில்லை நடராசர் கையில் ஏந்திய மான் அவர் திருமுகத்திற்கு<br/>

 நேராகத்தன் முகத்தையும் முன்னம் கால்களையும் உயரத் தூக்கி<br/>

 இருப்பதற்குக் காரணம் யாது? என வினவிய தில்லை மூவாயிரவர்க்கு<br/>

  விடையாகப் பாடியது)<br/>
</td></tr><tr><td valign="top">

70</td><td>

பொன்னம் சடைஅறுகம் புல்லுக்கும் பூம்புனற்கும்<br/>

தன்நெஞ்சு உவகையுறத் தாவுமே! - அன்னங்கள்<br/>

செய்க்கமலத்து உற்றுலவும் தில்லை நடராசன்<br/>

 கைக்கமலத்து உற்றமான் கன்று.<br/>
<br/>

சொல் நயம்<br/>
</td></tr>
<tr><td> </td><td>

(பூநக்கி ஆறுகால் முதலியாவகச் சொல்நயம் அமையப் பாடியது)<br/>
</td></tr><tr><td valign="top">

71</td><td>

பூநக்கி ஆறுகால்; புள்இனத்துக்கு ஒன்பதுகால்;<br/>

ஆனைக்குக் கால்பதினேழ் ஆனதே; மானே! கேள்!<br/>

முண்டகத்தின் மீது முழுநீலம் பூத்ததுண்டு;<br/>

 கண்டதுண்டு; கேட்டதில்லை காண்!</td></tr>
<tr><td> </td><td>

  (சிவன் முருகன், பிள்ளையார், திருமால், சிவனடியார்<br/>

 ஆகியவர்க்த் தனித்தனியே ஆறதலை உண்டு என்று சொல்நயம்<br/>

  அமையப் பாடியது)<br/>
</td></tr><tr><td valign="top">

72</td><td>

சங்கரற்கும் ஆறுதலை; சண்முகற்கும் ஆறுதலை;<br/>

ஐங்கரற்கும் மாறுதலை ஆனதே; - சங்கைப்<br/>

பிடித்தோர்க்கும் மாறுதலை; பித்தா! நின் பாதம்<br/>

படித்தோர்க்கும் ஆறுதலை பார்!</td></tr>
<tr><td> </td><td>

வெண்பாவில் அடக்கிப் பாடியவை<br/>

  (ஒரு வெண்பாவில் சிதம்பரதேவ என்னும் தொடர் நான்கு<br/>

  முறை அமையப் பாடியது)<br/>
</td></tr><tr><td valign="top">

73</td><td>

அரகர! திருச்சிற் றம்பலவா ணாஅந்<br/>

தரரூ ப!மகே ச!சிதம் - பரதே<br/>

வ!சிதம் பரதே வ!சிதம் பரதே<br/>

வ!சிதம் பரதே வனே!</td></tr>
<tr><td> </td><td>

  (ஒன்று முதல் பதினெட்டு வரை அடைமொழி இன்றி ஒரு<br/>

   வெண்பாவில் அமையப் பாடியது)<br/>
</td></tr><tr><td valign="top">

74</td><td>

ஒன்றுஇரண்டு, மூன்றுநான்கு, ஐந்துஆறு, ஏழ்எட்டு<br/>

ஒன்பதுபத் துப்பதி னொன்று - பன்னிரண்டு பதின்<br/>

மூன்றுபதி னான்குபதி னைந்து<br/>

பதி னாறுபதி னேழ்பதி னெட்டு.</td></tr>
<tr><td> </td><td>

  (ஒரு வெண்பாவில் ஐந்து டு வரப்பாடியது)<br/>
</td></tr><tr><td valign="top">

75</td><td>

ஓ,கா,மா வீ,தோ உரைப்பன் டு,டு,டு,டு,டு<br/>

நாகுஆர் குடந்தை நகர்க்குஇறைவர் - வாகுஆய்<br/>

எடுப்பர் நடம்இடுவர் ஏறுவர் அன்பர்க்குக்<br/>

கொடுப்பர் அணிவர் குழைக்கு.</td></tr>
<tr><td> </td><td>

  (மும்மூர்த்திகளின் பெயர், கறி, உணவு, கருவி, அணிகலம், ஊர்தி,<br/>

   வாழிடம் ஆகியவற்றை ஒரு வெண்பாவில் அடக்கியப் பாடியது)<br/>
</td></tr><tr><td valign="top">

76</td><td>

சிறுவன் அளைபறு நெந்நெல் கடுகு<br/>

மறிதிகிரி தண்டு மணிநூல் பொறிஅரவம்<br/>

வெற்றேறு புள்அன்னம் வேதன்அரன் மாலுக்குக்<br/>

கல்தாழம் பூவே கறி.</td></tr>
<tr><td> </td><td>

 (பன்னிரண்டு இராசிகளின் பெயரும் முறையும் தொகையும்<br/>

   அடைமொழி இல்லாமல் ஒர வெண்பாவில் அமைத்துப் பாடியது)<br/>
</td></tr><tr><td valign="top">

77</td><td>

பகருங்கால் மேடம்இட பம்துனம், காக்க<br/>

டகம்சிங்கம், கன்னி, துலாம்,விர்ச் - சிகம்,த<br/>

நுசுமகரம், கும்பம்மீ னம்பன்னி ரண்டும்<br/>

வசையறும்இ ராசி வளம். </td></tr>
<tr><td> </td><td>

  (ஆறு அற்புதங்களைக் கூறி, அவற்றை ஒரு வெண்பாவில்<br/>

 அமைத்துத் தரவேண்டும் என்றவர்க்கு, முதல்¢ல் அப்பா என்பதையும்<br/>

 முடிவில் யார்க்கும் என்பதையும் சேர்த்து அவர்கள் சொன்ன<br/>

 வரிசைப்படியே அமைத்துப் பாடியது)<br/>
</td></tr><tr><td valign="top">

78</td><td>

அப்பா!  குமரகோட் டக்கீரை செவ்விலிமேட்<br/>

டுப்பாகற் காய் பருத் திக்குளநீர், - செப்புவா<br/>

சல்காற்றுக், கம்பத்து அடியில் தவம்கருமா<br/>

றிப்பாய்ச்சல் யார்க்கும் இனிது.</td></tr>
<tr><td> </td><td>

 (திருமால் அவதாரம் பத்தையும் பாதி வெண்பாவில்<br/>

 அடக்கிப் பாடியது)<br/>
</td></tr><tr><td valign="top">

79</td><td>

மெச்சுபுகழ் வேங்கடவா, வெண்பாவில் பாதியில்என்<br/>

இச்சையில்உன் சன்மம் எடுக்கவா? - மச்சா, கூர்<br/>

மாகோலா, சிங்காவா மாராமா, ராமாராமா<br/>

கோபா லாமாஆ வாய்.</td></tr>
<tr><td> </td><td>

  (ஓரு வெண்பாவில் ஆறு சாதிப் பெயர்கள் அமைத்துப் பாடியது)<br/>
</td></tr><tr><td valign="top">

80</td><td>

கம்மாளன் அங்கிக் கணக்கன்என வேதுதித்தார்<br/>

செம்மான் சதுரைத் திருஅரசை - அம்மா!கேள்!<br/>

வாணியனும் பொன்ஏரி வாழும்வெள் ளாழனுமே<br/>

சேணியனும் அன்றே தெரிந்து.</td></tr>
<tr><td> </td><td>

காரணம் காண்பித்துப் பாடியவை<br/>

  (பாற்கடலில் செந்தூள் எழுந்ததற்குக் காரணம் கற்பித்துப் பாடியது)<br/>
</td></tr><tr><td valign="top">

81</td><td>

சுத்தபாற் கடலின் நடுவினில் தூளி <br/>

      தோன்றிய அதிசயம் அதுகேள்;<br/>

மத்தகக் கரியை உரித்தவன் மீது <br/>

     மதன்பொருது அழிந்திடு மாற்றம்<br/>

வித்தகக் கமலை செவியுறக் கேட்டாள் <br/>

      விழுந்துநொந்து அயர்ந்துஅழுது ஓங்கிக்<br/>

கைத்தல மலரால் மார்புறப் புடைத்தாள் <br/>

        எழுந்தது கலவையின் செந்தூள்!</td></tr>
<tr><td> </td><td>

  (தில்லைக் கூத்துப்பிரான் மழு ஏந்தியதற்குக் காரணம்<br/>

  கற்பித்துப் பாடியது)<br/>
</td></tr><tr><td valign="top">

82</td><td>

தில்லைக் காவுக்குள் சிதம்பரனார் ஆட்டைஎடுத்து<br/>

இல்லைக்காண் என்றுமழு ஏந்தினார் - சொல்லக்கேள்<br/>

மெய்யிலே கண்டேன்யான் மீண்டும்கேள்! ஆயனுமே<br/>

நெய்யிலே கையிட்டா னே. </td></tr>
<tr><td> </td><td>

  (சிரித்துப்புரம் எரித்ததற்குக் காரணம் கூறிப் பாடியது)<br/>
</td></tr><tr><td valign="top">

83</td><td>

தில்லைக்குள் வாழும் சிதம்பர ரே! உமைச் செப்புஎன்றால்<br/>

அல்லல் பிழைப்பே பிழைத்துவிட் டீர்!முப்பு ராதியர்மேல்<br/>

வில்லைத் தொடுத்தெய்ய மாட்டாமல் நீர்ஆந்த வேளைதண்ணில்<br/>

பல்லைத் திறந்துவிட் டீர்இது வோநும் படைத்தொழிலே?</td></tr>
<tr><td> </td><td>

  (திருமால் எருதாகச் சுமந்ததற்குக் காரணம் கூறிப் பாடியது)<br/>
</td></tr><tr><td valign="top">

84</td><td>

எருதாய்ச் சுமந்துபோய்  ஏத்திக்கண் சாத்திப்<br/>

பொருதுஆழி வாங்கினதும் பொய்யோ? - பெருமான்<br/>

திருநாமம் என்நெற்றி தீட்டியதும் கச்சி<br/>

ஒருமா இலக்கம்அல்ல வோ?<br/>
<br/>

இலக்கணம் அமையப் பாடியவை&lt;</td></tr>
<tr><td> </td><td>

 (அ வருக்கம் / ககர வருக்கம் அமையப் பாடியது)<br/>
</td></tr><tr><td valign="top">

85</td><td>

காக்கைக்கா காகூகை கூகைக்கா காகாக்கை<br/>

நோக்குக்கூ காக்கைக்குக் கொக்கொக்க - கைக்குக்குக்<br/>

காக்கைக்குக் கைக்கைக்கா கா.</td></tr>
<tr><td> </td><td>

  (தகர வருக்கம் அமையப் பாடியது)<br/>
</td></tr><tr><td valign="top">

86</td><td>

தத்தித்தா தூதுதி தாதூதித் தத்துதி<br/>

துத்தித் துதைதி து¨த்ததா தூதிதி<br/>

தித்தித்த தித்தித்த தாதெது தித்தித்த<br/>

¦த்ததாதோ? தித்தித்த தோது!</td></tr>
<tr><td> </td><td>

  (ஆ இனம் / வல்லினம் அமையப் பாடியது)<br/>
</td></tr><tr><td valign="top">

87</td><td>

துடித்துத் தடித்துத் துடுப்பெடுத்த கோடல்<br/>

தொடுத்த தொடைகடுக்கை பொன்போல் - பொடித்துத்<br/>

தொடைபடித்த தோடுடித்த தோகைகூத் தாடக்<br/>

கடிபடைத்துக் காட்டிற்குக் காடு. </td></tr>
<tr><td> </td><td>

  (மெல்லினம் அமையப் பாடியது)<br/>
</td></tr><tr><td valign="top">

88</td><td>

மானமே நண்ணா மணமென் மனமென்னும்<br/>

மானமான் மன்னா நனிநாணு - மீனமா<br/>

மானா மினன்மின்னி முன்முன்னே நண்ணினும்<br/>

மானா மணிமேனி மான்.</td></tr>
<tr><td> </td><td>

  (இடையினம் அமையப் பாடியது)<br/>
</td></tr><tr><td valign="top">

89</td><td>

விரவலராய்  வாழ்வாரை வெல்லல் ஒழிவாய்<br/>

இரவுஉலவா வேலை ஒலியே - வரவு ஒழிவாய்<br/>

ஆயர்வா யேஅரிவை ஆர்உயிரை ஈராவோ?<br/>

ஆயர்வாய் வேயோ அழல்.</td></tr>
<tr><td> </td><td>

  (இ மொழிமாற்று / கடைமொழி மாற்று)<br/>
</td></tr><tr><td valign="top">

90</td><td>

மாடுதின்பான், பார்ப்பான் மறைஓது வான்குயவன்<br/>

கூடிமிக மண்பிசைவான், கொல்லனே - தேடி<br/>

இரும்புஅடிப்பான்; செக்கான் எண்ணெய்விற்பான்; வண்ணான்<br/>

பரும்புடைவை தப்பும்;பறை. </td></tr>
<tr><td> </td><td>

 (இதுவும் அது)<br/>
</td></tr><tr><td valign="top">

91</td><td>

இந்திரையை மார்பில்வைத்தான், ஈசன் உமையைஇடத்து<br/>

அந்திபகல்அமைத்தான், அம்புயத்தோன் - கந்தம்மிகு<br/>

வெண்தா மரைமயிலே வேண்டிவைத்தான் நாவில் உலகு<br/>

உண்டுஉமிழ்ந்த தாமரைக்கண் ணோன்.</td></tr>
<tr><td> </td><td>

 (இதுவும் அது)<br/>
</td></tr><tr><td valign="top">

92</td><td>

அன்னம் திருமாலுக் காம்கருடன், சங்கரற்காம்<br/>

பண்இடபம்; இந்திரற்காம் பார்க்குங்கால் - துன்னு<br/>

மதவா ரணம்;அளகை மன்னனுக்காம் பஞ்சு<br/>

கதிசேர் புரவி; விதிக் காம். </td></tr>
<tr><td> </td><td>

  (இதுவும் அது)<br/>
</td></tr><tr><td valign="top">

93</td><td>

கடம்பற்கு; எண் தோற்அயற்குக்; கண்பதினைந்து ஆமால்<br/>

கடம்பற்கே; நால்வாய்கை ஐந்தே - கடம்பல்கோடு<br/>

ஆனைமுகற்கு; ஆயிரம்கண் ஆகண்ட லற்கு; இலம்பாடு<br/>

ஆன்ஐமுகற்கு; ஆறுஇரண்டு கை.</td></tr>
<tr><td> </td><td>

 (இதுவும் அது)<br/>
</td></tr><tr><td valign="top">

94</td><td>

ஆயனுக்கு கண்மூன்றுஆம் ஆதிசிவனு க்குஇருகண்<br/>

மாயனுக்குச் செங்கையிலே மான்மழுஆம் - நேயமுடன்<br/>

சங்கரற்குச் சங்குஆழி தான்மாலுக்கு ஆலம்ஆம்<br/>

மங்கைஇடத் தாற்குஆகும் மண்.</td></tr>
<tr><td> </td><td>

  (இதுவும் அது)<br/>
</td></tr><tr><td valign="top">

95</td><td>

கொன்றை மலர்தரித்தான் கோபாலன் கோல்எடுத்து<br/>

நின்றுகுழல் ஊதினான் நீள்சடையன் - பொன்திகழும்<br/>

அக்குஅணிந்தான் மாயன் அரவுஅணையில் கண்வளர்ந்தான்<br/>

சிக்கலிலே வாழும் சிவன்.</td></tr>
<tr><td> </td><td>

  (இதுவும் அது)<br/>
</td></tr><tr><td valign="top">

96</td><td>

வெண்ணெய் திருடிஉண்ட வேணிஅர னார் இருக்கக்<br/>

கண்ணன்மேல் வைத்த களவுஏது? - பெண்ணைத்<br/>

தலையில் சுமந்தான்மால் சர்ப்பத்தில் ஏறி<br/>

அவையில் துயின்றான் அரன்.</td></tr>
<tr><td> </td><td>

  (ஈ  நிரல்நிறைப் பொருள்கோள்)<br/>
</td></tr><tr><td valign="top">

97</td><td>

பொன்னனைவாள் அரக்கனைநூற் றுவரைக் காவைப்<br/>
<dd>    பொருசிலையைக் கனைகடலைப் பொன்னன் ஈன்ற<br/>

நல்மகற்குஆய்ச் சுரர்க்குஆய்ஐ வருக்குஆய்க் காதல்<br/>
</dd><dd>    நப்பினைக்குஆய்ச் சானகிக்குஆய் நடவைக்குஆக<br/>

மன்உகிரால் வடிக்கணையால் வளையால் புள்ளால்<br/>
</dd><dd>     வயங்குதோள் வலியால்வா னரங்க ளாலும்<br/>

முன்உடல்கீ றிச்சிச்சிரம்கொண்டு அமரில் வீழ்த்தி<br/>
</dd><dd>        முதலொடும்கொண்டு இறுத்துஅடைத்தான் மோகூ ரானே.</dd></td></tr>
<tr><td> </td><td>

  (இதுவும் அது)<br/>
</td></tr><tr><td valign="top">

98</td><td>

கூற்றுவனை வில்மதனை அரக்கர் கோவைக்<br/>
<dd>         கூன்நிலவைக் குஞ்சரத்தை இஞ்சி மூன்றை<br/>

ஏற்றுஉலகுஇன் புறஉருவம் மாளத் தோள்கள்<br/>
</dd><dd>   இறஎறிப்ப இமையப்பெண் வெருவ வேவக்<br/>

கால்தொழிலால் நயனத்தால் விரலால் கற்றைக்<br/>
</dd><dd>      கதிர்முடியால் கரதலத்தால் கணையால் பின்னும்<br/>

ஊற்றுஅழிய  உ¨த்துஎரித்து நெரித்துச் சூடி<br/>
</dd><dd>     உரித்துஎரித்தான் அவன்என்னை உடைய கோவே.</dd></td></tr>
<tr><td> </td><td>

  (உ/ நடு எழுத்து அலங்காரம்)<br/>
</td></tr><tr><td valign="top">

99</td><td>

திருமால்வா கனம்நாவாய் இராசி ஒன்று<br/>

      சினைதெவிட்டார் மாதுலன்கோ கிலம்இவ் எழின்<br/>

உருஆம்ஏழ் எழுத்தின்நடு எனக்குச் செய்தான்<br/>

     உகந்துபதி னான்கிணையும் தானே கொண்டான்,<br/>

ஒருபாகத்து இருத்தினான் கையில் ஏற்றான்<br/>

     ஒருமதலை தனக்கு அளித்தான் உண்டான் பூண்டான்<br/>

பரிவாய்ஒண் கரத்து அமைத்தான் உகந்தான் இந்தப்<br/>

     பைம்பொழில்தில் லையுள்ஆடும் பரமன் தானே.  .</td></tr>
<tr><td> </td><td><br/>

முடங்கல் பாட்டு<br/>

  (ஞானவரோதயர் என்னும் பெரியவர் மதுரைக்குச் சென்றிருப்பதை<br/>

  அறிந்து அவருக்கு எழுதி அனுப்பிய கடிதக் கவிதை)<br/>
</td></tr><tr><td valign="top">

100</td><td>

முதுரத் தமிழ்தெரி நின்பாடல் தன்னை முறையறிந்தே<br/>

எதிர்ஒக்கக் கேட்பதற்கு ஏழ்ஏழு பேர்இல்லை;இன்தமிழின்<br/>

பதரைத் தெரிதரக் கோஇல்லை, ஏறப் பலகை இல்லை<br/>

மதுரைக்கு நீசென்றது எவ்வாறு? ஞான வரோதயனே.<br/>
</td></tr></tbody></table>
<table border="0">
<tbody><tr><td valign="top" width="30"> </td><td>

பதிகளில் பாடியவை<br/>

  (கும்பகோணத்தில் பாடியது)<br/>
</td></tr><tr><td valign="top">

101</td><td>

அம்புஆகி னான்பாதம் அன்றுபிடித் தாய்அவற்குஉன்<br/>

செம்பாதம் காட்டாத் திறம்என்னோ? உம்பர்தொழும்<br/>

நம்பகோ ணத்தானே! நாகச் சிலைவளைத்த<br/>

கும்பகோ ணத்தானே! கூறு.</td></tr>
<tr><td> </td><td>

  (திருவிருஞ்சையில் பாடியது)<br/>
</td></tr><tr><td valign="top">

102</td><td>

வேண்டிய சைவனார் விட்டதூ துக்கோ?முன்<br/>

பாண்டியனார் கையில்அடி பட்டதற்கோ? - ஆண்டவரே!<br/>

வானோர் புகழ்விரிஞ்சை மார்க்க சகாயரே!<br/>

ஏனோ தலை இறைஞ்சி னீர்?</td></tr>
<tr><td> </td><td>

 (திருவீரட்டானத்தில் பாடியது)<br/>
</td></tr><tr><td valign="top">

103</td><td>

இவரோவீ ரட்டர் எனும் நாமம் உள்ளோர்?<br/>

இவரோ வழுவூரில் ஈசர்? - இவரோ<br/>

கடத்தடக்க தக்கரிப்பி டித்துஇழுத்து அழுத்திமெத்த<br/>

அடித்துஅறுத்து உரித்துஉடுத்த வர்?</td></tr>
<tr><td> </td><td>

  (திருவானைக்காவில் பாடியது)<br/>
</td></tr><tr><td valign="top">

104</td><td>

கல்லால் அடித்ததற்கோ, காலால் உதைத்ததற்கோ,<br/>

வில்லால் அடித்ததற்கோ, வெட்கினீர்? - சொல்லீரால்<br/>

மஞ்சுதனைச் சூழும் மதில்ஆனைக் காவாரே!<br/>

நஞ்சுதனைத் தின்றது என்முன் நாள்? </td></tr>
<tr><td> </td><td>

 (திருமழபாடியில் பாடியது)<br/>
</td></tr><tr><td valign="top">

105</td><td>

வலியமழ பாடி வயித்தநா தற்குத்<br/>

தலைவலியாம்; நீர்ஏற்றம் தானாம்; - குலைவலியாம்;<br/>

கையோடு சூவையாம்; கால்வாத மாம்; கண்மேல்<br/>

ஐயோ! ஏழுஞாயி றாம்.</td></tr>
<tr><td> </td><td>

  (அழகர்மலையில் பாடியது)<br/>
</td></tr><tr><td valign="top">

106</td><td>

மீனமுகம் ஆமைமுகம் மேதினிஎ லாம்இடந்த<br/>

ஏனமுகம் சிங்கமுகம் என்னாமல் - ஞானப்<br/>

பழகர்என்றும் சோலைமலைப் பண்பர்என்றும், உம்மை<br/>

அழகர்என்றும் பேரிட்டார் யார்?</td></tr>
<tr><td> </td><td>

  (திருமங்கையில பாடியது)<br/>
</td></tr><tr><td valign="top">

107</td><td>

ஓர்ஒரு மாஒன்றும் ஒன்பதுமா வின்கலையை<br/>

ஈர்ஒருமா மும்மாவுக்கு ஈந்ததே! - பார்அறியப்<br/>

பொன்மானின் பின்போன பூமங்கை ஆள்வாரைக்<br/>

கன்மாவின் வீதிவரக் கண்டு.</td></tr>
<tr><td> </td><td>

  (திருவாரூரில் பாடியது)<br/>
</td></tr><tr><td valign="top">

108</td><td>

சேலை யுடைஅழகா! தேவரகண் டா!கழுநீர்<br/>

மாலை அழகா!  மணிமார்பா!  - வேலை<br/>

அடங்கார் புரம்எரித்த ஆரூரா! வீதி<br/>

விடங்கா!  பிரியா விடை!</td></tr>
<tr><td> </td><td>

அகத் துறை அமையப் பாடியது<br/>

(அ/. பாலனைப் பழித்தல்)<br/>
</td></tr><tr><td valign="top">

109</td><td>

கஞ்ச முகையும் களிற்றுஆனை யின்கொம்பும்<br/>

அஞ்சுமுலை நாலுமுலை ஆனதுவும் - மிஞ்சுபுகழ்<br/>

பெற்றான்தன் மாலை பிறர்க்குஅளித்த தும்சூதலை<br/>

கற்றான் பிறந்தபின்பு காண்<br/>
<br/>

  (ஆ/ தூது)<br/>
</td></tr><tr><td valign="top">

110</td><td>

தாதிதூ தோதீது தத்தைதூ தோதாது<br/>

தூதிதூ தொத்தித்த தூதாதே - தாதொத்த<br/>

துத்திதத் தாதே துதித்துத்தேத் தொத்தீது<br/>

தித்தித்த தோதித் திதி.</td></tr>
<tr><td> </td><td>

  (இ/ வரும் புனம் கண்டு தலைவன் இரங்கல்)<br/>
</td></tr><tr><td valign="top">

111</td><td>

கம்பத்தா னைக்கடையில் கட்டினான் கால்சாய<br/>

அம்பைத்தா வித்தான்கால் ஆனதே! - வம்புசெறி<br/>

பூவைகாள்!  கிள்ளைகாள்!  பூங்குயில்காள்!  அன்றில்காள்!<br/>

பாவையாள்  ஆண்ட பதி.</td></tr>
<tr><td> </td><td>

 (ஈ/ வெறி விலக்கம்)<br/>
</td></tr><tr><td valign="top">

112</td><td>

முந்நான்கில் ஒன்று உடையான் முந்நான்கில் ஒன்றுஎடுத்து<br/>

முந்நான்கில் ஒன்றின்மேல் மோதினான் - முந்நான்கில்<br/>

ஒன்றுஅரிந்தால் ஆகுமோ, ஒஓ மடமயிலே<br/>

அன்று அணைந்தான் வாராவிட் டால்?</td></tr>
<tr><td> </td><td>

  (இதுவும் அது)<br/>
</td></tr><tr><td valign="top">

113</td><td>

போலநிறம் ஆவார்க்குப் பூண்ஆரம் ஆவாரை<br/>

ஏலவதை செய்தால் இயல்புஆமோ?  - சாலப்<br/>

பழிக்கு அஞ்சும் தென்மதுரைப் பாவை!இருநான்கு<br/>

விழக்கஞ்சன் சோமன்அலை வேந்து.</td></tr>
<tr><td> </td><td>

சின்னங்கள்<br/>

 (சிதம்பரத்தில் உள்ளவை)<br/>
</td></tr><tr><td valign="top">

114</td><td>

ஞானசபைக னகசபைசிற் றம்பலம்பே<br/>

ரானந்தக் கூடம் திருமூலட் - டானம்பே<br/>

ரம்பலம்பஞ் சாவரணம், நாற்கோபு ரம்பொன்செய்<br/>

கம்பமண்ட பம்சிவகங் கை.</td></tr>
<tr><td> </td><td>

  (திருவாரூரில் உள்ளவை)<br/>
</td></tr><tr><td valign="top">

115</td><td>

சங்குதீர்த் தம்திருச் சாளரவா யில்வீர<br/>

சிங்காச னம்,திருவந் திக்காப்புப்,- பங்குனிமா<br/>

தத்திருநாள், தீர்த்தம் திருவின்நா தன்கோயில்<br/>

உத்தரபா கம்திருவா ரூர்.</td></tr>
<tr><td> </td><td>

  (கும்பகோணத்தில் உள்ளவை)<br/>
</td></tr><tr><td valign="top">

116</td><td>

திருக்குடந் தைஆதி கும்பேசர் செந்தா<br/>

மரைக்குளம் கங்கை மகம், கா- விரிக்கரையின்<br/>

ஓரம்கீழ்க் கோட்டம்கா ரோணம்மங்கை நாயகியார்<br/>

சாரங்க பாணி தலம்.</td></tr>
<tr><td> </td><td>

 (சிவத்தலங்கள் / பாண்டிய நாட்டில் உள்ளவை)<br/>
</td></tr><tr><td valign="top">

117</td><td>

கூடல், புனவாயில், குற்றாலம், ஆப்பனூர்<br/>

ஏடகம்நெல் வேலி, இராமேசம், - ஆடானை<br/>

தென்பரங்குன்றமி, சுழியல், தென்திருப்புத் தூர், காசி<br/>

வன்கொடுங்குன் றம்,பூ வணம்.</td></tr>
<tr><td> </td><td>

 .(உடமைகள் / தில்லை நடராசப் பெருமானுடைய உடைமைகள்)<br/>
</td></tr><tr><td valign="top">

118</td><td>

ஏறு கட்டிய கொட்டில் அரங்கமே!<br/>
<dd>     ஈர்இ ரண்டு முகன்வாய் இலாயமே!<br/>

மாறு கண்ணப்பன் வாய்மடைப் பள்ளியே!<br/>
</dd><dd>    வாய்த்த ஓடை திருமால் வதனமே!<br/>

வீறு சேர்சிறுத் தொண்டன்இல் லாள்உந்தி<br/>
</dd><dd>   வேட்ட நல்கறி காய்க்கின்ற தோட்டமே!<br/>

நாறு பூம்பொழில் சூழ்தில்லை அம்பலம்<br/>
</dd><dd>    நாரி பாகற்கு நாடக சாலையே!</dd></td></tr>
<tr><td> </td><td>

 (பதினாறு பெருதல்)<br/>
</td></tr><tr><td valign="top">

119</td><td>

துதி, வானி, வீரம் விசயம்,சந் தானம், துணிவு, தனம்<br/>

அதிதா னியம்,சவு பாக்கியம், போகம், அறிவு, அழகு,<br/>

புதிதாம் பெருமை, அறம்குலம், நோய்இன்மை, பூண்வயது<br/>

பதினாறு பேறும் தருவாய் மதுரைப் பராபரனே.</td></tr>
<tr><td> </td><td>

தரிசித்தபோது பாடியவை<br/>

  (காஞ்சி காமாட்சியம்மனைக் கண்டு வணங்கியபோது பாடியது)<br/>
</td></tr><tr><td valign="top">

120</td><td>

மாக்கைக்கு இரங்கும் குருகும் வளர்சக்ர வாகப்புள்ளும்<br/>

தாக்கச் சரபம் குழைந்தது எவ்வாறு?  சகதலத்தை<br/>

ஆக்கிப் பெருக்கித் திருஅறச் சாலையில் அன்னம்இட்டுக்<br/>

காக்கைக்கு ஒருகொக்கின் கீழே இருக்கும் கரும்குயிலே!</td></tr>
<tr><td> </td><td>

  (திருவலஞ்சுழியில் உள்ள பிள்ளையாரைத் தரிசித்தபோது பாடியது)<br/>
</td></tr><tr><td valign="top">

122</td><td>

பறவாத தும்பி கருகாத வெம்கரி பண்புரண்டே<br/>

இறுகாத தந்தி உருகாத மாதங்கம் இந்துநுதல்<br/>

நிறவாத சிந்துரம் பூசாக் களபம் நெடும்சுனையில்<br/>

பிறவாத ஆம்பல் வலஞ்சுழிக் கேவரப் பெற்றனனே!</td></tr>
<tr><td> </td><td>

  (திருத்துருத்திப் பெருமானைத் தரிசித்தபோது பாடியது)<br/>
</td></tr><tr><td valign="top">

122</td><td>

காலையிலும் வேலை கடையக் கயிறுஆகும்<br/>

மாலையிலும் பூமுடித்து வாழுமே - சோலைசெறி<br/>

செய்யில்ஆ ரம்பயிலும் செந்துருத்தி மாநகர்வாழ்<br/>

பொய்இலா மெய்யர்இடும் பூண்.</td></tr>
<tr><td> </td><td>

  (மதுரை இறைவனைப் பாடியது)<br/>
</td></tr><tr><td valign="top">

123</td><td>

காண்டரிய மேனியும் கந்தரமும் சுந்தரனாய்<br/>

ஆண்டதுவும் மேனிக்கு அமைந்ததுவும் - நீண்டமுகில்<br/>

மைக்கலிங்கம் ஆகமணி மாடம்அணி மாமதுரைச்<br/>

சொக்கலிங்கம் என்னும் சுகம்.</td></tr>
<tr><td> </td><td>

  (காஞ்சி ஏகாம்பரநாதரைப் பாடியது)<br/>
</td></tr><tr><td valign="top">

124</td><td>

ஆறாது ஒருக்காலும் ஐயோ!ஏ கம்பருக்கு<br/>

மாறா வடுவாய் மறையாதே - பேறுஆகச்<br/>

செங்கையினா லேஅழுத்திச் செய்யகச்சிக்<br/>

காமாட்சி கொங்கையினால் இட்ட குறி.</td></tr>
<tr><td> </td><td>

  (சிவபெருமானைப் பாடியது)<br/>
</td></tr><tr><td valign="top">

125</td><td>

கப்பணம்தந் தான்குடந்தைக் கார்வேளான்காசிதனில்<br/>

உப்பணம்தந் தான்கிரந்தம் ஓதுவான் - முப்பணமும்<br/>

வப்பணமாய் மாற்றிமணிக்குழையில் தூக்கினேன்<br/>

அப்பணம்போல் ஆவார் அவர்</td></tr>
<tr><td> </td><td>

  (ஓர் ஊரில் சிவன் காளை ஊர்தியில் வருவதைக் கண்டு பாடியது)<br/>
</td></tr><tr><td valign="top">

16</td><td>

கரிஒன்று பொன்மிகும் பைஏறக் கற்றவர்சூழ்ந்துதொழ<br/>

எரிஒன்று செல்வன் துலாத்தினில் ஏற இருண்ட மஞ்சு<br/>

சொரிகின்ற நாகம்மின் சோற்றினால் ஏறித் தொடர்ந்துவர<br/>

நரிஒன்று சொந்தக் கனல்ஏறி வந்தது நம்களத்தே!</td></tr>
<tr><td> </td><td>

  (இடப வாகனக் காட்சியைக் கண்டு பாடியது)<br/>
</td></tr><tr><td valign="top">

127</td><td>

ஆடுஎடுத்த தில்லை அனவரதத் தாண்டவனனை<br/>

மாடுஎடுத்துப் போவதுஎன்ன மாயமோ? நீடும்உயர்<br/>

வானத்தார் போற்றுகின்ற வண்மைச் சிதம்பரத்துத்<br/>

தானத்தார் பார்த்திருக்கத் தான்.</td></tr>
<tr><td> </td><td>

  (அண்ணாமலையார் ஏறி ஊரும் எருது குறித்துப் பாடியது)<br/>
</td></tr><tr><td valign="top">

128</td><td>

நடக்கஅறி யாது;கால் நாலும் முடக்கிக்<br/>

கிடக்கஅறி யும்;புல்நீர் கேளாது! - இடக்கை<br/>

அரைப்பணியார் சோணகிரி அத்தனார் ஓட்டில்<br/>

இரப்புணியார் ஏறும் எருது.</td></tr>
<tr><td> </td><td>

 (திருவாரூர்த் தியாகேசரைத் தரிசிக்கும்போது பாடியது)<br/>
</td></tr><tr><td valign="top">

129</td><td>

தென்ஒக்கும் சோலைக் கமலைப் பிரான்செஞ் சடாஅடவிதான்<br/>

என்ஒக்கும் என்னில் எரிஒக்கும் அந்த  எரியில்இட்ட<br/>

பொன்ஒக்கும் கொன்றை கரிஒக்கும் வண்டுநல் பொன்பணிசெய்<br/>

மின்ஒக்கும் கங்கை கிழக்கொல்லன் ஒக்கும்அவ் வெண்பிறையே.</td></tr>
<tr><td> </td><td>

இரட்டுற மொழிதல் - சிலேடை<br/>

  (ஆமணக்கும் யானைக்கும்)<br/>
</td></tr><tr><td valign="top">

130</td><td>

முத்துஇருக்கும் கொம்புஅசைக்கும் மூரித்தண்டு ஏந்திவரும்<br/>

கொத்துஇருக்கும் நேரே குலைசாய்க்கும் - எத்திசைக்கும்<br/>

தேமணக்கும் சோலைத் திருமலைரா யன்வரையில்<br/>

ஆமணக்கு மால்யானை ஆம்.</td></tr>
<tr><td> </td><td>

  (வைக்கோலுக்கும் யானைக்கும்)<br/>
</td></tr><tr><td valign="top">

131</td><td>

வாரிக் களத்துஅடிக்கும் வந்தபின்பு கோட்டைபுகும்<br/>

போரில் சிறந்து பொலிவுஆகும் - சீர்உற்ற<br/>

செக்கோல மேனித் திருமலைரா யன்வரையில்<br/>

வைக்கோலும் மால்யானை ஆம்.</td></tr>
<tr><td> </td><td>

  (பாம்புக்கும் வாழைப்பழத்துக்கும்)<br/>
</td></tr><tr><td valign="top">

132</td><td>

நஞ்சுஇருக்கும் தோல்உரிக்கும் நாதர்முடி மேல்இருக்கும்<br/>

வெம்சினத்தில பல்பட்டால் மீளாது - விஞ்சுமலர்த்<br/>

தேம்பாயும் சோலைத் திருமலைரா யன்வரையில்<br/>

பாம்புஆகும் வாழைப் பழம்.</td></tr>
<tr><td> </td><td>

 (பாம்புக்கும் எள்ளுக்கும்)<br/>
</td></tr><tr><td valign="top">

133</td><td>

ஆடிக் குடத்துஅடையும் ஆடும்போ தேஇரையும்<br/>

முடித் திறக்கின் முகம்காட்டும் - ஓடிமண்டை<br/>

பற்றில் பரபரஎனும் பாரில்பிண் ணாக்கும்உண்டாம்<br/>

உற்றிடும்பாம்பு என்எனவே ஓது.</td></tr>
<tr><td> </td><td>

  (பாம்புக்கும் எலுமிச்சம்பழத்துக்கும்)<br/>
</td></tr><tr><td valign="top">

134</td><td>

பெரியவிட மேசேரும் பித்தர்முடி ஏறும்<br/>

அரிஉண்ணும் உப்பும்மேல் ஆடும் - எரிகுணம்ஆம்<br/>

தேம்பொழியும் சோலைத் திருமலைரா யன்வரையில்<br/>

பாம்பும் எலுமிச்சம் பழம்.</td></tr>
<tr><td> </td><td>

  (முகுந்தனுக்கும் முறத்துக்கும்)<br/>
</td></tr><tr><td valign="top">

135</td><td>

வல்அரிஆய்   உற்றிடவால் மாதர்கையில் பற்றிடவால்<br/>

சொல்அரிய மாப்புடைக்கத் தோன்றுதலால் - வல்லோர்<br/>

அகம்தனிலே வாழ்தலால் அன்றுஉலகுஅளந்த<br/>

முகுந்தனுமே ஆகும் முறம்.</td></tr>
<tr><td> </td><td>

  (மலைக்கும் மதிக்கும்)<br/>
</td></tr><tr><td valign="top">

136</td><td>

நிலவாய் விளங்குதலால் நீள்வான் படிந்து<br/>

சிலைபோது உலாவுதலால் சென்று - தலைமேல்<br/>

உதித்து வரலால் உயர்மா மலையை<br/>

மதிக்கு நிகர்ஆ வழுத்து.</td></tr>
<tr><td> </td><td>

 (மதிக்குநிக ராக வழுத்து என்னும் பாடம் நாய்க்கும் தேங்காய்க்கும்)<br/>
</td></tr><tr><td valign="top">

137</td><td>

ஓடும் இருக்கும்அதன் உள்வாய் வெளுத்துஇருக்கும்<br/>

நாடும் குலைதனக்கு நாணாது - சேடியே <br/>

தீங்கானது இல்லாத் திருமலைரா யன்வரையில்<br/>

தேங்காயும் நாயும்எனச் செப்பு</td></tr>
<tr><td> </td><td>

  (மீனுக்கும் பேனுக்கும்)<br/>
</td></tr><tr><td valign="top">

138</td><td>

மன்னீரி லேபிறக்கும் மற்றவையி லேமேயும்<br/>

பின்னீச்சில் குத்தும் பெருமையால்  - சொன்னேன் கேள்!<br/>

தேன்உந்து சோலைத் திருமலைரா யன்வரையில்<br/>

மீனும்பே னும்சரிஆ மே.</td></tr>
<tr><td> </td><td>

 (பனைமரத்துக்கும் வேசைக்கும்)<br/>
</td></tr><tr><td valign="top">

139</td><td>

கட்டித் தழுவுதலால் கால்சேர ஏறுதலால்<br/>

எட்டிப் பன்னாடை இழுத்தலால் - முட்டப்போய்<br/>

ஆசைவாய்க் கள்ளை அருந்துதலால் அப்பனையும்<br/>

வேசைஎனல் ஆமே விரைந்து.</td></tr>
<tr><td> </td><td>

  (தென்னைமரத்துக்கும் வேசைக்கும்)<br/>
</td></tr><tr><td valign="top">

140</td><td>

பாரத் தலைவிரிக்கும் பன்னாடை மேல்சுற்றும்<br/>

சோர இளநீர் சுமந்திருக்கும் - நேரேமேல்<br/>

ஏறி இறங்கவே இன்பமாம் தென்னைமரம்<br/>

கூறும் கணிகைஎன்றே கொள்.<br/>
</td></tr></tbody></table>
<table border="0">
<tbody><tr><td valign="top" width="30"> </td><td>

 (வெற்றிலைக்கும் வேசைக்கும்)<br/>
</td></tr><tr><td valign="top">

141</td><td>

கொள்ளுகையால் நீரில் குளிக்கையால் மேல்ஏறிக்<br/>

கிள்ளுகையால் கட்டிக் கிடக்கையால் - தெள்ளுபுகழ்ச்<br/>

செற்றவரை வென்ற திருமலைரா யன்வரையில்<br/>

வெற்றிலையும் வேசை ஆமே.</td></tr>
<tr><td> </td><td>

 (கண்ணாடிக்கும் அரசனுக்கும்)<br/>
</td></tr><tr><td valign="top">

142</td><td>

யாவருக்கும் ரஞ்சனைசெய்து யாவருக்கும் அவ்வவராய்ப்<br/>

பாவனையாய்த் தீதுஅகலப் பார்த்தலால் - மேவும்<br/>

எதிரியைத்தன் னுள்ஆக்கி ஏற்ற ரசத்தால்<br/>

சதிர்உறவால் ஆடிஅரசு ஆம்.</td></tr>
<tr><td> </td><td>

 (கூத்தியருக்கும் குரங்குக்கும்)<br/>
</td></tr><tr><td valign="top">

143</td><td>

ஓட்டம் கடியதால் உள்ளவரை மேவுதலால்<br/>

சேட்டை எவரிடத்தும் செய்தலால் - நாட்டமுடன்<br/>

காத்திரத்தில் குட்டியுறக் கட்டுதலால்  தெட்டுதலால்<br/>

கூத்தியர்க்கு நேர்ஆம் குரங்கு.</td></tr>
<tr><td> </td><td>

 (ஆட்டுக்குதிரைக்கும் காவிரி ஆற்றுக்கும்)<br/>
</td></tr><tr><td valign="top">

144</td><td>

ஓடும் சுழிசுத்தம் உண்டாகும் துன்னவரைச்<br/>

சாடும் பரிவாய்த் தலைசாய்க்கும் - நாடுஅறியத்<br/>

தேடு புகழான் திருமலைரா யன்வரையில்<br/>

ஆடுபரி காவிரிஆ மே.</td></tr>
<tr><td> </td><td>

 (கீரைப்பாத்திக்கும் குதிரைக்கும்)<br/>
</td></tr><tr><td valign="top">

145</td><td>

சுட்டி அடிக்கையால் கால்மாறிப் பாய்கையால்<br/>

வெட்டி மறிக்கின்ற மேன்மையால் - முட்டப்போய்<br/>

மாறத் திரும்புகையால் வண்கீரைப் பாத்தியுடன்<br/>

ஏறப் பரிஆகு மே.</td></tr>
<tr><td> </td><td>

  (ஆட்டுக்கும் கதவுக்கும்)<br/>
</td></tr><tr><td valign="top">

146</td><td>

செய்யுள் கிடைமறிக்கும் சேர்பலகை இட்டுமுட்டும்<br/>

ஐயம்அற மேற்றாள் அடர்க்குமே - துய்யநிலை<br/>

தேடும் புகழ்சேர் திருமலைரா யன்வரையில்<br/>

ஆடும் கதவும்நிகர் ஆம்.</td></tr>
<tr><td> </td><td>

  (ஆட்டுக்கும் குதிரைக்கும்)<br/>
</td></tr><tr><td valign="top">

147</td><td>

கொம்புஇலையே தீனிதின்னும் கொண்டதன்மேல் வெட்டுதலால்<br/>

அம்புவியில் நல்நடையது ஆதலால் - உம்பர்களும்<br/>

தேடுநல் சோலைத் திருமலைரா யன்வரையில்<br/>

ஆடும் குதிரையும்நேர் ஆம்.</td></tr>
<tr><td> </td><td>

 (துப்பாக்கிக்கும்  ஓலைச்சுருளுக்கும்)<br/>
</td></tr><tr><td valign="top">

148</td><td>

ஆணி வரைஉறலால் ஆனகுறிப் பேதரலால்<br/>

தோணக் கருமருந்தைத் தோய்த்திடலால் - நீள்நிலத்தில்<br/>

செப்பார்க்கு உதவாத் திருமலைரா யன்வரையில்<br/>

துப்பாக்கி ஓலைச் சுருள்.</td></tr>
<tr><td> </td><td>

  (பூசணிக்காய்க்கும் பரமசிவனுக்கும்)<br/>
</td></tr><tr><td valign="top">

149</td><td>

அடிநந்தி சேர்தலால் ஆகம் வெளுத்துக்<br/>

கொடியும்ஒரு பக்கத்தில் கொண்டு - வடிவுஉடைய<br/>

மாகணத்தைப் பூண்டு வளைத்தழும்பு பெற்றதனால்<br/>

பூசணிக்காய் ஈசன்எனப் போற்று.</td></tr>
<tr><td> </td><td>

  (நிதம்பத்துக்கும் ஒடத்துக்கும்)<br/>
</td></tr><tr><td valign="top">

150</td><td>

பலகைஇடும் உள்ளே பருமாணி தைக்கும்<br/>

சலம்இறைக்கும் ஆள்ஏறித் தள்ளும் - உலகுஅறிய<br/>

ஓடமும் ஒன்றே உலகநாதன் பெண்டீர்<br/>

மாடமும் ஒன்றே மதி.</td></tr>
<tr><td> </td><td>

  (கரண்டகத்துக்கும் பெண்குறிக்கும்)<br/>
</td></tr><tr><td valign="top">

151</td><td>

இட்டுஇட்டு வாங்குதலால் இன்பவெள்ளை தோன்றுதலால்<br/>

மட்டுஇட்டு மூடி மறைத்தலால் - முட்டத்<br/>

தெருண்டோர்கள் போற்றும் திருமலைரா யன்சீர்க்<br/>

கரண்டமும் பெண்குறிஆம் காண்.</td></tr>
<tr><td> </td><td>

  (வானவில்லுக்கும் திருமாலுக்கும் வெற்றிவைக்கும்)<br/>
</td></tr><tr><td valign="top">

152</td><td>

நீரில் உளவால் நிறம்பச்சை யால்திருவால்<br/>

பாரில் பகைதீர்க்கும் பான்மையால் - சாருமனுப்<br/>

பல்வினையை மாற்றுதலால் பாரீர் பெருவான<br/>

வில்விண்டு நேர்வெற் றிலை.</td></tr>
<tr><td> </td><td>

 (பிள்ளையாருக்கும் முருகருக்கும் சிவனுக்கும்)<br/>
</td></tr><tr><td valign="top">

153</td><td>

சென்னிமுக மாறுளதால் சேர்கரம்முன் நாலுகையால்<br/>

இந்நிலத்தில் கோடுஒன்று இருக்கையால் - மன்னுகுளக்<br/>

கண்உறுத வானும் கணபதியும் செவ்வேளும்<br/>

எண் அரனும் நேர்ஆவ ரே.</td></tr>
<tr><td> </td><td>

 (கிராமலங்காரமாக முக்கால் முதல் கீழரை வரையும் உள்ள<br/>

  எண்கள் வரும்படி கச்சித் திருப்பதியில் பாடிய சிலேடைவெண்பா)<br/>
</td></tr><tr><td valign="top">

154</td><td>

முக்காலுக்கு ஏகாமுன் முன்னரையில் வீழாமுன்<br/>

அக்கா வரைக்கால் கண்டு அஞ்சாமுன் - விக்கி<br/>

இருமாமுன் மாகாணிக்கு ஏகாமுன் கச்சி<br/>

ஒருமாலின் கீழரைஇன்று ஓது.</td></tr>
<tr><td> </td><td>

  (காஞ்சி ஏகாம்பரநாதரைக் கனவில் கண்டு அசதி ஆடிய ஒரு<br/>

  பெண்ணின் கூற்றாகப் பாடிய சிலேடை வெண்பா)<br/>
</td></tr><tr><td valign="top">

155</td><td>

நேற்றுஇரா வந்துஒருவன் நித்திரையில் கைப்பிடித்தால்<br/>

வேற்றுஊரான் என்று விடாய்என்றேன் - ஆற்றியே<br/>

கஞ்சிகுடி என்றான் களித்தின்று போஎன்றேன்<br/>

வஞ்சியரே! சென்றான் மறைந்து.</td></tr>
<tr><td> </td><td>

  (மதுரை மீனாட்சியம்மனைக் கண்டு வணங்கிப்<br/>

  பாடிய சிலேடைப் பாடல்)<br/>
</td></tr><tr><td valign="top">

156</td><td>

விள்ளப் புதுமைஒன்று உண்டுஆல வாயினில் மேவுதென்னன்<br/>

பிள்ளைக்கு ஒருகுலை மூன்றே குரும்பை பிடித்துஅதிலே<br/>

கொள்ளிக் கணன்திட்டி யால்ஓர் குரும்பை குறைந்துஅமிர்தம்<br/>

உள்ளில் பொதிந்த இரண்டுஇள நீர்கச்சு உறைந்ததுவே.  </td></tr>
<tr><td valign="top">

157</td><td>

பாங்கு பெறும்திரு ஐந்நூற்று இரட்டிப் பணவிடையில்<br/>

தூங்கும் அதில் ஒரு மாஏற்றம் உண்டு சுரர்முனிவர்<br/>

ஆங்குஅவர் செப்பிற்கு அடங்காது உலகம் அனைத்துபெறும்<br/>

ஓங்கும் அரங்கத் திருப்பெட் டகத்துள் ஒருமணியே.</td></tr>
<tr><td> </td><td>

  (திருமணம் ஒன்றில் மணமக்களுக்குச் சேடை இட்டனர்.<br/>

அப்போது அவர்களைச் சிவனும் திருமாலும் காக்க வேண்டும்<br/>

   என்று வாழ்த்தினார். அச்சமயம் பாடிய சிலேடை வெண்பா)<br/>
</td></tr><tr><td valign="top">

158</td><td>

சாரங்க பாணியர் அஞ்சக்கரத்தர் கஞ்சனைமுன்<br/>

ஓர்அங்கம் கொய்த உகிர்வாளர் - பார்எங்கும்<br/>

ஏத்திடுமை ஆகர் இனிதால் இவர்உம்மைக்<br/>

காத்திடுவர் எப்போதும் காண்.</td></tr>
<tr><td> </td><td>

  (சிதம்பரத்தில் பாடிச சிவபரமாக அரங்கேற்றிய<br/>

 சிற்றிலக்கியத்தைத் திருவரங்கத்தில் திருமால்பரமாக<br/>

 அரங்கேற்றியதோடு, சந்திரோபாலம்பனம் என்னும் அகத்துறை<br/>

 அமையவும் பாடிய சிலேடைப் பாடல்)<br/>
</td></tr><tr><td valign="top">

159</td><td>

இரும்தாரை கேள்வனை ஓங்கும் அராவை எழுபுனலைத்<br/>

திருந்தாரை வன்னியை முன்முடித்தோன் செய்யவே ளைப்பண்டு<br/>

தரும்தாதை நாயகன் சுந்தரன் தூதன் சமரில்அன்று<br/>

பொருந்தார் புரத்துஇட்ட தீப்போல் மதியம் புறப்பட்டதே.</td></tr>
<tr><td> </td><td>

பல்வகைப் / பல்சுவைப் பாடல்கள்<br/>

  (கின்னரி வாசிக்கும் கிளி எனப் பாடியது)<br/>
</td></tr><tr><td valign="top">

160</td><td>

ஆடல்புரிந் தான்என்றும் அந்நாளி லேமூவர்<br/>

பாடல்உகந் தான்என்றும் பான்மையினால் கூடலிலே<br/>

நல்நரிவா சிக்கு நடைபயிற்றி னான்என்றும்<br/>

கின்னரிவா சிக்கும் கிளி.</td></tr>
<tr><td> </td><td>

 (பொன் ஆ வரை இவை காய் பூ என அமையப் பாடியது)<br/>
</td></tr><tr><td valign="top">

161</td><td>

உடுத்ததுவும் மேய்த்ததுவும் உம்பர்கோன் தன்னால்<br/>

எடுத்ததுவும் பள்ளிக்கு இயையப் - படுத்ததுவும்<br/>

அந்நாள் எறிந்ததுவும் அன்பின் இரந்ததுவும்<br/>

பொன்,ஆ வரை,இலை, காய், பூ.</td></tr>
<tr><td> </td><td>

  (இதுவும் அது)<br/>
</td></tr><tr><td valign="top">

162</td><td>

தோய்ந்தான் மேய்த் தான்குடையாத் தூக்கினான்<br/>

மேன்மேலாச் சாய்ந்தான் எறிந்தான்பின் சாப்பிட்டான் - ஆய்ந்துசொலும்<br/>

மன்னா!  வரத்தில்வரு மால்சாமி நாதாகேள்!<br/>

பொன்,ஆ. வரை,இலை,காய், பூ.</td></tr>
<tr><td> </td><td>

 (புங்கம் கொம்பு அங்கு இங்கு என்று பாடியது)<br/>
</td></tr><tr><td valign="top">

163</td><td>

எங்கள் மடத்துக்கு எரிகரும்பு வெட்டுதற்குப்<br/>

புங்கங்கொம் பங்கிங்கொன் பதுபுளி - யங்கொம்பங்<br/>

கிங்கொன் பதுவெட்டி நறுக்கிய வென்வேலங்<br/>

கொம்பங்  கிங்கொன் பது.</td></tr>
<tr><td> </td><td>

  (ராமராமா, கோவிந்தா, வேங்கடவா, நாராயணா என்று பாடியது)<br/>
</td></tr><tr><td valign="top">

164</td><td>

இந்தோ திலகம்நுதல்? ராமரா மா!வனசக்<br/>

கொந்தோ களபம்முலை? கோவிந்தா!  - சந்தம்உறும்<br/>

வேலோ இணைவிழிகள்? வேங்கடவா! - நல்லவயிறு<br/>

ஆலோ?காண் நாரா யணா!</td></tr>
<tr><td> </td><td>

  (குடத்திலே கங்கை அடங்கும் எனப் பாடியது)<br/>
</td></tr><tr><td valign="top">

165</td><td>

விண்ணுக்கு அடங்காமல் வெற்புக்கு அடங்காமல்<br/>

மண்ணுக்கு அடங்காமல் வந்தாலும் - பெண்ணை<br/>

இடத்திலே வைத்த இறைவர் சடாம<br/>

குடத்திலே கங்கைஅடங் கும்.</td></tr>
<tr><td> </td><td>

  (பச்சைவடம் பாகுசேலை சோமன் என்று பாடியது)<br/>
</td></tr><tr><td valign="top">

166</td><td>

மாயன் துயின்றதுவும் மாமலராள் சொல்லதுவும்<br/>

ஏய குருந்தில்கொண்டு ஏறியதும் - தூயை<br/>

இடப்பாகன் சென்னியின்மேல் ஏறியதும் பச்சை<br/>

வடம்பாகு சேலைசோ மன்.</td></tr>
<tr><td> </td><td>

  (செங்கழுநீர்க் கிழங்கு என்று பாடியது)<br/>
</td></tr><tr><td valign="top">

167</td><td>

வாதுஅமணர் ஏறியதும் மாயன் துயின்றதுவும்<br/>

ஆதிதடுத்து ஆட்கொண்ட அவ்உருவுழ் - சீதரனார்<br/>

தாள்கொண்டு அளந்ததுவும் தண்கச்சிக் காவலா!<br/>

கேள்!செங் கழு,நீர்க், கிழங்கு.</td></tr>
<tr><td> </td><td>

  (நாநீ நூ தே என்று பாடியது)<br/>
</td></tr><tr><td valign="top">

168</td><td>

அரையில் முடியில் அணிமார்பில் நெஞ்சில்<br/>

தெரிவை இடத்தமர்ந்தான் சேவை - புறைஅறவே<br/>

மான்ஆர் விழியீர்! ம,ல,ர,ணஒற்று ஈறுஆகும்<br/>

ஆனாலா நா,நீ,நூ நே.</td></tr>
<tr><td> </td><td>

  (ஈ ஏற மலை குலுங்கப் பாடியது)<br/>
</td></tr><tr><td valign="top">

169</td><td>

வாரணங்கள் எட்டும் மகமேரு வும்கடலும்<br/>

தாரணியும் எல்லாம் சலித்தனவால் - நாரணனைப்<br/>

பண்வாய் இடைச்சி பருமத்தி னால்அடித்த<br/>

புண்வாயில் ஈமொய்த்த போது.</td></tr>
<tr><td> </td><td>

  (தை மாசி பங்குனி மாதம் என்று பாடியது)<br/>
</td></tr><tr><td valign="top">

170</td><td>

பாணர்க்குச் சொல்லுவதும் பைம்புனலை மூடுவதும்<br/>

தாணு உரித்ததுவும் சக்கரத்தோன் - ஊண்அதுவும்<br/>

எம்மானை ஏத்துவும் ஈசன்இடத் தும்சிரத்தும்<br/>

தைம்மாசி பங்குனிமா தம்.</td></tr>
<tr><td> </td><td>

 (சோகாமா ஏவாதூ என்று பாடியது).<br/>
</td></tr><tr><td valign="top">

171</td><td>

சோ,கா,மா, ஏ,வா,தா சொல்லிமன் கூட்டிஉமை<br/>

பாகுஆர்ந்த தில்லைப் பரமேசர் - வாகாய்த்<br/>

தரித்தார் எரித்தார் தறித்தார் உதைத்தார்<br/>

உரித்தார் கணைபடைத்தார் ஊர்க்கு.</td></tr>
<tr><td> </td><td>

   (சீத்துப்பூத்து என்று அமையப் பாடியது)<br/>
</td></tr><tr><td valign="top">

172</td><td>

அப்புஊரும் செஞ்சடைமேல் அம்புலியைப் பார்த்துப்பார்த்து<br/>

எப்போதும் சீத்துப்பூத்து என்னவே - முப்போதும்<br/>

வால்அங்குஆட் டாநிற்கும் வாய்அங்கா வாநிற்கும்<br/>

ஆலங்காட் டான்பூண் அரா.</td></tr>
<tr><td> </td><td>

  (மாம்பிஞ்சுசுவை நோக்கிப் பாடியது)<br/>
</td></tr><tr><td valign="top">

173</td><td>

திங்கள் நுதலார் திருமணம்போ லேகீறிப்<br/>

பொங்குகடல் உப்பைப் புகட்டியே - எங்களிட<br/>

ஆச்சாளுக்கு ஊறுகாய் ஆகாமல் ஆருக்காக<br/>

காய்ச்சாய் வடுவாமாங் காய்?</td></tr>
<tr><td> </td><td>

  (பெண்களால் மாண்டவர்களைப் பற்றிப் பாடியது)<br/>
</td></tr><tr><td valign="top">

174</td><td>

வாலி மடிந்ததுவும் வல்அரக்கர் பட்டதுவும்<br/>

கோலமுடி மன்னர் குறைந்ததுவும் - சால<br/>

மதியுடைய நூற்றுஒருவர் மாண்டதுவும், ஐயோ<br/>

சதஇகரத் தால்வந்த தாழ்வு.</td></tr>
<tr><td> </td><td>

  (நல்லோருக்கு உதவி செய் எனப் பாடியது)<br/>
</td></tr><tr><td valign="top">

175</td><td>

பண்புளருக்கு ஓர்பறவை பாவத்திற்கு ஓர்இலக்கம்<br/>

நண்பிலரைக் கண்டக்கால் நாற்காலி - திண்புலியை<br/>

ஆள்வார் மதுரை அழகியசொக் கர்க்குஅரவம்<br/>

நீள்வா கனம்நல் நிலம்.</td></tr>
<tr><td> </td><td>

  (தென்றல் காற்று வீசாத போது பாடியது)<br/>
</td></tr><tr><td valign="top">

176</td><td>

அம்புஏந்து கையான் அவன்பதியில் ஐம்மாவைக்<br/>

கொம்புஏந்தி தந்தைபணி கொண்டதோ? - அன்பாய்<br/>

அரிந்த மகவை அமுதுக்கு அழைஎன்று<br/>

இருந்தவன்தன் செங்காட்டி லே.</td></tr>
<tr><td> </td><td>

  (இடைச்சி நீர் கலந்த மோரைக் கொடுத்தபோது பாடியது)<br/>
</td></tr><tr><td valign="top">

177</td><td>

கார்என்று பேர்படைத்தாய் ககனத்து உறும்போது<br/>

நீர்என்று பேர்படைத்தாய் நெடும்தரையில் வந்ததன்பின்<br/>

வார்ஒன்றும் மென்முலையார் ஆய்ச்சியர்கை வந்ததன்பின்<br/>

மோர்என்று பேர்படைத்தாய் முப்பேரும் பெற்றாயே!</td></tr>
<tr><td> </td><td>

  இறைவனது ஏழ்மையை எடுத்துப் பாடியது) <br/>
</td></tr><tr><td valign="top">

178</td><td>

மாடுகிடப் பாடி மனையாள் உடல்பாதி<br/>

தேடுதற்குப் பிள்ளை தினைக்கடம்பன் - நாடில்<br/>

அரவுஆ பரணம்பூண் அம்பலவா! பிச்சை<br/>

இரவாமல் நீர்என்செய் வீர்.</td></tr>
<tr><td> </td><td>

  (சிவனுக்கு குரு முருகன் என்று பாடியது)<br/>
</td></tr><tr><td valign="top">

179</td><td>

எவர்தமக்கும் ஞானகுரு ஏகாம்ப ரேசர்<br/>

அவர்தமக்கு ஞானகுரு ஆரோ? - உவரிஅணை<br/>

கட்டினான் பார்த்திருக்கக் காதலன் தன்தலையில்<br/>

குட்டினான் தானே குரு.</td></tr>
<tr><td> </td><td>

  (குப்பாச்சியாயி என்பவளுடைய இயல்பைக் கூறியது)<br/>
</td></tr><tr><td valign="top">

180</td><td>

சோற்றை அரசிலைமேல் தூவி வழுதுணங்காய்க்<br/>

கீற்றை அதன்மேல் கிடத்தியே -ஆற்றுமிக<br/>

அப்பச்சி! கண்ணே! அரசே! அருந்துஎன்பள்<br/>

குப்பச்சி ஆயி குணம்.<br/>
</td></tr></tbody></table><br/>
<table border="0">
<tbody><tr><td valign="top" width="30"> </td><td>

 (தாசி கமலாட்சியின் கண்களைப் பாடியது)<br/>
</td></tr><tr><td valign="top">

181</td><td>

முற்றாத காஞ்சியினும் முல்லையினும் பாலையினும்<br/>

கற்றான்பின் சென்ற கருணைமால் - பெற்றான்தன்<br/>

ஆலைப் பதித்தார்அளகத்தி யாட்குஅயனார்<br/>

வேலைப் பதித்தார் விழி.</td></tr>
<tr><td> </td><td>

 (எல்லாவற்றிக்கும் மதுரை சொக்கநாதரே<br/>

  தலைவர் என்று பாடியது)<br/>
</td></tr><tr><td valign="top">

182</td><td>

நூலாம்நா லாயிரநா னூற்றுநாற் பத்துஒன்பான்<br/>

பாலாம்நா னூற்றுநாற் பத்துஒன்பான் - மேலாம்நாற்<br/>

பத்துஒன்பான் சங்கம்அறு பத்துநால் ஆடலுக்கும்<br/>

கர்த்தன் மதுரையில்சொக் கன்.</td></tr>
<tr><td> </td><td>

  (வேசை ஒருத்தி கதை சொல்லும்படி கேட்டபோது<br/>

  பாடியது)<br/>
</td></tr><tr><td valign="top">

183</td><td>

சோமன் புறப்படத் தென்றலும் வீசத் துளில்ஒழிய<br/>

யாமங்கள் தோறும் குயில்வந்து கூவிடும்அந் நேரத்திலே<br/>

நாமும் பிழைத்து மனிதர்முன் பேசிட நாமும்உண்டாய்<br/>

காமக் கலகம் தெளிந்தபின் நானும் கதைசொல்வனே!</td></tr>
<tr><td> </td><td>

  (பன்றிக்கு மார்பிலே கொம்பு முளைத்தது <br/>

  என்று பாடியது)<br/>
</td></tr><tr><td valign="top">

184</td><td>

தெருமுட்டப் பாளை சிதறிவளர் பூகத்<br/>

தருமுட்டச் செவ்வாளை தாவும் - திருமுட்டத்து<br/>

ஊரிலே கண்டேன் ஒருபுதுமை! பன்றிக்கு<br/>

மாரிலே கொம்புஆன ஆறு.</td></tr>
<tr><td> </td><td>

  (கடுங்காற்றும் மழைகாற்றும் எனப் பாடியது)<br/>
</td></tr><tr><td valign="top">

185</td><td>

நீரோ பிறவா நெறிகாட்டி யார்எமக்கு<br/>

நீரோ சமிசை நிலையிட்டீர் - நீரேஇவ்<br/>

விங்களம்ஏன் செய்தீர் விடும்கடும்காற் றும்மழைகாட்<br/>

டும்!சுடுநட் புப்பகைகாட் டும்!</td></tr>
<tr><td> </td><td>

  (ஒருவர் யசோதை கண்ணனை மத்தினால் அடித்ததைப்<br/>

 பற்றி இரங்கிப் பாடவேண்டும் என்று கேட்டபோது பாடியது)<br/>
</td></tr><tr><td valign="top">

186</td><td>

வண்ணம் கரியன் என்றும் வாய்வேதம் நாறிஎன்றும்<br/>

கண்ணன்இவன் என்றும் கருதாமல் - மண்ணை<br/>

அடிப்பது மத்தாலே அளந்தானை ஆய்ச்சி<br/>

அடிப்பது மத்தாலே அழ.</td></tr>
<tr><td> </td><td>

  (மருதீசர் மன்மதனை எரித்ததைக் குறித்துப் பாடியது)<br/>
</td></tr><tr><td valign="top">

187</td><td>

கண்ணன் இடும்கறியும் காட்டுசிறுத் தொண்டர்அன்பில்<br/>

பண்ணுசிறு வன்கறியும் பற்றாதோ? -தண்ணோடு<br/>

மட்டுஇயையும் சோலை மருதுஈச ரேயன்றிக்<br/>

குட்டியைஏன் தீய்த்தீர் குறித்து?</td></tr>
<tr><td> </td><td>

  (கூத்துப்பிரான் முப்புரத்தையும் காமனையும் எரித்ததைக்<br/>

  குறித்துப் பாடியது)<br/>
</td></tr><tr><td valign="top">

188</td><td>

சித்தசனை முப்புரத்தைச் செந்தழலால் வீழஒரு<br/>

பத்தினியைக் கொண்டுஎரியப் பண்ணினான் - நித்தம்<br/>

மறைஓத வீற்றிருக்கும் மண்டலமென் தில்லைப்<br/>

பிறைசூடும் வேணிப் பிரான்.</td></tr>
<tr><td> </td><td>

  (திருக்கண்ணபுரம் சவுரி நாராயணப் பெருமாள்<br/>

  பிறந்த நாள் இதுவாம் எனப் பாடியது)<br/>
</td></tr><tr><td valign="top">

189</td><td>

உத்திரத்துக்கு ஓர்நாள் உரோகணிக்குப் பத்தாம்நாள்<br/>

சித்திரைக்கு நேரே சிறந்தநாள் - எத்திசையும்<br/>

கார்ஆரும் பூஞ்சோலைக் கன்னபுரம் வாழ்சவுரி<br/>

நார யணன்பிறந்த நாள்.</td></tr>
<tr><td> </td><td>

  (கண்ணன் சங்கை முழங்காவிட்டால் பாண்டவர்<br/>

 தோற்பர் எனப் பாடியது)<br/>
</td></tr><tr><td valign="top">

190</td><td>

சதுர்அரங்கர் சங்கத்து அழகர்செங்  கைச்சங்கை<br/>

அதரம்மிசை வைத்திலரே ஆயின் - முதல்ஐ<br/>

வரும்குளத்தில் முண்டகம்கை வைப்பர்அன்றே அன்று<br/>

பொரும்களத்தில் நூற்றுவர்முன் போய்.</td></tr>
<tr><td> </td><td>

 (திருவீழியப்பருக்குத் திருமால் காளை<br/>

  ஆனார் எனப் பாடியது)<br/>
</td></tr><tr><td valign="top">

191</td><td>

காலால் படிஅளக்கும் கண்இடத்து பூசிக்கும்<br/>

சேலாம் கமடமாம் சிங்கமாம் - பால்ஆகும்<br/>

ஆழிஅப்பி லேதுயிலும் ஐவர்க்குத் தூதாகும்<br/>

வீழியப்பர் ஏறும் விடை.</td></tr>
<tr><td> </td><td>

  (திருவாரூர்த் தியாகருக்குத் தீருமால் விடையானான்<br/>

  எனப் பாடியது)<br/>
</td></tr><tr><td valign="top">

192</td><td>

பார்அளக்கும் தூதுசெல்லும் பைஅரவின் மேல்நடிக்கும்<br/>

சீர்அகலி சாபத்தைத் தீர்க்குமே - ஊர்அருகில்<br/>

சண்டச் சகடுஉதைக்கும் தையலாய்! கார்நீல<br/>

கண்டத்தார் ஊர்ஆன் கழல்.</td></tr>
<tr><td> </td><td>

   (திருமலைராயன் பட்டினத்தில் மண்மாரி<br/>

 பெய்யப் பாடியது)<br/>
</td></tr><tr><td valign="top">

193</td><td>

செய்யாத செய்த திருமலைரா யன்வரையில்<br/>

அய்யா! அரனே! அரைநொடியில் - வெய்யதழல்<br/>

கண்மாரி யான்மதனைக் கட்டுஅழித்தால் போல்தீயோர்<br/>

மண்மாரி யால்அழிய வாட்டு.</td></tr>
<tr><td> </td><td>

 (இதுவும் அது)<br/>
</td></tr><tr><td valign="top">

194</td><td>

கோளர் இருக்கும்ஊர் கோள்கரவு கற்றஊர்<br/>

காளைகளாய்  நின்று கதறும்ஊர் - நாளையே<br/>

விண்மாரி அற்று வெளுத்து மிகக்கறுத்து<br/>

மண்மாரி பெய்கஇந்த வான்.</td></tr>
<tr><td> </td><td>

 (நரசிங்கத்தைச் சிவன் சிம்புள் ஆகி அடக்காவிட்டால்<br/>

  திக்கும் உலகும் அழிந்து போய்விடும் எனப் பாடியது)<br/>
</td></tr><tr><td valign="top">

195</td><td>

கூதிககுஎட்டு ஏழும் குலைந்து நடுநடுங்கிப்<br/>

பூதிக்குஒப்பு ஆகஅன்றே போய்விடுமே - ஆதி<br/>

நரக்காண் தகவரியை நல்சரபம் ஆகிச்<br/>

சுருக்கா விடின்நஞ்சு உணி.</td></tr>
<tr><td> </td><td>

   (என்னை இடுக்கடிபாயைச் சுருட்டடி என்பதை<br/>

 நிரையசைக் கட்டளைக் கலித்துறையாகப் பாடியது)<br/>
</td></tr><tr><td valign="top">

196</td><td>

தடக்கட லில்பள்ளி கொள்வோம் அதனைநல் சங்கரனார்<br/>

அடல்புலிக் குட்டிக்கு அளித்தன ராம்அது கேட்டுநெஞ்சில்<br/>

நடுக்கம்வந்து உற்றது கைகால் எழு¡நளி னத்திஎன்னை<br/>

இடுக்கடி பாயைச் சுருட்டடி எகடி அம்பலத்தே.</td></tr>
<tr><td> </td><td>

  (ஒருவர் போவாள், வருவாள், புருவாள், புறப்படுவாள்,<br/>

  ஆவாள், இவாள் அவாளாம் என்று பாடுக என்றபோது பாடியது)<br/>
</td></tr><tr><td valign="top">

197</td><td>

செற்றவரை வென்ற திருமலைர யன்கரத்தில்<br/>

வெற்றிபுரி யும்வாளே வீரவாள் - மற்றையவாள்<br/>

போவாள் வருவாள் புகுவாள் புறப்படுவாள்<br/>

ஆவாள் இவார் அவா ளாம்!</td></tr>
<tr><td> </td><td>

   (குடந்தையில் சோழியப் பார்ப்பனன் ஒருவன் தான்<br/>

உண்டுகொண்டிருந்த இலையில் அவிழ்ந்து விழும் தன் குடுமியை<br/>

 எடுத்து உதறியபோத அதனின்றும் எச்சில் சோறானது <br/>

 காளமேகப் புலவரது இலையில் வந்து விழக்கண்டு அது<br/>

குறித்துச் சினமுற்று பாடியது)<br/>
</td></tr><tr><td valign="top">

198</td><td>

சுருக்குஅவிழ்ந்த முன்குடுமிச் சோழியா! சோற்றுப் <br/>

பொருக்குஉலர்ந்த வாயா! புலையா! - திருக்குடந்தைக்<br/>

கோட்டானே! நாயே! குரங்கே! உனைஒருத்தி<br/>

போட்டாளே வேலையற்றுப் போய்!</td></tr>
<tr><td> </td><td>

  (திருவரங்கத் து வைணவப் பார்ப்பனர்கள் விநாயகருக்கு<br/>

நாமம் இட்டு இவர் விஷ்ணுவே பரம் என்று நாமம் போட்டுக்கொண்டு<br/>

 இருக்கிறார் பாரும் என்று இகழ்ந்து சொன்னதற்குப் பாடியது)<br/>
</td></tr><tr><td valign="top">

199</td><td>

தந்தை பிறந்துஇறவாத் தன்மையினால், தன்மாமன்<br/>

வந்து பிறந்து இறக்கும் வன்மையினால் - முந்துஒருநாள்<br/>

வீண்இக்கு வேளை எரித்தான் மகன்,மாமன்<br/>

காணிக்கு வந்துஇருந்தான் காண்.</td></tr>
<tr><td> </td><td>

  (திருவரங்கத்து வைணவரும் திருவானைக்காச்<br/>

சைவரும் சண்டையிட்டுக் கொண்டபோது  அவர்களைச்<br/>

  சமாதானப்படுத்திப் பாடியது)<br/>
</td></tr><tr><td valign="top">

200</td><td>

சீரங்கத் தாரும் திருஆனைக் காவாரும்<br/>

போர்அங்கம் ஆகப் பொருவதுஏன்? - ஓரங்கள்<br/>

வேண்டாம்இது என்ன விவரம் தெரியாதோ<br/>

ஆண்டானும் தாதனும்ஆ னால்?</td></tr>
<tr><td> </td><td>

  (எட்டிகுளத்துச் குட்டிசெட்டி தன் மகளை மணம்செய்து<br/>

 கொடுத்தபோது அளித்த சீர்வரிசைகளைப் பற்றிப் பாடியது)<br/>
</td></tr><tr><td valign="top">

201</td><td>

எட்டி குளத்தில் இருந்து சரக்குவிற்கும்<br/>

குட்டிசெட்டி தன்மகளைக் கொண்டுபோய் -நொட்டுதற்கே<br/>

ஆயிரம் யானை எழுநூறு கூன்பகடு<br/>

பாயும் பகடுஎண்பத்து ஐந்து.</td></tr>
<tr><td> </td><td>

  (ஓர் ஊரார்மேல் சினம்கொண்டு அந்த ஊரில் உள்ள<br/>

 ஏரி உடைந்து ஓட்டை ஏரி ஆகும்படி பாடியது)<br/>
</td></tr><tr><td valign="top">

202</td><td>

கலங்கல் துறைஅதனில் காராளர் போதத்<br/>

தெலுங்கப்ப நாரணன்தெண் டிக்கச் - சலம்பெருகி<br/>

நட்டாறு கொண்டுகரை நன்றாய் உடைந்துநீர்<br/>

கட்டாது ஒழிதல் கடன்.</td></tr>
<tr><td> </td><td>

 (ஒருநாள் இரவு மதுரையில் பசியால் வாடிக்<br/>

கொசுக்கடியால் தொல்லைபட்டபோது பாடியது)<br/>
</td></tr><tr><td valign="top">

203</td><td>

மசகம் இசைகாட்ட மாடுமணி காட்ட<br/>

நிசியும் ஒருக்காலை நீட்டப் - பசியால்<br/>

வாடினேன் வாடி மனம்தளர்ந்து நான்உன்னைத்<br/>

தேடினேன் தென்னவரா யா!</td></tr>
<tr><td> </td><td>

  (நெல்லிக்காய் ஊறுகாய்களைக் களவு செய்த<br/>

   பெண்களைப் பாடியது)<br/>
</td></tr><tr><td valign="top">

204</td><td>

பாடுபட்டுத் தேடிப் பலகாரம் உப்புஅமைத்தே<br/>

ஓடுவட்ட மாக உடைத்துஅடைத்து - வேடுகட்டும்<br/>

நெல்லிக்கா யைத்திருடும் நீலிகாள்! உங்கள்இடை<br/>

இல்லிக்குஆர் ஆப்புஏற்று வார்?</td></tr>
<tr><td> </td><td>

  (திம்மி என்னும் தெலுங்குத் தேவடியாள் மரியாதை<br/>

     இன்றிப் பேசியதைக் குறித் துப் பாடியது)<br/>
</td></tr><tr><td valign="top">

205</td><td>

ஏமிரா ஓரி என்பாள் எந்துண்டி வஸ்தி என்பாள்<br/>

தாம்இராச் சொன்ன எல்லாம் தலைகடை தெரிந்தது இல்லை<br/>

போம்இராச் சூழும் சோலை பொருகொண்டைத் திம்மி கையில்<br/>

நாம்இராப் பட்ட பாடு நமன்கையில் பாடு தானே!</td></tr>
<tr><td> </td><td>

 (செட்டிகள் இவரைக்கண்டு தங்கள் மொழியில்<br/>

    பேசிக்கொண்டதைக் குறித்துப் பாடியது)<br/>
</td></tr><tr><td valign="top">

206</td><td>

கருந்தலை செந்தலை தங்கான் <br/>
<dd>         திரிகால் கடையில்சுற்றி<br/>

வருந்திக் குடவற்கும் தாட்டிக்கும் <br/>
</dd><dd>          கொத்துஇட்டு மாய்வதுஅல்லால்<br/>

கரந்தைகள் ஆண்டில் ஒருகால் <br/>
</dd><dd>           வருவது கண்டுஇருந்தும்<br/>

அரும்புக்கும் கொத்துக்கும் வந்தார் <br/>
</dd><dd>          பிழைப்பது அரிதுஎன்பரே!</dd></td></tr>
<tr><td> </td><td>

  (ஒருவர் சிவனைக் குறித்து நீறாவாய், நெருப்பாவாய், கூறாவாய்,<br/>

    கொழுந்தாவாய், நட்டமாவாய், நஞ்சாவாய் என ஒரு வெண்பாப் பாட<br/>

  வேண்டும் என்று கேடடுக் கொண்டபோது பாடியது)<br/>
</td></tr><tr><td valign="top">

207</td><td>

நீறுஆவாய் நெற்றி நெருப்பு ஆவாய் அங்கம்இரு<br/>

கூறுஆவாய் மேனி கொளுத்துவாய் - மாறாத<br/>

நட்டம்ஆ வாய்சோறு நஞ்சுஆவாய் நாயேனை<br/>

இட்டமாய்க் காப்பாய் இனி.</td></tr>
<tr><td> </td><td>

 (முருகன் குறத்தியை மணந்தான் என்று சிவன் முதலானோர்<br/>

  வருந்தியதற்கு வேடிக்கையாகப் பாடியது)<br/>
</td></tr><tr><td valign="top">

208</td><td>

மருகுஇருக்கும் வேளூரின் வலித்தமகன் <br/>
<dd>         குறமகளை மணந்தான் என்று<br/>

உருகிஅரன் நஞ்சுஉண்டான்; உமையவளும் <br/>
</dd><dd>       தவம்புரிந்தாள் உயர்மால் மேனி<br/>

கருகிமிக மண்தின்றான்; கமலன்முகம் <br/>
</dd><dd>       நால்ஆனான்;கடவு ளோர்கள்<br/>

இருவிழியும் இமையாமல் இரவுபகல் <br/>
</dd><dd>       உறங்காமல் இருக்கின் றாரே!</dd></td></tr>
<tr><td> </td><td>

  (கயிற்றாற்றில் உள்ள பெருமானைத் தூக்கும்படி காளமேகப் <br/>

   புலவரை வருத்திச்சுமத்தியபோது பாடியது)<br/>
</td></tr><tr><td valign="top">

209</td><td>

பாவைமணம் கமழுகின்ற கயிற்றாற்றுப் <br/>
<dd>     பெருமாளே! பழிகா ரா! கேள்<br/>

வேளைஎன்றால் இவ்வேளை பதினாறு <br/>
</dd><dd>        நாழிகைக்கு மேல்ஆ யிற்று! என்<br/>

தோளைமுறித் ததும்அன்றி நம்பியா <br/>
</dd><dd>       னையும்கூடச் சுமக்கச் செய் தாய்!<br/>

நாளைஇனி யார்சுமப்பார்?  எந்நாளும் <br/>
</dd><dd>       உன்கோயில் நாசம் தானே!</dd></td></tr>
<tr><td> </td><td>

  (வீரசென்னன் என்னும் வடுகப் பார்ப்பனன் வீட்டில் அளித்த<br/>

   கூழைக் குடித்துப் பாடியது)<br/>
</td></tr><tr><td valign="top">

210</td><td>

ஏழ்ஆனை அடித்தபுலி தனைஅடித்தான் <br/>
<dd>       வீரசென்னன் என்றே காட்டில்<br/>

வாழாமல் சிறுபுலிகள் ஈப்புலியோடு <br/>
</dd><dd>         எலிப்புலியாய் வடிவம் கொண்டு<br/>

பாழ்ஆகிக் காடுஎல்லாம் பரிதவிக்க <br/>
</dd><dd>     வடுகர்அடுப்பு அடியில் வந்து<br/>

கூழ்ஆகி வயிற்றினில்போம் பொழுதுகுணம் <br/>
</dd><dd>      போகாமல் குமுறும் தானே.</dd></td></tr>
<tr><td> </td><td>

  (தில்லைக் கோவிந்தராசர் கால்மாட்டிலிருந்து சபாநாதர் நடனம்<br/>

   செய்கின்றதைப் பாரும் என்று வைணவர் அவமதித்துச் சொன்னபோது<br/>

  பாடியது)<br/>
</td></tr><tr><td valign="top">

211</td><td>

ஆட்டுக்கு இசைந்தவர் அம்பல வாணர் அவர்க்குஎதிரே<br/>

நீட்டிற்று மால்வட பாலினில் கால்என நீதினையேல்<br/>

சூட்டுஉற்ற முப்புரம் செற்றவர் தம்மைச் சுமந்து அலுத்த<br/>

மாட்டுக்குஎன் னோஇடம் கால்நீட்டல் சொல்ல வழக்கு இல்லையே!</td></tr>
<tr><td> </td><td>

  (தில்லை கோவிந்தராசர் கோயிலில் இருக்கும் நம்பியார்<br/>

   விஷ்ணுவே பரம் என்றதற்குப் பாடியது)<br/>
</td></tr><tr><td valign="top">

212</td><td>

சத்துஆகி ஐந்தையும் தாங்காத தெய்வம் தனிமறையும்<br/>

சுத்தா எனும்தெய்வம் அம்பலத் தேகண்டும் கண்கள்இரு<br/>

பத்துஆன வன்மைந்தன் பொய்த்தேவி யைக்கொல்லப் பார்த்துஅழுத<br/>

பித்துஆன வன்தனை யோதெய்வம் ஆகப் பிதற்றுவதே!</td></tr>
<tr><td> </td><td>

 (திருவரங்கர்முன் முருகர் வர, அவரது மயில் ஊர்தியைக் கண்டு,<br/>

  அத்திருவரங்கரது படுக்கையான பாம்பு அஞ்சியதாகப் பாடியது)<br/>
</td></tr><tr><td valign="top">

213</td><td>

திரண்டுஇமை யோர்தொழும் தென்அரங் <br/>
<dd>      சேகர்முன் செங்கைகள் ஆறு<br/>

இரண்டுஉடை யோனும் எதிர்சென்ற தால்எரித் <br/>
</dd><dd>        தார்தமைக்கண்டு<br/>

அருண்டுஎழும் ஐவர்க்குத் தேர்ஊர் பவன்கொள் <br/>
</dd><dd>        அணைவெருண்டு<br/>

புரண்டு ஒரு புற்றைக் கடந்துஒரு புற்றில் <br/>
</dd><dd>      புகுந்ததுவே!</dd></td></tr>
<tr><td> </td><td>

  (அதிமதுரகவிராயர் உன் பெயர் என்ன? பாடத் தெரியுமா?<br/>

   என்று கேட்டபோது பாடியது)<br/>
</td></tr><tr><td valign="top">

214</td><td>

இம்என்னும் முன்னே எழுநூறும் எண்ணூறும்<br/>

அம்என்றால் ஆயிரம்பாட்டு ஆகாதோ? - சும்மா<br/>

இருந்தால் இருந்தேன்; எழுந்தேனே ஆயின்<br/>

பெரும்காள மேகம் பிளாய்!</td></tr>
<tr><td> </td><td>

  (திருமலைராயனுடைய அரசரவைப் புலவர்களை நீங்கள் யார்<br/>

  என்று காளமேகப் புலவர் கேட்டபோது அதற்கு அவர்கள் தங்களைக்<br/>

  கவிராயர் என்று சொன்னார்கள். அப்போது பாடிய பாடல்(<br/>
</td></tr><tr><td valign="top">

215</td><td>

வால்எங்கே?  நீண்ட வயிறு எங்கே? முன்இரண்டு<br/>

கால்எங்கே? உள்குழிந்த கண்எங்கே? - சாலப்<br/>

புவிராயர் போற்றும் புலவீர்காள்! நீவிர்<br/>

கவிராயர் என்றுஇருந்தக் கால்.</td></tr>
<tr><td> </td><td>

 (அதிமதுர கவிராயரின் கட்டியக்காரர் கட்டியம் கூறியதற்குப் பாடியது)<br/>
</td></tr><tr><td valign="top">

216</td><td>

அதிமதுரம் என்றே அதிலம் அறியத்<br/>

துதிமதுரம் ஆய்எடுத்துச் சொல்லும் புதுமைஎன்ன?<br/>

காட்டுச் சரக்குஉலகில் காரம்இல் லாச்சரக்குக்<br/>

கூட்டுச் சரக்குஎனவே கூறு.</td></tr>
<tr><td> </td><td>

 (அதிமதுரத்தின் கட்டியக்காரர் காளமேகத்திடம் நீர்யார் என்று <br/>

   கேட்டதற்குப் பாடியது)<br/>
</td></tr><tr><td valign="top">

217</td><td>

கழியும் பிழைபொருள் தள்ளிநல் <br/>
<dd>          நூல்அம் கடலின்உண்டு<br/>

வழியும் பொதியை வரையினில் <br/>
</dd><dd>          கால்கொண்டு வண்கவிதை<br/>

பொழியும் புலவர் மனத்தே இடித்து <br/>
</dd><dd>       முழங்கிமின்னிப்<br/>

பொழியும் படிக்குக் கவிகாள <br/>
</dd><dd>       மேகம் புறப்பட்டதே.</dd></td></tr>
<tr><td> </td><td>

  (அதிமதுரகவி முதலியோர், காளமேகப் புலவரைப் பார்த்து, நீ யார்?<br/>

   உனக்கு என்ன தெரியும்? என்று கேட்டபோது பாடியது)<br/>
</td></tr><tr><td valign="top">

218</td><td>

தூதுஅஞ்சு நாழிகையில் ஆறுநா ழிகைதனில் சொற்சந்த மாலை சொல்லத்<br/>
<dd>   துகள்இலா அந்தாதி எழுநா ழிகைதனில் தொகைபட விரித்துஉ ரைக்கப்<br/>

பாதம்செய் மடல்கோவை பத்துநா ழிகைதனில் பரணிஒரு நாள்மு ழுதுமே<br/>
</dd><dd>   பாரகா வியம்எலாம் ஓர்இரு தினத்திலே பகரக் கொடிகட்டி னேன்<br/>

சீதம்செ யும்திங்கள் மரபினில் நீடுபுகழ் செய்யதிரு மலைரா யன்முன்<br/>
</dd><dd>  சீறுமாறு என்றுமிகு தாறுமா றுகள்சொல் திருட்டுக் கலிப்புல வரைக்<br/>

காதுஅங்கு அறுத்துச் சவுக்கிட்டு அடித்துக் கதுப்பில் புடைத்து வெற்றிக்<br/>
</dd><dd>   கல்லணையி னொடுகொடிய கடிவாளம் இட்டுஏறும் கவிகாள மேகம் நானே.</dd></td></tr>
<tr><td> </td><td>

 (இயல்பான பொருளோடு இடக்கர் அடக்கல்பொருளும் அமையப் பாடியது)<br/>
</td></tr><tr><td valign="top">

219</td><td>

ஆண்டி குயவா! அடா!உன்பெண் டாட்டிதனைத்<br/>

தோண்டிஒன்று கேட்டேன் துரத்தினாள் - வேண்டிஇரு<br/>

கைக்கரகம் கேட்டேன்நான் கால்அதனைத் தூக்கியே<br/>

சக்கரத்தைக் காட்டினாள் தான்!</td></tr>
<tr><td> </td><td>

 (சிவனுக்கு அரைக்கண் என்று பாடியது)<br/>
</td></tr><tr><td valign="top">

220</td><td>

முக்கண்ணன் என்றுஅரனை முன்னோர் மொழிந்திடுவார்<br/>

அக்குஅண்ணற்கு உள்ளதுஅரைக் கண்ணே - மிக்க<br/>

உமையாள்கண் ஒன்றரைமற்று ஊன்வேடன் கண்ஒன்று<br/>

அமையும் இதனால்என்று அறி.</td></tr><tr><td>
</td></tr></tbody></table>
<br/>
</font><h3><font color="red">காளமேகப் புலவர் பாடல்கள் முற்றிற்று</font></h3>
<font color="red"> </font><hr noshade="noshade"/>
<font color="red"> This webpage was last updated on  14 January 2005<br/>

  Please send your comments to the <a href="mailto:kalyan@softhome.net,%20kumar@vt.edu?subject=PM220%20kalamegam">webmasters of this website</a>.

 </font></dd></p></body></html>