<!DOCTYPE HTML PUBLIC "-//W3C//DTD HTML 4.01 Transitional//EN"
  "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 2000 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>tiNaimAlai nURRaimpatu (in unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="#660000">  திணைமாலை  நூற்றைம்பது </font><br/><font color="#660000">(ஆசிரியர்  கணிமேதாவியார்)</font></h2>
<h2>tiNaimAlai nURRaimpatu<br/>
of kaNimEtaiyAr<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Preparation of HTML and PDF versions: Dr. K. Kalyanasundaram, Lausanne, Switzerland.<br/>
<br/>
© Project Madurai, 2000.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. <br/>
Details of Project Madurai are available at the website <br/>
<b><a href="https://www.projectmadurai.org/">https://www.projectmadurai.org/</a></b>
<br/>You are welcome to freely distribute this file, provided this header page is kept intact.<br/><br/>
© மதுரைத் திட்டம் 2000<p>மதுரைத் திட்டம் தமிழ்ச்  செவ்விலக்கியங்களை மின்னுரைவடிவில், தளையின்றி ஊடுவலையின் மூலம்பரப்பும் ஒரு திறந்த, தன்னார்வ, உலகளாவிய முனைப்பாகும். இத்திட்டம் குறித்த மேலதிக விபரங்களைப் பின்வரும் வலையகத்திற் காணலாம்.<a "="" href="https://www.projectmadurai.org" target="external">https://www.projectmadurai.org</a><br/>இம்மின்னுரையை, இம்முகப்புப் பக்கத்திற்கு மாற்றமின்றி, தாங்கள் எவ்வழியிலும் பிரதியாக்கமோ, மறுவெளியீடோ செய்யலாம்.</p></ul>
<hr noshade=""/>
<ul>
<center><h3>  திணைமாலை  நூற்றைம்பது <br/>(ஆசிரியர்  கணிமேதாவியார்) <br/>பதினெண் கீழ்க்கணக்கு நூல்கள் -V</h3></center><br/>
<font color="#003300">  1. குறிஞ்சி <br/>நிலம் : மலையும் மலைசார்ந்த இடமும்.<br/>ஒழுக்கம்  புணர்தலும் புணர்தல் நிமித்தமும்.<br/></font><br/>நறைபடர் சாந்தம் அறஎறிந்து, நாளால் <br/>உறைஎதிர்ந்து வித்தியஊழ் ஏனல் - பிறையெதிர்ந்த <br/>தாமரைபோல் வாள்முகத்துத் தாழ்குழலீர்!- காணீரோ<br/>ஏமரை போந்தன ஈண்டு.     (1)<br/><br/>சுள்ளி சுனைநீலம் சோபா லிகைசெயலை<br/>அள்ளி அளகத்தின் மேலாய்ந்து - தெள்ளி<br/>இதணால் கடியடுங்கா ஈர்ங்கடா யானை <br/>உதணால் கடிந்தான் உளன்.                          (2)<br/><br/>சாந்தம் எறிந்துழுத சாரல் சிறுதினைச்<br/>சாந்தம் எறிந்த இதண்மிசைச் - சாந்தம் <br/>கமழக் கிளிகடியும் கார்மயில் அன்னாள் <br/>இமிழக் கிளியழா ஆர்த்து.             (3)   <br/><br/>கோடா புகழ்மாறன் கூடல் அனையாளை <br/>ஆடா அடகினும் காணேன்போர் - வாடாக் <br/>கருங்கொல்வேல் மன்னர் கலம்புக்க கொல்லோ <br/>மருங்குல்கொம் பன்னாள் மயிர்.                           (4)  <br/><br/>வினைவிளையச் செல்வம் விளைவதுபோல் நீடாப் <br/>பனைவிளைவு  நாமெண்ணப் பாத்தித் - தினைவிளைய <br/>மையார் தடங்கண் மயிலன்னாய்! தீத்தீண்டு <br/>கையார் பிரிவித்தல் காண்!                     (5)   <br/><br/>மானீல மாண்ட துகில்உமிழ்வ(து) ஒத்தருவி <br/>மானீல மால்வரை நாட! கேள் - மாநீலம் <br/>காயும்வேற் கண்ணாள் கனையிருளின் நீவர <br/>ஆயுமோ மன்றநீ ஆய்.                                  (6) <br/><br/>கறிவளர்பூஞ் சாரல் கைந்நாகம் பார்த்து <br/>நெறிவளர் நீள்வேங்கை கொட்கும் - முறிவளர் <br/>நன்மலை நாட! இரவரின் வாழாளால், <br/>நன்மலை நாடன் மகள்.                                 (7)  <br/><br/>அவட்காயின் ஐவனம் காவல் அமைந்த(து) <br/>இவட்காயின் செந்தினைகார் ஏனல் - இவட்காயின் <br/>எண்ணுளவால் ஐந்திரண்(டு) ஈத்தான்கொல் என்னாங்கொல் <br/>கண்ணுளவால் காமன் கணை.                                       (8)   <br/><br/>வஞ்சமே என்னும் வகைத்தாலோர் மாவினாய்த்<br/>தஞ்சம் தமியனாய்ச் சென்றேன்என் - நெஞ்சை <br/>நலங்கொண்டார் பூங்குழலாள் நன்றாயத்(து) அன்(று)என் <br/>வலங்கொண்டாள் கொண்டாள் இடம்.                    (9)   <br/><br/>கருவிரல் செம்முகம் வெண்பல்சூல் மந்தி <br/>பருவிரலால் பைஞ்சுனைநீர் தூஉய்ப் - பெருவரைமேல் <br/>தேன்வார்க்(கு) ஓக்கும் மலை நாட! வாரலோ <br/>வான்தேவர் கொட்கும் வழி.                                (10)   <br/><br/>கரவில் வளமலைக் கல்லருவி நாட! <br/>உரவில் வலியா  ஒரு நீ - இரவின்<br/>வழிகள்தாம் சால வரஅரிய வாரல்<br/>இழிகடா யானை எதிர்.                                    (11)     <br/><br/>வேலனார் போக மறிவிடுக்க வேரியும் <br/>பாலனார்க்(கு) ஈக பழியிலாள்  - பாலால் <br/>கடும்புனலின் நீந்திக் கரைவைத்தாற்(கு) அல்லால் <br/>நெடும்பனைபோல் தோள்நேராள் நின்று.                           (12)      <br/><br/>ஒருவரைபோல் எங்கும் பல்வரையும் சூழ்ந்த <br/>வருவரை யுள்ளதாம் சீறூர் - வருவரையுள் <br/>ஐவாய நாதும் புறமெல்லாம் ஆயுங்கால்<br/>கைவாய நாதும்சேர் காடு.                        (13)       <br/><br/>வருக்கை வளமலையுள் மாதரும் யானும்<br/>இருக்கை இதண்மேலே மாகப் - பருக்கைக் <br/>கடாஅமால் யானை கடிந்தானை அல்லால்<br/>தொடாஅவால் என்தோழி தோள்.                               (14)    <br/><br/>வாடாத சான்றோர் வரவெதிர் கொண்டிராய்க் <br/>கோடாது நீர்கொடுப்பின் அல்லது -  கோடா <br/>எழிலும் முலையும் இரண்டிற்கும் முந்நீர்ப் <br/>பொழிலும் விலையாமோ போந்து.                           (15)  <br/><br/>நாள்நாகம் நாறும் நனைகுழலாள் நல்கித்தன் <br/>பூண்ஆகம் நேர்வளவும் போகாது - பூண்ஆகம்<br/>என்றேன் இரண்டாவ(து) உண்டோ மடல் மாமேல்<br/>நின்றேண் மறுகிடையே நேர்ந்து.                             (16)    <br/><br/>அறி(கு)அவளை ஐய இடைம்மடவாய் ஆயச்<br/>சிறிதவள்செல் வாள்இறுமென் றஞ்சிச் - சிறிதவள் <br/>நல்கும்வாய் காணாது நைந்துருகி  என்நெஞ்சம் <br/>ஒல்கும்வாய் ஒல்கல் உறும்.                              (17)     <br/><br/>என்னாங்கொல்  ஈடில் இளவேங்கை நாளுரைப்பப்<br/>பொன்னாம்போர் வேலவர் தாம்புரிந்த  - தென்னே<br/>மருவியா மாலை மலைநாடன் கேண்மை<br/>இருவியாம் ஏனல் இனி.                                      (18)       <br/><br/>பாலெத்த வெள்ளருவி பாய்ந்தாடிப் பல்பூப்பெய்<br/>தாலொத்த ஐவனம் காப்பாள்கண் - வேலொத்(து)என் <br/>நெஞ்சம்வாய்ப் புக்(கு)ஒழிவு காண்பானோ காண்கொடா <br/>அஞ்சாயற் கேநோவல் யான்.                           (19)     <br/><br/>நாள்வேங்கை பொன்விளையும் நன்மலை நன்னாட!<br/>கோள்வேங்கை போற்கொடியார் என்ஐயன்மார் -  கோள்வேங்கை <br/>அன்னையால் நீயும் அருந்தழையாம் ஏலாமைக்(கு) <br/>என்னையோ நாளை எளிது.                               (20)        <br/><br/>பொன்மெலியும் மேனியாள் பூஞ்சுணங்கு மென்முலைகள் <br/>என்மெலிய வீங்கினவே பாவமென்று - என்மெலிவிற்(கு) <br/>அண்கண்ணி வாடாமை யால்நல்ல என்(று)ஆற்றான் <br/>உண்கண்ணி வாடாள் உடன்று.                            (21)  <br/><br/>கொல்யானை வெண்மருப்பும் கொல்வல் புலியதளும்<br/>நல்யானை நின்ஐயர் கூட்டுண்டு  -  செல்வர்தாம் <br/>ஓரம்பி னான்எய்து போக்குவர்யான் போகாமல்<br/>ஈரம்பி னால்எய்தாய் இன்று.             (22) <br/><br/>பெருமலை தாம்நாடித் தேன்துய்த்துப் பேணா(து) <br/>அருமலை மாய்க்குமவர் தங்கை  - திருமுலைக்கு <br/>நாணழிந்து நல்ல நலனழிந்து நைந்துருகி<br/>ஏண்அழிதற்(கு) யாமே இனம்.           (23) <br/><br/>நறுந்தண் தகரம் வகுளம் இவற்றை <br/>வெறும்புதல்போல் வேண்டாது வேண்டி எறிந்(து)உழுது<br/>செந்தினை வித்துவார் தங்கை பிறர்நோய்க்கு <br/>நொந்தினைய வல்லளோ நோக்கு.                           (24)   <br/><br/>கொல்லியல் வேழும் குயவரி கோட்பிழைத்து<br/>நல்லியல் தம்இனம் நாடுவபோல் - நல்லியல் <br/>நாமவேல் கண்ணாள் நடுநடுப்ப வாராலோ<br/>ஏமவேல் ஏந்திஇரா.                                      (25) <br/><br/>கருங்கால் இளவேங்கை கான்றபூக் கள்மேல் <br/>இருங்கால் வயவேங்கை ஏய்க்கும் -  மருங்கால் <br/>மழைவளரும் சாரல் இரவரின் வாழாள் <br/>இழைவளரும் சாயல் இனி.                            (26) <br/><br/>பனிவரைநீள் வேங்கைப் பயமலைநன் நாட <br/>இனிவரையாய் என்றெண்ணிச் சொல்வேன் - முனிவரையுள் <br/>நின்றான் வலியாக நீவர யாய்கண்டாள்<br/>ஒன்றாள்காப்(பு) ஈயும் உடன்று.                          (27) <br/><br/>மேகம்தோய் சாந்தம் விசைதிமிசு காழ்அகில்<br/>நாகம்தோய் நாகம்என இவற்றைப்  - போக <br/>எறிந்(து)உழுவார் தங்கை இருந்தடங்கண் கண்டும் <br/>அறிந்துழல்வான் ஓ!இம் மலை?                       (28) <br/><br/>பலாஎழுந்த பால்வருக்கைப் பாத்தி அதன்நேர் <br/>நிலாஎழுந்த வார்மணல் நீடிச் - சுலாஎழுந்து <br/>கான்யாறு கால்சீத்த காந்தளம்பூந் தண்பொதும்பர்<br/>தான்நாறத் தாழ்ந்த இடம்.              (29) <br/><br/>திங்களுள் வில்லெழுதித் தேராது வேல்விலக்கித் <br/>தங்களுள் ளாள்என்னும் தாழ்வினால் - இங்கண் <br/>புனங்காக்க வைத்தார்போல் பூங்குழலைப் போந்தென் <br/>மனங்காக்க வைத்தார் மருண்டு.                      (30) <br/><br/>தன்குறையி(து) என்னான் தழைகொணரும் தண்சிலம்பன் <br/>நின்குறை என்னும் நினைப்பினனாய்ப் -  பொன்குறையும் <br/>நாள்வேங்கை நீழலுள் நண்ணான் எவன்கொலோ<br/>கோள்வேங்கை யன்னான் குறிப்பு.                             (31) <br/>---<br/><br/><font color="#003300">  2. நெய்தல் <br/>நிலம்  :  கடலும் கடல் சார்ந்த இடமும்.<br/>ஒழுக்கம் :    இரங்கலும் இரங்கல் நிமித்தமும்.<br/></font><br/>பானலம் தண்கழிப் பாடறிந்து தன்னைமார் <br/>நூனல நுண்வலையால் நொண்டெடுத்த - கானல் <br/>படுபுலால் காப்பாள் படைநெடுங்கண் நோக்கம் <br/>கடிபொல்லா என்னையே காப்பு.                              (32) <br/><br/>பெருங்கடல் வெண்சங்கு காரணமாப் பேணா(து) <br/>இருங்கடல் மூழ்குவார் தங்கை - இருங்கடலுள் <br/>முத்தன்ன வெண்முறுவல் கண்டுருகி நைவார்க்கே <br/>ஒத்தனம் யாமே உளம்.                                  (33) <br/><br/>தாமரை தான்முகமாத் தண்அடையீர் மாநீலம் <br/>காமர்கண் ஆகக் கழிதுயிற்றும் - காமருசீர்த் <br/>தண் பரப்ப! பாயிருள் நீவரின்தாழ் கோதையாள் <br/>கண்பரப்பக் காணீர் கசிந்து.             (34) <br/><br/>புலால்அகற்றும் பூம்புன்னைப் பொங்கு நீர்ச்சேர்ப்ப! <br/>நிலாவகற்றும் வெண்மணல்தண் கானல் - சுலா அகற்றிக்<br/>கங்குல்நீ வாரல் பகல்வரின்மார்க் கவ்வையாம்<br/>மங்குல்நீர் வெண்திரையின்மாட்டு.                               (35) <br/><br/>முருகுவாய் முள்தாழை நீள்முகைபார்ப் பென்றே <br/>குருகுவாய்ப் பெய்(து)இரை கொள்ளாது - உருகிமிக <br/>இன்னா வெயில்சிற கால்மறைக்கும் சேர்ப்ப! நீ <br/>மன்னா வரவு மற!                                      (36) <br/><br/>ஓதநீர் வேலி உரைகடியாப் பாக்கத்தார்<br/>காதல்நீர் வாராமை கண்ணோக்கி - ஓதநீர் <br/>அன்றறியும் ஆதலால் வாரா(து) அலர்ஒழிய<br/>மன்றறியக் கொள்ளீர் வரைந்து.                    (37) <br/><br/>மாக்கடல்சேர் வெண்மணல் தண்கானல் பாய்திரைசேர் <br/>மாக்கடல்சேர் தண்பரப்பன் மார்(பு)அணங்கா - மாக்கடலே<br/>என்போலத் துஞ்சாய் இதுசெய்தார் யார்உரையாய் <br/>என்போலும் துன்பம் நினக்கு.              (38) <br/><br/>தந்தார்க்கே ஆம்ஆல் தட மென்தோள் இன்னநாள் <br/>வந்தார்க்கே ஆம்என்பார் வாய்காண்பாம் - வந்தார்க்கே <br/>காவா இளமணல் தண்கழிக் கானல்வாய்ப் <br/>பூவா இளஞாழல் போது.                                       (39) <br/><br/>தன்துணையோ(டு) ஆடும் அலவனையும் தான் நோக்கா<br/>இன்துணையோ(டு) ஆட இயையுமோ? - இன்துணையோ(டு) <br/>ஆடினாய் நீயாயின் அந்நோய்க்(கு)என் நொந்தென்று <br/>போயினான் சென்றான் புரிந்து.                                  (40) <br/><br/>உருகுமால் உள்ளம் ஒருநாளும் அன்றால்<br/>பெருகுமால்  நம்அலர் பேணப் - பெருகா <br/>ஒருங்குவால் மின்னோ(டு) உருமுடைத்தாய் பெய்வான்<br/>நெருங்குவான் போல நெகிழ்ந்து.                            (41) <br/><br/>கவளக் களிப்பியனமால் யானைசிற் றாளி <br/>தவழத்தான் நில்லா ததுபோல் - பவளக் <br/>கடிகை யிடைமுத்தம் காண்தொறும் நில்லா <br/>தொடிகை யிடைமுத்தம் தொக்கு.                                (42) <br/><br/>கடற்கோ(டு) இருமருப்புக் கால்பாக னாக<br/>அடற்கோட் டியானை திரையா - உடற்றிக்<br/>கரைபாய்நீள் சேர்ப்ப! கனையிருள் வாரல் <br/>வரைவாய்நீ யாகவே வா!                              (43) <br/><br/>கடும்புலால் புன்னை கடியும் துறைவ! <br/>படும்புலால் புட்கடிவான் புக்க - தடம்புலாம் <br/>தாழையா ஞாழல் ததைந்துயர்ந்த தாய்பொழில் <br/>எழைமான் நோக்கி இடம்.                 (44) <br/><br/>தாழை தவழ்ந்துலாம் வெண்மணல் தண்கானல் <br/>மாழை நுளையர் மடமகள் - ஏழை<br/>இணைநாடில் இல்லா இருந்தடங்கண் கண்டும்<br/>துணைநாடி னன்தோம் இலன்!                          (45) <br/><br/>தந்(து)ஆயல் வேண்டாஓர் நாட்கேட்டுத் தாழாது <br/>வந்தால்நீ எய்துதல் வாயால்மற்(று) - எந்தாய்<br/>மறிமகர வார்குழையாள் வாழாள்நீ வாரல்<br/>எறிமகரம் கொட்கும் இரா.                   (46) <br/><br/>பண்ணாது பண்மேல்தே பாடும் கழிக்கானல்<br/>எண்ணாது கண்டார்க்கே ஏரணங்கால் - எண்ணாது <br/>சாவார்சான் றாண்மை சலித்திலா மற்றிவளைக் <br/>காவார் கயிறுரீஇ விட்டார்.                      (47) <br/><br/>திரை மேற்போந்(து) எஞ்சிய தெள்கழிக் கானல் <br/>விரைமேவும் பாக்கம் விளக்காக் -  கரைமேல்<br/>விடுவாய் பசும்புற இப்பிகால் முத்தம் <br/>படுவாய் இருளகற்றும் பாத்து.                     (48) <br/><br/>எங்கு வருதி இருங்கழித் தண்சேர்ப்ப!- <br/>பொங்கு திரையுதைப்பப் போந்தெழிந்த - சங்கு <br/>நரன்யியிர்த்த நித்திலம் நள்ளிருள்கால் சீக்கும்<br/>வரன்றுயிர்த்த பாக்கத்து வந்து.                                (49) <br/><br/>திமில்களி றாகத் திரைபறையாப் பல்புள் <br/>துயில்கெடத் தோன்றும் படையாத் - துயில்போல் <br/>குறியா வரவொழிந்து கோலநீர்ச் சேர்ப்ப! <br/>நெறியால்நீ கொள்வது நேர்.                         (50) <br/><br/>கடும்புலால் வெண்மணற் கானலுறு மீன்கண் <br/>படும்புலால் பார்த்தும் பகர்தும் - அடும்பெலாம்<br/>சாலிகை போல்வலை சாலம் பலவுணங்கும்<br/>பாலிகை பூக்கும் பயின்று.                (51) <br/><br/>திரைபாக னாகத் திமில்களி றாகக் <br/>கரைசேர்ந்த கானல் படையா - விரையாது  <br/>வேந்து கிளர்ந்தன்ன வேலைநீர்ச் சேர்ப்ப!  நாள் <br/>ஆய்ந்து வரைதல் அறம்.                              (52) <br/><br/>பாறு புரவியாப் பல்களிறு நீள்திமிலாத்தேறு திரைபறையாப் புட்படையாத் - தேறாத <br/>மன்கிளர்ந்த போலும் கடற்சேர்ப்ப! மற்றெமர் <br/>முன்கிளர்ந்|(து) எய்தல் முடி!                        (53) <br/><br/>வாராய் வான்நீர்க் கழிக்கானல் நுண்மணல்மேல் <br/>தேரின்மா காலாழும் தீமைத்தே - ஓரில்ஓர் <br/>கோள்நாடல் வேண்டா குறியறிவார்க் கூஉய்க் கொண்டோர் <br/>நாள் நாடி நல்குதல் நன்று.                                 (54) <br/><br/>கண்பரப்பக் காணாய் கடும்பனி கால்வல்தேர் <br/>மண்பரக்கும் மாயிருள் மேற்கொண்டு -  மண்பரக்கும்<br/>ஆறுநீர் வேலைநீ வாரல் வரின்ஆற்றாள் <br/>ஏறுநீர் வேலை எதிர்.                                 (55) <br/><br/>கடற்கானல் சேர்ப்ப! கழியுலாஅய் நீண்ட <br/>அடற்கானல் புன்னைதாழ்ந்(து) ஆற்ற - மடற்கானல்<br/>அன்றில் அகவும் அணிநெடும் பெண்ணைத்(து)எம் <br/>முன்றில் இளமணல்மேல் மொய்த்து.                         (56) <br/><br/>வருதிரை தானுலாம் வார்மணல் கானல்<br/>ஒருதிரை ஓடா வளமை  - இருதிரை <br/>முன்வீழுங் கானல் முழங்கு கடற்சேர்ப்ப! <br/>என்வீழல் வேண்டா இனி.                   (57) <br/><br/>மாயவனும் தம்முனும் போலே மறிகடலும் <br/>கானலும்சேர் வெண்மணலும் காணாயோ - கானல் <br/>இடையெலாம் ஞாழலும் தாழையும் ஆர்ந்த <br/>புடையெலாம் புன்னை புகன்று?                   (58) <br/><br/>பகல்வரின் கவ்வை பலவாம் பரியாது<br/>இரவரின் ஏதமும் அன்ன - புகஅரிய <br/>தாழை துவளும் தரங்கநீர்ச் சேர்ப்பிற்றே<br/>ஏழை நுளையர் இடம்.                                   (59) <br/><br/>திரையலறிப் பேராத் தெழியாத் திரியாக்<br/>கரையலவன் காலினாற் கானாக் - கரையருகே <br/>நெய்தல் மலர்கொய்யும் நீள்நெடுங் கண்ணினாள்<br/>மையல் நுளையர் மகள்.                               (60) <br/><br/>அறி(கு)அரி(து) யார்க்கும் அரவ நீர்ச் சேர்ப்ப! <br/>நெறிதிரிவார் இன்மையால் இல்லை - முறிதிரிந்த <br/>கண்டலந்தண் டில்லை கலந்து கழிசூழ்ந்த <br/>மிண்டலந்தண் தாழை இணைந்து.                (61) <br/><br/>வில்லார் விழவினும் வேலாழி சூழுலகில் <br/>நல்லார் விழவகத்தும் நாம்காணேம் - நல்லாய்!<br/>உவர்கத்(து) ஒரோஉதவிச் சேர்ப்பன்ஒப் பாரைச் <br/>சுவர்கத்(து)  உளராயின் சூழ்.                     (62) <br/>----<br/><br/><font color="#003300"> 3. பாலை<br/>நிலம்  : குறிஞ்சியும் முல்லையும் திரிந்த மணல்வெளி.<br/>ஒழுக்கம் :  பிரிதலும் பிரிதல் நிமத்தமும்.<br/></font><br/>எரிநிற நீள்பிண்டி இணரினம் எல்லாம் <br/>வரிநிற நீள்வண்டர் பாடப் - புரிநிறநீள் <br/>பொன்னணிந்த கோங்கம் புணர் முலையாய்! பூந்தொடித்தோள் <br/>என்னணிந்த ஈடில் பசப்பு?                                    (63) <br/><br/>பேணாய் இதன்திறத்(து) என்றாலும் பேணாதே <br/>நாணாய நல்வளையாய் நாணிண்மை - காணாய்<br/>எரிசிதறி விட்டன்ன ஈர்முருக்(கு) ஈடில் <br/>பொரிசிதறி விட்டன்ன புன்கு.                            (64) <br/><br/>தான்தாயாக் கோங்கம் தளர்ந்து முலைகொடுப்ப<br/>ஈன்றாய்நீ பாவை இருங் குரவே!  - ஈன்றாள் <br/>மொழிகாட்டாய் ஆயினும் முள்ளெயிற்றாள் சென்ற <br/>வழிகாட்டாய் ஈதென்று வந்து.                            (65) <br/><br/>வல்வருங் காணாய் வயங்கி முருக்கெல்லாம் <br/>செல்வர் சிறார்க்குப்பொற் கொல்லர்போல் - நல்ல <br/>பவளக் கொழுந்தின்மேல் பொற்றாலி பாஅய்த் <br/>திகழக்கான் றிட்டன தேர்ந்து!                            (66) <br/><br/>வெறுக்கைக்குச் சென்றார் விளங்கிழாய்! தோன்றார் <br/>பொறுக்கஎன் றால்பொறுக்க லாமோ? - ஒறுப்பபோல் <br/>பொன்னுள் உறுபவளம் போன்ற புணர்முருக்கம்<br/>என்னுள் உறுநோய் பெரிது!                      (67) <br/><br/>சென்றக்கால் செல்லும்வாய் என்னோ? இருஞ்சுரத்து <br/>நின்றக்கால் நீடி ஒளிவிடா - நின்ற <br/>இழைக்கமர்ந்த ஏஏர் இளமுலையாள் ஈடில் <br/>குழைக்கமர்ந்த நோக்கின் குறிப்பு!                 (68) <br/><br/>அத்தம் நெடிய அழற்கதிரோன் செம்பாகம் <br/>அத்தமறைந் தான்இவ் அணியிழையோ(டு) -  ஒத்த <br/>தகையினால் எம்சீறூர்த் தங்கினிராய் நாளை <br/>வகையினிராய்ச் சேறல் வனப்பு.                      (69) <br/><br/>நின்நோக்கம் கொண்டமான் தண்குரவ நீழல்காண் <br/>பொன்நோக்கம் கொண்டபூங் கோங்கம்காண் - பொன் நோக்கம் <br/>கொண்ட சுணங்கணி மென்முலைக் கொம்பன்னாய்! <br/>வண்டல் அயர்மணல்மேல் வந்து!                          (70)<br/><br/>அஞ்சுடர்நள் வாண்முகத்(து) ஆயிழையும் மாநிலா <br/>வெஞ்சுடர்நீள் வேலானும் போதரக் கண்டு - அஞ்சி<br/>ஒருசுடரும் இன்றி உலகுபா ழாக <br/>இருசுடரும் போந்தனஎன் றார்.              (71) <br/><br/>முகந்தா மரைமுறுவல் ஆம்பல்கண் நீலம்<br/>இகந்தார் விரல்காந்தள் என்றென்று - உகந்தியைந்த <br/>மாழைமா வண்டிற்காம் நீழல் வருந்தாதே <br/>ஏழைதான் செல்லும் இனிது.                          (72) <br/><br/>செவ்வாய்க் கரியகண் சீரினால் கேளாதும் <br/>கவ்வையால் காணாதும் ஆற்றாதும் - அவ் வாயம் <br/>தார்த்தத்தை வாய்மொழியும் தண்கயத்து நீலமும்<br/>ஓர்த்தொழிந்தாள் என்பேதை ஊர்ந்து.                           (73) <br/><br/>புன்புறவே! சேவலோ(டு) ஊடல் பொருளன்றால்<br/>அன்புறவே உடையார் ஆயினும் -  வன்புற்று<br/>அதுகாண் அகன்ற வழிநோக்கிப் பொன்போர்த்து <br/>இதுகாண்என் வண்ணம் இனி!                              (74) <br/><br/>எரிந்து சுடும்இரவி ஈடில் கதிரான் <br/>விரிந்து விடுகூந்தல் வெ·காப் - புரிந்து <br/>விடுகயிற்றின் மாசுணம் வீயும்நீள் அத்தம்<br/>அடுதிறலான் பின் சென்ற ஆறு.                       (75) <br/><br/>நெஞ்சம் நினைப்பினும் நெற்பொரியும் நீளத்தம் <br/>அஞ்சல் எனஆற்றின் அஞ்சிற்றால் - அஞ்சப் <br/>புடைநெடும் காதுறப் போழ்ந்தகன்று நீண்ட <br/>படைநெடுங்கண் கொண்ட பனி.                             (76) <br/><br/>வந்தால்தான் செல்லாமோ வாரிடையாய்! வார்கதிரால் <br/>வெந்தாற்போல் தோன்றும்நீள் வேய்அத்தம் - தந்தார் <br/>தகரக் குழல்புரளத் தாழ்துகில்கை யேந்தி<br/>மகரக் குழைமறித்த நோக்கு?                           (77) <br/><br/>ஒருகை, இருமருப்பின் மும்மதமால் யானை <br/>பருகுநீர் பைஞ்சுனையில் காணா(து) - அருகல்<br/>வழிவிலங்கி வீழும் வரைஅத்தம் சென்றார் <br/>அழிவிலர் ஆக அவர்!                     (78) <br/><br/>சென்றார் வருதல் செறிதொடி! சேய்த்தன்றால் <br/>நின்றார்சொல் தேறாதாய்! நீடின்றி - வென்றார் <br/>எடுத்த கொடியின் இலங்கருவி தோன்றும் <br/>கடுத்த மலைநாடு காண்!                                (79) <br/><br/>உருவேற் கண்ணாய்! ஒரு கால்தேர்ச் செல்வன் <br/>வெருவிவீந்து உக்கநீள் அத்தம் - வருவர்<br/>சிறந்து பொருள்தருவான் சேட்சென்றார் இன்றே <br/>இறந்துகண் ஆடும் இடம்.                                (80) <br/><br/>கொன்றாய்! குருந்தாய்! கொடி முல்லாய்! வாடினீர்<br/>நின்றேன் அறிந்தேன் நெடுங்கண்ணாள் - சென்றாளுக்(கு) <br/>என்னுரைத்தீர்க்(கு) என்னுரைத்தாட்(கு) என்னுரைத்தீர்க்(கு) என்னுரைத்தாள் <br/>மின்னுரைத்த பூண்மிளிர விட்டு?                   (81) <br/><br/>ஆண்கட னாம்ஆற்றை ஆயுங்கால் ஆடவர்க்குப் <br/>பூண்கடனாப் போற்றிப் புரிந்தமையால் - பூண்கடனாச் <br/>செய்பொருட்குச் செல்வரால் சின்மொழி! நீசிறிது <br/>நைபொருட்கண் செல்லாமை  நன்று.                   (82) <br/><br/>செல்பவோ சிந்தனையும் ஆகாதே நெஞ்செரியும் <br/>வெல்பவோ சென்றார் வினைமுடிய - நல்லாய் <br/>இதடி கரையும்கல் மாபோலத் தோன்றுச்<br/>சிதடி கரையும் திரிந்து.                         (83) <br/><br/>கள்ளியங் காட்ட கடமா இரிந்தோடத் <br/>தள்ளியும் செல்பவோ தம்முடையார் - கொள்ளும் <br/>பொருளில ராயினும் பொங்கெனப்போந்(து) எய்யும் <br/>அருளில் மறவர் அதர்.                              (84) <br/><br/>பொருள் பொருள் என்றார்சொல் பொன்போலப் போற்றி <br/>அருள்பொருள் ஆகாமை யாக -  அருளான்<br/>வளமை கொணரும் வகையினால் மற்றோர் <br/>இளமை கொணர இசை.              (84) <br/><br/>ஒல்வார் உளரேல் உரையாய் ஒழியாது <br/>செல்வார்என் றாய்நீ சிறந்தாயே - செல்லாது <br/>அசைந்தொழிந்த யானை பசியால்ஆள் பார்த்து <br/>மிசைந்தொழியும் அத்தம் விரைந்து.                            (86) <br/><br/>ஒன்றானும் நா(ம்)மொழிய லாமோ செலவுதான் <br/>பின்றாது பேணும் புகழான்பின் - பின்றா <br/>வெலற்கரிதாம் வில்வலான் வேல்விடலை பாங்காச் <br/>செலற்(கு) அரிதாச் சேய சுரம்.              (87) <br/><br/>அல்லாத என்னையும் தீரமற்(று) ஐயன்மார் <br/>பொல்லாத தென்பது நீபொருந்தாய் - எல்லார்க்கும்<br/>வல்லி ஒழியின் வகைமைநீள் வாட்கண்ணாய் <br/>புல்லி ஒழிவான் புலந்து.                              (88) <br/><br/>நண்ணிநீர் சென்மின் நமர்அவர் ஆபவேல்<br/>எண்ணிய எண்ணம் எளிதரா - எண்ணிய <br/>வெஞ்சுடர் அன்னானை யான்கண்டேன் கண்டாளாம்<br/>தண்சுடர் அன்னாளைத் தான்.                       (89) <br/><br/>வேறாக நின்னை வினவுனேன் தெய்வத்தால்<br/>கூறாயோ கூறுங் குணத்தினனாய் - வேறாக <br/>என்மனைக்(கு) ஏறக்கொணருமோ வெல்வளையைத் <br/>தன்மனைக்கே உய்க்குமோ தான்.                            (90)<br/><br/>கள்ளிசார் காரோமை நாரில்பூ நீள்முருங்கை <br/>நற்றியவேய் வாழ்பவர் நண்ணுபவோ - புள்ளிப் <br/>பருந்து கழுகொடு வம்பலர்ப் பார்த்தாண்(டு) <br/>இருந்துறங்க வீயும் இடம்.                        (91) <br/><br/>செல்பவோ தம்மடைந்தார் சீரழியச் சிள்துவன்றிக்<br/>கொல்பபோல் கூப்பிடும் வெங்கதிரோன் -  மல்கிப் <br/>பொடிவெந்து பொங்கிமேல் வான்சுடும் கீழால் <br/>அடிவெந்து கண்சுடும் ஆறு.               (92) <br/>
-----<br/><br/>
<font color="#003300"> 4. முல்லை <br/><br/>நிலம்  : காடும்  காடு சார்ந்த இடமும்.<br/>ஒழுக்கம்  : ஆற்றி இருத்தலும் அதன் நிமித்தமும்.<br/></font><br/>கருங்கடல் மாந்திய வெண்தலைக் கொண்மூ <br/>இருங்கடல்மா கொன்றான்வேல் மின்னிப் - பெருங்கடல்<br/>தன்போல் முழங்கித் தளவம் குருந்தனைய <br/>என்கொல்யான் ஆற்றும் வகை.                              (93) <br/><br/>பகல்பருகிப் பல்கதிர் ஞாயிறுகல் சேர <br/>இகல்கருதித் திங்கள் இருளைப் -  பகல்வர <br/>வெண்ணிலாக் காலும் மருள்மாலை வேய்த்தோளாய்<br/>உள் நிலாது என்ஆவி யூர்ந்து.                                  (94) <br/><br/>மேல்நோக்கி வெங்கதிரோன் மத்தியநீர் கீழ் நோக்கிக்<br/>கால்நோக்கம் கொண்டழகாக் காண்மடவாய் - மானோக்கி<br/>போதாரி வண்டெலாம் நெட்டெழுத்தின் மேல்புரிய<br/>சாதாரி நின்றறையுஞ் சார்ந்து.                               (95) <br/><br/>இருள்பரந்(து) ஆழியான் தன்னிறம்போல் தம்முன் <br/>அருள்பரந்த ஆய்நிறம் போன்றும் - மருள்பரந்த <br/>பால்போலும் வெண்ணிலவும் பையர  அல்குலாய் <br/>வேல்போலும் வீழ் துணைஇ லார்க்கு.                           (96) <br/><br/>பாழிபோல் மாயவன்தன் பற்றார் களிற்றெறிந்த <br/>வாழிபோல் ஞாயிறு கல்சேரத் - தோழி <br/>மான்மாலை தம்முன் நிறம்போல் மதிமுளைப்ப <br/>யான்மாலை ஆற்றேன் நினைந்து.                            (97) <br/><br/>வீயும் வியப்புறவின் வீழ்துளியால் மாக்கடுக்கை <br/>நீயும் பிறரொடும்காண் நீடாதே - ஆயும் <br/>கழலாகிப் பொன்வட்டாய்த் தாராய் மடலாய்க்<br/>குழலாகிக் கோல்சுரியாய்க் கூர்ந்து.                  (98) <br/><br/>பொன்வாளால் காடில் கருவரை போர்த்தாலும் <br/>என்வாளா என்றி இலங்கெயிற்றாய் - என் வாள்போல் <br/>வாள்இழந்த கண்தோள் வனம்பிழந்த மெல்விரலும் <br/>நாள்இழந்த எண்மிக்கு நைந்து.                                (99) <br/><br/>பண்(டு)இயையச் சொல்லிய சொற்பழுதால் மாக்கடல் <br/>கண்(டு)இயைய மாந்திக்கால் வீழ்த்(து) இருண்(டு) - எண்திசையும் <br/>கார்தோன்றக் காதலர் தேர்தோன்றா தாகவே <br/>பீர்தோன்றி நீர்தோன்றும் கண்.                             (100) <br/><br/>வண்டினம் வௌவாத ஆம்பலும் வாரிதழான் <br/>வண்டினம் வாய்வீழா மாலையும் - வண்டினம் <br/>ஆராத பூந்தார் அணிதேரான் தான்போத <br/>வாராத நாளே வரும்.                                        (101) <br/><br/>மான்எங்கும் தம்பிணையோ(டு)  ஆட மறிஉகள<br/>வான்எங்கும் வாய்த்து வளம்கொடுப்பக் -  கான்எங்கும் <br/>தேனிறுத்த வண்டோடு தீதா எனத்தேராது <br/>யானிறுத்தேன் ஆவி இதற்கு.                                    (102) <br/><br/>ஒருவந்தம் அன்றால் உறைமுதிரா நீரால் <br/>கருமம்தான் கண்டழிவு கொல்லோ -  பருவந்தான் <br/>பட்டின்றே என்றி பணைத் தோளாய்! கண்ணீரால் <br/>அட்டினேன் ஆவி அதற்கு.                            (103) <br/><br/>ஐந்துருவின் வில்லெழுத  நாற்றிசைக்கும் முந்நீரை <br/>இந்துருவின் மாந்தி இருங்கொண்மூ - முந்துருவின் <br/>ஒன்றாய் உருமுடைத்தாய் பெய்வான்போல் பூக்கென்று <br/>கொன்றாய்கொன் றாய்என் குழைத்து.                              (104) <br/><br/>எல்லை தருவான் கதிர் பருகி யீன்றகார் <br/>கொல்லைதரு வான்கொடிகள் ஏறுவகாண் - முல்லை <br/>பெருந்தண் தளவொடுதம் கேளிரைப்போல்  காணாய் <br/>குருந்(து)அங்(கு) ஒடுங்கழுத்தம் கொண்டு.                            (105) <br/><br/>என்னரே ஏற்ற துணைப்பிரிந்தார் ஆற்றென்பார் <br/>அன்னரே யாவர் அவரவர்க்கு - முன்னரே <br/>வந்(து)ஆரம் தேங்கா வருமுல்லை, சேர்தீந்தேன் <br/>கந்தாரம் பாடுங் களித்து.                         (106) <br/><br/>கருவுற்ற காயாக் கணமயிலென்று றஞ்சி <br/>உருமுஉற்ற பூங்கோடல் ஓடி - உருமுற்ற <br/>ஐந்தலை நாகம் புரையும் மணிக்கார்தான் <br/>எந்தலையே வந்த(து) இனி.                                   (107) <br/><br/>கண்ணுள வாயின் முலையல்லை காணலாம் <br/>எண்ணுள வாயின் இறவாவால் - எண்ணுளவா <br/>அன்றொழிய நோய்மொழிச்சார் வாகா(து) உருமுடை வான் <br/>ஒன்றொழிய நோய்செய்த வாறு.                                  (108) <br/><br/>என்போல் இகுளை! இருங்கடல் மாந்தியகார் <br/>பொன்போல்தார் கொன்றை புரிந்தன - பொன்போல் <br/>துணைபிரிந்து வாழ்கின்றார் தோன்றுவர் தோன்றார், <br/>இணைபிரிந்து வாழ்வர் இனி.                                       (109) <br/><br/>பெரியார் பெருமை பெரிதே இடர்க்காண் <br/>அரியார் எளியரென்(று) ஆற்றாப் -  பரிவாய்த்<br/>தலையழுங்க தண்தளவம் தாம்நகக்கண்(டு) ஆற்றா <br/>மலையழுத சால மருண்டு.                                              (110) <br/><br/>கானம் கடியரங்காக் கைம்மறிப்பக் கோடலார் <br/>வானம் விளிப்பவண்(டு) யாழாக - வேனல் <br/>வளரா மயிலாட வாட்கண்ணாய்! சொல்லாய் <br/>உளராகி உய்யும் வகை.                                      (111) <br/><br/>தேரோன் மலைமறையத் தீங்குழல் வெய்தாக<br/>வாரான் விடுவானோ வாட்கண்ணாய்! - காராய் <br/>குருந்தோடு முல்லை குலைத்தனகாண் நாமும் <br/>விருந்தோடு நிற்றல் விதி.                               (112) <br/><br/>பறியோலை மேலொடு கீழா இடையர் <br/>பிறியோலை பேர்த்து விளியாக் - கதிப்ப <br/>நரியுளையும் யாமத்தும் தோன்றாரால் அன்னாய்! <br/>விரியுளைமான் தேர்மேல்கொண் டார்.                   (113) <br/><br/>பாத்துப் படுகடல் மாந்திய பல்கொண்மூக்<br/>காத்துக் கனைதுளி சிந்தாமைப் - பூத்துக்<br/>குருந்தே! -பருவங் குறித்துவளை நைந்து <br/>வருந்தேயென் றாய்நீ வரைந்து.                         (114) <br/><br/>படுந்தடங்கண் பல்பணைபோல் வான்முழங்க மேலும் <br/>கொடுந்தடங்கண் கூற்றுமின் ஆக - நெடுந்தடங்கண் <br/>நீர்நின்ற நோக்கின் நெடும்பணை மென்தோளாட்(கு)த் <br/>தேர் நின்ற(து) என்னாய் திரிந்து.                          (115) <br/><br/>குருந்தே! கொடிமுல்லாய்! கொன்றாய்! தளவே! <br/>முருந்தேய் எயிறொடுதார் பூப்பித்து - இருந்தே, <br/>அரும்(பு)ஈர் முலையாள் அணிகுழல்தாழ் வேய்த்தோள் <br/>பெரும்பீர் பசப்பித்தீர் பேர்ந்து.                    (116) <br/><br/>கதநாகம் புற்றிடையக் காரேறு சீற<br/>மதநாகம் மாறு முழங்கப் - புதல்நாகம் <br/>பொன்பயந்த வெள்ளி புறமாகப் பூங்கோதாய்! <br/>என்பசந்த மென்தோள் இனி.                                 (117) <br/><br/>கார்தோன்றிப் பூவுற்ற காந்தள் முகைவிளக்குப் <br/>பீர்தோன்றித் தூண்டுவாள் மெல் விரல்போல் -  நீர் தோன்றித்<br/>தன்பருவம் செய்தது கானம்  தடங்கண்ணாய்! <br/>என்பருவம் அன்(று)என்றி இன்று.                                   (118) <br/><br/>உகவும்கள் அன்றென்பார் ஊரார் அதனைத் <br/>தகவு தகவனென்(று) ஓரேன் - தகவேகொல் <br/>வண்துடுப்பாயப் பாம்பாய் விரலாய் வளைமுறியாய் <br/>வெண்குடையாம் தண்கோடல் வீந்து.                            (119) <br/><br/>பீடிலார் என்பார்கள் காணார்கொல் வெங்கதிரால் <br/>கோடெலாம் பொன்னாய்க் கொழுங்கடுக்கைக் கோடெலாம், <br/>அத்தம் கதிரோன் மறைவதன்முன் வண்டொடுதேன் <br/>துத்தம் அறையும் தொடர்ந்து.                                    (120) <br/><br/>ஒருத்தியான் ஒன்றல பல்பகை என்னை <br/>விருத்தியாக் கொண்டன வேறாப் - பொருத்தில் <br/>மடல்அன்றில் மாலை படுவசி ஆம்பல் <br/>கடலன்றிக் காரூர் கறுத்து.                           (121) <br/><br/>கானம் தலைசெயக் காப்பார் குழல்தோன்ற, <br/>ஏனம் இடந்த மணிஎதிரே - வானம் <br/>நகுவதுபோல் மின்ஆட  நாண்இல்என் ஆவி <br/>புகுவது போலும் உடைந்து.                                  (122) <br/><br/>இம்மையால் செய்ததை இம்மையே ஆம்போலும் <br/>உம்மையே ஆமென்பார் ஓரார்காண் -  நம்மை <br/>எளியர் எனநலிந்த ஈர்ங்குழலார் ஏடி <br/>தெளியச் சுடப்பட்ட வாறு.                                        (123) <br/>------<p><font color="#003300"> 5. மருதம் <br/><br/>நிலம்  : வயலும் வயல் சார்ந்த இடமும்.<br/>ஒழுக்கம்  :  ஊடலும் ஊடல் நிமிர்த்தமும்.<br/></font><br/>செவ்வழியாழ்ப் பாண்மகனே! சீரார்தேர் கையினால் <br/>இவ்வகை ஈர்த்துய்ப்பான் தோன்றாமுன் - இவ்வழியே <br/>ஆடினான் ஆய்வய லூரன்மற்(று) எங்கையர்தோள் <br/>கூடினான் பின் பெரிது கூர்ந்து.                                      (124) <br/><br/>மாக்கோல்யாழ்ப் பாண்மகனே! மண்யானைப் பாகனார் <br/>தூக்கோல் துடியோடு தோன்றாமுன் -  தூக்கோல் <br/>தொடியுடையார் சேரிக்குத் தோன்றுமோ சொல்லாய் <br/>கடியுடையேன் வாயில் கடந்து.                                      (125) <br/><br/>விளரியாழ்ப் பாண்மகனே! வேண்டா அழையேல் <br/>முளரி மொழியா(து) உளரிக் - கிளரிநீ <br/>பூங்கண் வயலூரன் புத்தில் புகுவதன்முன் <br/>ஆங்கண் அறிய உரை.                                               (126) <br/><br/>மென்கண் கலிவய லூரன்தன் மெய்ம்மையை <br/>எங்கட்(கு) உரையாது எழுந்துபோய் - இங்கண் <br/>குலம்காரம் என்(று(அணுகான் கூடும்கூர்த்(து) அன்றே <br/>அலங்கார நல்லார்க்(கு) அறை.                                    (127) <br/><br/>செந்தா மரைப்பூ உற நிமிர்ந்த செந்நெல்லின் <br/>பைந்தார்ப் புனல்வாய்ப்பாய்ந்(து) ஆடுவாள் - அந்தார் <br/>வயந்தகம்போல் தோன்றும் வயலூரன் கேண்மை <br/>நயந்தகன்(று) ஆற்றாமை நன்று.                             (128) <br/><br/>வாடாத தாமரைமேல் செந்நெற் கதிர்வணக்கம் <br/>ஆடா அரங்கினுள் ஆடுவாள் - ஈடாய <br/>புல்லகம் ஏய்க்கும் புகழ்வயல் ஊரன்தன் <br/>நல்லகம் சேராமை நன்று.                                      (129) <br/><br/>இசையுரைக்கும்  என்செய் திரம்நின் றவரை <br/>வசையுரைப்பச் சால வழத்தீர் - பசைபொறை <br/>மெய்ம்மருட்(டு) ஒல்லா மிகுபுனல் ஊரன்தன் <br/>பொய்ம்மருட்டுப் பெற்ற பொழுது.                                      (130) <br/><br/>மடங்(கு)இறவு போலும்யாழ்ப் பண்பிலாப் பாண! <br/>தொடங்குறவு சொல்துணிக்க வேண்டா -  முடங்கிறவு <br/>பூட்டுற்ற வில்ஏய்க்கும் பூம்பொய்கை யூரன்பொய் <br/>கேட்டுற்ற கீழ்நாள் கிளர்ந்து.                                         (131) <br/><br/>எங்கை யரில்உள்ளா னேபாண! நீபிறர் <br/>மங்கை யரில் என்று மயங்கினாய் - மங்கையரில் <br/>என்னா(து) இறவா(து) இவணின் இகந்தேகல்<br/>பின்னாரில் அந்தி முடிவு.                                        (132) <br/><br/>பாலையாழ்ப் பாண்மகனே! பண்டுநின் நாயகற்கு <br/>மாலையாழ் ஓதி வருடாயோ? - காலையாழ் <br/>செய்யும் இடமறியாய் சேர்ந்தாநின் பொய்ம்மொழிக்கு <br/>நையும் இடமறிந்து நாடு.                                    (133) <br/><br/>கிழமை பெரியோர்க்குக் கேடின்மை கொல்லோ<br/>பழமை பயன்நோக்கிக் கொல்லோ- கிழமை <br/>குடிநாய்கர் தாம்பல பெற்றாரில் கேளா <br/>அடியேன் பெற்றா அருள்.                                  (134) <br/><br/>என்கேட்டி ஏழாய்! இருநிலத்தும் வானத்தும் <br/>முன்கேட்டும் கண்டும் முடிவறியேன் - பின்கேட்டு <br/>அணியிகவா நிற்க அவன்அணங்கு மாதர் <br/>பணியிகவான் சாலப் பணிந்து.                              (35) <br/><br/>எங்கை இயல்பின் எழுவல் யாழ்ப் பண்மகனே! <br/>தங்கையும் வாழும் அறியாமல் - இங்கண் <br/>உளர உளர உவன்ஓடிச் சால <br/>வளர வளர்ந்த வகை.                                                (136) <br/><br/>கருங்கோட்டுச் செங்கண் எருமை கழனி <br/>இருங்கோட்டு மென்கரும்பு சாடி - அருங்கோட்டால் <br/>ஆம்பல் மயக்கி அணிவளை ஆர்ந்(து) அழகாத் <br/>தாம்பல் அசையினவாய் தாழ்ந்து.                                  (137) <br/><br/>கன்றுள்ளிச் சோர்ந்தபால் காலொற்றித் தாமரைப்பூ <br/>வன்றுள்ளி அன்னத்தை ஆர்த்துவான் - சென்றுள்ளி<br/>வந்(து)ஐ,ஆ என்னும் வகையிற்றே மற்றிவன் <br/>தந்தையார் தம்மூர்த் தகை.                                       (138) <br/><br/>மருதோடு காஞ்சி அமர்ந்துயர்ந்த நீழல் <br/>எருதோடு உழல்கின்றார் ஓதை - குருகோடு <br/>தாராத்தோ(று) ஆய்ந்தெடுப்பும் தண்ணம் கழனித்தே <br/>ஊராத்தே ரான்தந்தை ஊர்.                                     (139) <br/><br/>மண்ணார் குலைவாழை உள்தொடுத்த தேன்நமதென்(று) <br/>உண்ணாப்பூந் தாமரைப் பூவுள்ளும் - கண்ணார் <br/>வயலூரன் வண்ணம் அறிந்து தொடுப்பாள் <br/>மயல் ஊ ரரவர் மகள்.                                   (140) <br/><br/>அணிக்குரல்மேல் நல்லாரோ(டு) ஆடினேன் என்ன <br/>மணிக்குரல்மேல் மாதராள் ஊடி - மணிச்சிரல் <br/>பாட்டை இருந்தயரும் பாய்நீர்க் கழனித்தே <br/>யாட்டை இருந்துறையும்  ஊர்.                               (141) <br/><br/>தண்கயத்துத் தாமரைநீள் சேவலைத் தாழ்பெடை <br/>புண்கயத் துள்ளும் வயலூர ! -  வண்கயம் <br/>போலும்நின் மார்பு புளிவேட்கைத்(து) ஒன்(று)இவள் <br/>மாலும்மா றாநோய் மருந்து.                                (142) <br/><br/>நல்வயல் ஊரன் நறுஞ்சாந்(து) அணிஅகலம் <br/>புல்லிப் புடைபெயரா மாத்திரைக்கண் - புல்லியார் <br/>கூட்டு முதலுறையும் கோழி துயிலெடுப்ப <br/>பாட்டு முரலுமாம் பண்.                                        (143) <br/><br/>அரத்தம் உடீஇ, அணிபழுப்பப் பூசிச் <br/>சிரத்தையால் செங்கழுநீர் சூடிப் - பரத்தை <br/>நினைநோக்கிக் கூறினும் நீமொழியல் என்று <br/>மனைநோக்கி மாண விடும்.                                     (144) <br/><br/>பாட்டார வம்பண் அரவம் பணியாத <br/>கோட்டரவம் இன்னிவை தாங்குழுமக் -  கோட்டரவம் <br/>மந்திரம் கொண்டோங்கல் என்ன மகச்சுமந்து <br/>இந்திரன்போல் வந்தான் இடத்து.                                 (145) <br/><br/>மண்கிடந்த வையகத்தோர் மற்றுப் பெரியராய் <br/>எண்கிடந்த நாளான் இகழ்ந்தொழுகப் - பெண்கிடந்த <br/>தன்மை யழியத் தரள மூலையினாள் <br/>மென்மைசெய் திட்டாள் மிக.                            (146) <br/><br/>செங்கண் கருங்கோட்(டு) எருமை சிறுகனையால் <br/>அங்கண் கழனிப் பழனம்பாய்ந்(து) - அங்கண் <br/>குவளையம் பூவொடு செங்கயல்மீன் சூடி <br/>தவளையும்மேற் கொண்டு வரும்.                              (147) <br/><br/>இருள்நடந்த(து) அன்ன இருங் கோட்(டு) எருமை<br/>மருள்நடந்த மாப்பழனம் மாந்திப் - பொருள்நடந்த <br/>கற்பேரும் கோட்டால் கனைத்துதன் கன்றுள்ளி <br/>நெற்போர்வு சூடி வரும்.                                   (148) <br/><br/>புண்கிடந்த புள்மனுநுன் நீத்தொழுகி வாழினும் <br/>பெண்கிடந்த தன்மை பிறி(து)அரோ - பண்கிடந்து <br/>செய்யாத மாத்திரையே செங்கயல்போல் கண்ணினாள் <br/>நையாது தான்நாணும் ஆறு.                                         (149) <br/><br/>கண்ணுங்கால் என்கொல் கலவையாழ்ப் பாண்மகனே! <br/>எண்ணுங்கால் மற்(று(இன்(று) இவளடுநேர் - எண்ணின்<br/>கடல் வட்டத்(து) இல்லையால் கல் பெயர் சேராள் <br/>அடல் வட்டத்(து) ஆர்உளரேல் ஆம்.                               (150) <br/><br/>சேறாடுங் கிண்கிணிக்கால் செம்பொன்செய் பட்டத்து <br/>நீறாடும் ஆயதிவன்  இல்முனா - வேறாய <br/>மங்கையரின் ஆடுமோ மாக்கோல்யாழ்ப் பாண்மகனே! <br/>எங்கையரின் ஆடலாம் இன்று.                                        (151) <br/><br/>முலையாலும் பூணாலும் முன்கண்தாம் சேர்ந்த <br/>இலையாலும் இட்ட குறியை - உலையாது <br/>நீர்சிதைக்கும் வாய்ப்புதல்வன் நிற்கும் உனைமுலைப்பால் <br/>தார்சிதைக்கும் வேண்டா தழூம்.                                  (152) <br/><br/>துனிபுலவி ஊடலின் நோக்கு(எ)ன் தொடர்ந்த <br/>கனிகலவி காதலினும் காணேன் -முனிஅகலின் <br/>நாணா நடுங்கும் நளிவய லூரனைக் <br/>காணாஎப் போதுமே கண்.                                    (153) <br/><br/>சிறப்புப் பாயிரம்<br/><br/>முனிந்தார் முனி(வு) ஒழியச் செய்யுட்கண் முத்துக் <br/>கனிந்தார் களவியல் கொள்கைக் - கணிந்தார் <br/>இணைமாலை யீடிலா இன்தமிழால் யாத்த <br/>திணைமாலை கைவரத் தேர்ந்து. <br/><br/>திணைமாலை நூற்றைம்பது முற்றிற்று<br/>
----------<br/></p></ul>
<hr noshade=""/>
This file was edited on 13 Feb. 2019. <br/>
Feel free to send the corrections to the webmaster. <br/>
</body>
</body></html>