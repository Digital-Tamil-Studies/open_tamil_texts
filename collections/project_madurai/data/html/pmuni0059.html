<!DOCTYPE HTML PUBLIC "-//W3C//DTD HTML 3.2//EN">
<!-- Project Madurai --><!-- Copyright (c) 1998-2000 All Rights Reserved --><!-- Author : Kumar Mallikarjunan--><html> <head><meta content="text/html; charset=utf-8" http-equiv="Content-Type"/><meta content="Kumar Mallikarjunan" name="Author"/><title>vivEka cinthAmani (in tamil script, Unicode/utf-8 format)</title></head> <body><body bgcolor="white" text="#800000"></body><center><img src="pmdr0.gif"/></center><hr noshade="" width="50%"/><a name="Top"><center><h3>vivEka cinthAmani <br/>
(in tamil script, Unicode/ utf-8 format)</h3><h3>விவேக சிந்தாமணி</h3><hr noshade="" width="50%"/><br/> </center><hr noshade="" size="4"/><ul>Etext Preparation (input) : Dr. Kumar Mallikarjunan, Blackburg, VA, USA<br/>Etext Preparation (proof-reading) : Mr. M. Batmanabane, Paris, France<br/>Etext Preparation (webpage) : Kumar Mallikarjunan, Blacksburg, VA, USA<br/><br/>This webpage presents the Etext in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape &gt;4.6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>© Project Madurai 1999<br/>Project Madurai is an open, voluntary, worldwide initiative devoted<br/>to preparation of electronic texts of tamil literary works and to<br/>distribute them free on the Internet. Details of Project Madurai are<br/>available at the website http://www.tamil.net/projectmadurai<br/><br/>You are welcome to freely distribute this file, provided this<br/>header page is kept intact.<br/></ul>
<a name="Top"><hr noshade=""/>
<center><h2>விவேக சிந்தாமணி </h2></center> <ul> <br/>அல்லல்போம்; வல்வினைபோம்; அன்னை வயிற்றில் பிறந்த <br/>தொல்லைபோம்; போகாத் துயரம்போம் - நல்ல <br/>குணமதிக மாம்அருணைக் கோபுரத்துள் மேவும் <br/>கணபதியைக் கைதொழுதக் கால். <br/> <br/>ஆபத்துக்கு உதவாப் பிள்ளை அரும்பசிக்கு உதவா அன்னம் <br/>தாபத்தைத் தீராத் தண்ணீர் தரித்திரம் அறியாப் பெண்டிர் <br/>கோபத்தை அடக்கா வேந்தன் குருமொழி கொள்ளாச் சீடன் <br/>பாபத்தைத் தீராத் தீர்த்தம் பயனில்லை ஏழும்தானே.  1. <br/> <br/>பிள்ளைதான் வயதில் மூத்தால் பிதாவின் சொல் புத்தி கேளான் <br/>கள்ளினற் குழலாள் மூத்தால் கணவனைக் கருதிப் பாராள் <br/>தெள்ளற வித்தை கற்றால் சீடனும் குருவைத் தேடான் <br/>உள்ளநோய் பிணிகள் தீர்ந்தால் உலகர் பண்டிதரைத் தேடார். 2.  <br/> <br/>குக்கலைப் பிடித்து நாவிக் கூண்டினில் அடைத்து வைத்து <br/>மிக்கதோர் மஞ்சள் பூசி மிகுமணம் செய்தாலும் தான் <br/>அக்குலம் வேறதாமோ அதனிடம் புனுகு உண்டாமோ <br/>குக்கலே குக்கல் அல்லால் குலந்தனில் பெரியதாமோ?  3.  <br/> <br/>ஒப்புடன் முகம் மலர்ந்தே உபசரித்து உண்மை பேசி <br/>உப்பிலாக் கூழ் இட்டாலும் உண்பதே அமிர்தம் கும் <br/>முப்பழ மொடு பால் அன்னம் முகம் கடுத்து இடுவாராயின் <br/>கப்பிய பசியினோடு கடும்பசி ஆகும் தானே.  4.  <br/> <br/>கதிர்பெறு செந்நெல்வாடக் கார்க்குலம் கண்டு சென்று <br/>கொதிநிரைக் கடலில் பெய்யும் கொள்கைபோல் குவலயத்தே <br/>மதிதனம் படைத்த பேர்கள் வாடினோர் முகத்தைப் பாரார் <br/>நிதிமிகப் படைத்தோர்க் கீவார் நிலை இலார்க்கு ஈயமாட்டார். 5.  <br/> <br/>ஆலிலே பூவும் காயும் அளிதரும் பழமும் உண்டேல் <br/>சாலவே பட்சி எல்லாம் தன்குடி என்றே வாழும் <br/>வாலிபர் வந்து தேடி வந்திப்பர் கோடாகோடி <br/>ஆலிலை ஆதிபோனால் அங்கு வந்திருப்பர் உண்டோ? 6. <br/> <br/>பொருட் பாலை விரும்புவார்கள் காமப்பால் இடைமூழ்கிப் புரள்வர் கீர்த்தி <br/>அருட்பாலாம் அறப்பாலைக் கனவிலுமே விரும்பார்கள் அறிவொன்று இல்லார் <br/>குருப்பாலர் கடவுளர்பால் வேதியர்பால் புரவலர்பால் கொடுக்கக் கோரார் <br/>செருப்பாலே அடிப்பவர்க்கு விருப்பாலே கோடி செம்பொன் சேவித்து இடுவார். 7.  <br/> <br/>தண்டாமரையின் உடன் பிறந்தும் தண்டே நுகரா மண்டூகம் <br/>வண்டோ கானத்து இடைஇருந்து வந்தே கமல மதுவுண்ணும் <br/>பண்டே பழகி இருந்தாலும் அறியார் புல்லோர் நல்லோரைக் <br/>கண்டே களித்தங்கு உறவாடித் தம்மில் கலப்பார் கற்றாரே. 8.  <br/> <br/>வானரம் மழைதனில் நனையத் தூக்கணம் <br/>தானொரு நெறிசொலத் தாண்டி பிய்த்திடும் <br/>ஞானமும் கல்வியும் நவின்ற நூல்களும்  <br/>ஈனருக்கு உரைத்திடில் இடர்அது ஆகுமே! 9. <br/> <br/>வண்டு மொய்த்தனைய கூந்தல் மதன பண்டாரவல்லி <br/>கெண்டையோடு ஒத்த கண்ணாள் கிளிமொழி வாயின் ஊறல் <br/>கண்டு சர்க்கரையோ தேனோ கனியடு கலந்த பாகோ <br/>அண்டர் மாமுனிவர்க்கு எல்லாம் அமுதம் என்று அளிக்கலாமே! 10. <br/> <br/>கற்பகத் தருவைச் சார்ந்த காகமும் அமுதம் உண்ணும் <br/>விற்பன விவேகம் உள்ள வேந்தரைச் சேர்ந்தோர் வாழ்வார் <br/>இப்புவி தன்னில் என்றும் இலவு காத்திடும் கிளிபோல் <br/>அற்பரைச் சேர்ந்தோர் வாழ்வது அரிதரிதாகும் அம்மா. 11.  <br/> <br/>ஆலகால விடத்தையும் நம்பலாம் ஆற்றையும் பெரும் காற்றையும் நம்பலாம் <br/>கோலமா மதயானையை நம்பலாம் கொல்லும் வேங்கைப் புலியையும் நம்பலாம் <br/>காலனார் விடு தூதரை நம்பலாம் கள்ளர் வேடர் மறவரை நம்பலாம் <br/>சேலை கட்டிய மாதரை நம்பினால் தெருவில் நின்று தியங்கித் தவிப்பரே! 12. <br/> <br/>சங்கு வெண்தாமரைக்குத் தந்தை இரவி தண்ணீர் <br/>அங்கதைக் கொய்து விட்டால் அழுகச் செய்து அந்நீர் கொல்லும் <br/>துங்கவெண் கரையில் போட்டால் சூரியன் காய்ந்து கொல்வான் <br/>தங்களின் நிலைமை கெட்டால் இப்படித் தயங்குவாரே. 13.  <br/>
<br/>நாய்வாலை அளவெடுத்துப் பெருக்கித் தீட்டின்  <br/>நற்றமிழை எழுத எழுத் தாணி ஆகுமோ? <br/>பேய்வாழும் சுடுகாட்டைப் பெருக்கித் தள்ளிப் <br/>பெரிய விளக்கு ஏற்றி வைத்தால் வீட தாமோ? <br/>தாய்வார்த்தை கேளாத சகசண்டிக்கு என் <br/>சாற்றிடினும் உலுத்த குணம் தவிர மாட்டான் <br/>ஈவாரை ஈய ஒட்டான் இவனும் ஈயான் <br/>எழுபிறப்பினும் கடையதாம் இவன் பிறப்பே. 14. <br/>
<br/>வெம்புவாள் விழுவாள் பொய்யே மேல் விழுந்தழுவாள் பொய்யே <br/>தம்பலம் தின்பாள் பொய்யே சாகிறேன் என்பாள் பொய்யே <br/>அம்பிலும் கொடிய கண்ணாள் யிரம் சிந்தையாளை <br/>நம்பின பேர்கள் எல்லாம் நாயினும் கடையாவாரே.  15.  <br/>
<br/>கெற்ப்பத்தான் மங்கையருக்கு அழகு குன்றும்  <br/>கேள்வி இல்லா அரசனால் உலகம் பாழாம் <br/>துற்ப்புத்தி மந்திரியால் அரசுக்கு ஈனம் <br/>சொல் கேளாப் பிள்ளைகளால் குலத்துக்கு ஈனம் <br/>நற்புத்தி கற்பித்தால் அற்பர் கேளார் <br/>நன்மை செய்யத் தீமை உடன் நயந்து செய்வார் <br/>அற்பரோடு இணங்கிடில் பெருமை தாழும் <br/>அரிய தவம் கோபத்தால் அழிந்து போமே! 16.  <br/>
<br/>தன்னுடன் பிறவாத் தம்பி தனைப் பெறாத் தாயார் தந்தை <br/>அன்னியர் இடத்துச் செல்வம் அரும்பொருள் வேசி ஆசை <br/>மன்னிய ஏட்டின் கல்வி மறுமனையாட்டி வாழ்க்கை <br/>இன்னவாம் கருமம் எட்டும் இடுக்கத்துக்கு உதவாதன்றே.  17. <br/> <br/>ஒருநான்கும் ஈரரையும் ஒன்றே கேளாய்  <br/>உண்மையாய் ஐயரையும் அரையும் கேட்டேன் <br/>இருநான்கும் மூன்றுடனே ஒன்றும் சொல்லாய்  <br/>இம் மொழியைக் கேட்டபடி ஈந்தாய் ஆயின் <br/>பெருநான்கும் அறுநான்கும் பெறுவாய் பெண்ணே <br/>பின்னேஓர் மொழிபுகல வேண்டாம் இன்றே <br/>சரிநான்கும் பத்தும் ஒரு பதினைந் தாலே <br/>சகிக்க முடியாதினி என் சகியே மானே.  18. <br/>
<br/>தேனுகர் வண்டு மது தனை உண்டு தியங்கியே கிடந்ததைக் கண்டு <br/>தானதைச் சம்புவின் கனி என்று தடங்கையில் எடுத்துமுன் பார்த்தாள் <br/>வானுறு மதியும் வந்தது என்றெண்ணி மலர்கரம் குவியும் என்று அஞ்சிப் <br/>போனது வண்டோ பறந்ததோ பழம் தான் புதுமையோ இது எனப் புகன்றாள்.  19. <br/>
<br/>கருதிய நூல் கல்லாதான் மூடனாகும்  <br/>கணக்கறிந்து பேசாதான் கசடனாகும் <br/>ஒரு தொழிலும் இல்லாதான் முகடியாகும்  <br/>ஒன்றுக்கும் உதவாதான் சோம்பனாகும் <br/>பெரியோர்கள் முன்னின்று மரத்தைப் போலும்  <br/>பேசாமல் இருப்பவனே பேயனாகும் <br/>பரிவு சொலித் தழிவினவன் பசப்பனாகும்  <br/>பசிப்பவருக்கு இட்டு உண்ணான் பாவியாமே.  20. <br/>
<br/>தாங்கொணா வறுமை வந்தால் சபைதனில் செல்ல நாணும் <br/>வேங்கை போல் வீரம் குன்றும் விருந்தினர் காண நாணும் <br/>பூங்கொடி மனையாட்கு அஞ்சும் புல்லருக்கு இணங்கச் செய்யும் <br/>ஓங்கிய அறிவு குன்றும் உலகெலாம் பழிக்கும் தானே. 21. <br/> <br/>அரும்பு கோணிடில் அதுமணம் குன்றுமோ <br/>கரும்பு கோணிடில் கட்டியம் பாகுமாம் <br/>இரும்பு கோணிடில் யானையை வெல்லலாம் <br/>நரம்பு கோணிடில் நாமதற்கு என் செய்வோம்? 22. <br/> <br/>அன்னையே அனைய தோழி அறந்தனை வளர்க்கும் மாதே <br/>உன்னையோர் உண்மை கேட்பேன் உரை தெளிந்து உரைத்தல் வேண்டும் <br/>என்னையோ புணருவோர்கள் எனக்குமோர் இன்பம் நல்கிப் <br/>பொன்னையும் கொடுத்துப் பாதப் போதினில் வீழ்வதேனோ? 23. <br/> <br/>பொம்மெனப் பணைத்து விம்மிப் போர்மதன் மயங்கி வீழும் <br/>கொம்மைசேர் முலையினாளே கூறுவேன் ஒன்று கேண்மோ <br/>செம்மையில் அறம் செய்யாதார் திரவியம் சிதற வேண்டி <br/>நம்மையும் கள்ளும் சூதும் நான்முகன் படைத்தவாறே! 24. <br/> <br/>பொன்னொரு மணி உண்டானால் புலைஞனும் கிளைஞன் என்று <br/>தன்னையும் புகழ்ந்து கொண்டு சாதியி மணமும் செய்வார் <br/>மன்னராய் இருந்த பேர்கள் வகைகெட்டுப் போவார் ஆகில் <br/>பின்னையும் யாரோ என்று பேசுவார் ஏசுவாரே! 25. <br/> <br/>வேதம் ஓதிய வேதியர்க்கு ஒர் மழை <br/>நீதி மன்னர் நெறியனுக்கு ஓர் மழை <br/>மாதர் கற்புடை மங்கையர்க்கு ஓர் மழை <br/>மாதம் மூன்று மழைஎனப் பெய்யுமே. 26. <br/> <br/>அரிசி விற்றிடும் அந்தணர்க்கு ஓர் மழை <br/>வரிசை தப்பிய மன்னருக்கு ஓர் மழை <br/>புருடனைக் கொன்ற பூவையர்க்கு ஓர் மழை <br/>வருடம் மூன்று மழையெனப் பெய்யுமே. 27. <br/> <br/>திருப்பதி மிதியாப் பாதம் சிவனடி வணங்காச் சென்னி <br/>இரப்பவர்க்கு ஈயாக் கைகள் இனிய சொல் கேளாக் காது <br/>புரப்பவர் தங்கள் கண்ணீர் பொழிதரச் சாகாத் தேகம் <br/>இருப்பினும் பயன் என் காட்டில் எரிப்பினும் இல்லை தானே.  28. <br/> <br/>தன்னுடலினுக்கு ஒன்று ஈந்தால் தக்கதோர் பலமதாகும் <br/>மின்னியல் வேசிக்கு ஈந்தால் மெய்யிலே வியாதி ஆகும் <br/>மன்னிய உறவுக்கு ஈந்தால் வருவது மயக்கமாகும் <br/>அன்னிய பரத்துக்கு ஈந்தால் ஆருயிர்க்கு உதவி யாமே.  29.   <br/> <br/>படியின் அப்பொழுதே வதைத்திடும் பச்சை நாவியை நம்பலாம் <br/>	பழி நமக்கென வழி மறித்திடும் பழைய நீலியை நம்பலாம் <br/>கொடும் மதக் குவடென வளர்ந்திடு குஞ்சரத் தையும் நம்பலாம் <br/>	குலுங்கப் பேசி நகைத்திடும் சிறு குமரர் தம்மையும் நம்பலாம் <br/>கடை இலக்கமும் எழுதிவிட்ட கணக்கர் தம்மையும் நம்பலாம் <br/>	காக்கை போல் விழி பார்த்திடும் குடி காணி யாளரை நம்பலாம் <br/>நடை குலுக்கியும் முகம்மினுக்கியும் நகை நகைத்திடும் மாதரை <br/>	நம்பொணாது மெய் நம்பொணாது மெய் நம்பொணாது மெய் காணுமே. 30. <br/> <br/>வண்டுகள் இருந்திடின் மதுவை உண்டிடும் <br/>தண்டமிழ் இருந்திடின் சங்கம் சேர்ந்திடும் <br/>குண்டுணி இருந்திடின் கோள்கள் மிஞ்சிடும் <br/>பெண்டுகள் இருந்திடின் பெரிய சண்டையே. 31. <br/> <br/>கற்புடை மாதர் கொங்கை கவரிமான் மயிரின் கற்றை <br/>வெற்புறு வேங்கையுன் தோல் வீரன்கை வெய்ய கூர்வேல் <br/>அற்பர்தம் பொருள்கள் தாமும் அவரவர் இறந்த பின்னே <br/>பற்பலர் கொள்வார் இந்தப் பாரினில் உண்மை தானே. 32. <br/> <br/>வீணர் பூண்டாலும் தங்கம் வெறும் பொய்யாம் மேற் பூச்சென்பார் <br/>பூணுவார் தராப் பூண்டாலும் பொருந்திய தங்கம் என்பார் <br/>காணவே பனைக் கீழாகப் பால் குடிக்கினும் கள்ளே என்பார் <br/>மாணுலகத்தோர் புல்லர் வழங்குரை மெய் என்பாரே. 33.  <br/> <br/>ஓரியே மீன் உவந்து ஊன் இழந்தையோ <br/>நாரியே கண்பிழை நாட்டில் இல்லையோ <br/>பாரியே கணவனைப் பழுது செய்து நீ <br/>நீரிலே இருப்பது நிலைமை அல்லவே. 34. <br/> <br/>சம்புவே என்ன புத்தி சலந்தனில் மீனை நம்பி <br/>வம்புறு வடத்தைப் போட்டு வானத்தைப் பார்ப்பதேனோ? <br/>அம்புவி மாதே கேளாய்! அரசனை அகலவிட்டு <br/>வம்பனைக் கைப்பிடித்தவாறு போல் ஆயிற்றன்றே. 35. <br/> <br/>மூப்பிலாக் குமரி வாழ்க்கை முனையிலா அரசன் வீரம் <br/>காப்பிலா விளைந்த பூமி கரையிலாது இருந்த ஏரி <br/>கோப்பிலான் கொண்ட கோலம் குருஇலான் கொண்ட ஞானம் <br/>ஆப்பிலா சகடுபோலே அழியுமென்று உரைக்கலாமே. 36.  <br/> <br/>பொன்னின் மணி கிண்கிணி சிலம்பொலி புலம்ப <br/>மின்னு மணி மேகலைகள் மெல்லென ஒலிப்பச் <br/>சின்னமலர் கொண்டு சில சேடியர்கள் சூழ <br/>அன்னம் என அல்ல என வாமென உரைத்தார். 37. <br/> <br/>கானலை நீரென்று எண்ணிக் கடுவெளி திரியும் மான்போல் <br/>வானுறும் இலவு காத்த மதியிலாக் கிள்ளையே போல் <br/>தேனினை உண்டு தும்பி தியங்கிய தகைமையே போல் <br/>நானுனை அரசன் என்றெண்ணி நாளையும் போக்கினேனே. 38. <br/> <br/>சங்கு முழங்கும் தமிழ்நாடன் தன்னை நினைத்த போதெல்லாம் <br/>பொங்கு கடலும் உறங்காது பொழுதோர் நாளும் விடியாது <br/>திங்கள் உறங்கும் புள் உறங்கும் தென்றல் உறங்கும் சிலகாலம் <br/>எங்கும் உறங்கும் இராக்காலம் என் கண்ணிரண்டும் உறங்காதே. 39. <br/> <br/>அரவினை ஆட்டுவாரும் அரும் களிறு ஊட்டுவாரும் <br/>இரவினில் தனிப்போவாரும் ஏரிநீர் நீந்துவாரும் <br/>விரைசெறி குழலியான வேசையை விரும்புவாரும் <br/>அரசனைப் பகைத்திட்டாரும் ஆருயிர் இழப்பார் தாமே. 40. <br/> <br/>வாழ்வது வந்த போது மனம் தனில் மகிழ வேண்டாம் <br/>தாழ்வது வந்ததானால் தளர்வரோ? தக்கோர் மிக்க <br/>ஊழ்வினை வந்ததானால் ஒருவரால் விலக்கப்போமோ? <br/>ஏழையாய் இருந்தோர் பல்லக்கு ஏறுதல் கண்டிலீரோ? 41. <br/> <br/>பருப்பதங்கள் போல் நிறைந்திடு நவமணிப் பதங்களைக் கொடுத்தாலும் <br/>விருப்பம் நீங்கிய கணவரைத் தழுவதல் வீணதாம் விரை ஆர்ந்த <br/>குருக்கு சந்தனக் குழம்பினை அன்பொடு குளிர் தர அணிந்தாலும் <br/>செருக்கு மிஞ்சிய அற்பர்தம் தோழமை செப்பவும் ஆகாதே. 42.  <br/> <br/>பெருத்திடு செல்வமாம் பிணிவந்து உற்றிடில் <br/>உருத் தெரியாமலே ஒளி மழுங்கிடும் <br/>மருந்து உளதோஎனில் வாகடத்து இலை <br/>தரித்திரம் என்னும் ஓர் மருந்தில் தீருமே. 43.  <br/> <br/>அத்தியின் மலரும் வெள்ளை யாக்கைகொள் காக்கைதானும் <br/>பித்தர்தம் மனமும் நீரில் பிறந்த மீன் பாதம் தானும் <br/>அத்தன் மால் பிரம்ம தேவனால் அளவிடப் பட்டாலும் <br/>சித்திர விழியார் நெஞ்சம் தெரிந்தவர் இல்லை கண்டீர். 44.  <br/> <br/>சொல்லுவார் வார்த்தை கேட்டுத் தோழமை இகழ்வார் புல்லர் <br/>நல்லவர் விசாரியாமல் செய்வாரோ நரிசொல் கேட்டு <br/>வல்லியம் பசுவும் கூடி மாண்டதோர் கதையைப் போலப் <br/>புல்லியர் ஒருவராலே போகுமே யாவும் நாசம். 45.  <br/> <br/>கதலி வீரர் களத்திடை வையினும் <br/>குதலை வாயில் குழவிகள் வையினும் <br/>மதன லீலையின் மங்கையர் வையினும் <br/>இதமுறச் செவிக்கு இன்பம் விளையுமே. 46. <br/> <br/>புத்திமான் பலவான் வான் பலமுளான் புத்தி அற்றால் <br/>எத்தனை விதத்தினாலும் இடரது வந்தே தீரும் <br/>மற்றொரு சிங்கம் தன்னை வருமுயல் கூட்டிச் சென்றே <br/>உற்றதோர் கிணற்றில் சாயல் காட்டிய உவமை போலே. 47. <br/> <br/>மானம் உள்ளோர்கள் தங்கள் மயிர் அறின் உயிர் வாழாத <br/>கானுறு கவரி மான்போல் கனம்பெறு புகழே பூண்பார் <br/>மானம் ஒன்று இல்லார் தாமும் மழுங்கலாய்ச் சவங்கலாகி <br/>ஈனமாம் கழுதைக்கு ஒப்பாய் இருப்பர் என்று உரைக்கலாமே. 48. <br/> <br/>கழுதை கா எனக் கண்டு நின்றாடிய அலகை <br/>தொழுது மீண்டும் அக்கழுதையைத் துதித்திட அதுதான் <br/>பழுதிலா நமக்கு ஆர் நிகர் மெனப் பகர்தல் <br/>முழுது மூடரை மூடர் கொண்டாடிய முறைபோல். 49. <br/> <br/>ஆசாரம் செய்வார் ஆகில் அறிவொடு புகழும் உண்டாம் <br/>ஆசாரம் நன்மை னால் அவனியில் தேவர் ஆவார் <br/>ஆசாரம் செய்யாராகில் அறிவொடு புகழும் அற்றுப் <br/>பேசார் போல் பேச்சுமாகிப் பிணியடு நரகில் வீழ்வார். 50. <br/> <br/>செல்வம் வந்துற்ற போது தெய்வமும் சிறிது பேணார் <br/>சொல்வதை அறிந்து சொல்லார் சுற்றமும் துணையும் பேணார் <br/>வெல்வதே கருமம் அல்லால் வெம்பகை வலிதென்று எண்ணார் <br/>வல்வினை விளைவும் பாரார் மண்ணின் மேல் வாழும் மாந்தர். 51.  <br/> <br/>யானையைச் சலந்தனில் இழுத்த அக்கரா <br/>பூனையைக் கரைதனில் பிடிக்கப் போகுமோ? <br/>தானையும் தலைவரும் தலம்விட்டு ஏகினால் <br/>சேனையும் செல்வமும் தியங்கு வார்களே. 52.  <br/> <br/>கொண்டநற் கலைகளோடு குணம்இலாக் கோதைமாரைக் <br/>கண்டு விண்டு இருப்பதல்லால் கனவிலும் புல்ல ஒண்ணாது <br/>உண்டென மதுவை உண்ண ஒவியப் பூவில் வீழ்ந்த <br/>வண்டினம் பட்டபாடு மனிதரும் படுவர் தாமே. 53. <br/> <br/>மயில்குயில் செங்கால் அன்னம் வண்டுகண்ணாடி பன்றி <br/>அயில் எயிற்று அரவு திங்கள் தவன் ஆழி கொக்கோடு <br/>உயரும் விண் கமலப் பன்மூன்று உறுகுணமுடையோர் தம்மை <br/>இயலுறு புவியோர் போற்றும் ஈசன் என்று எண்ணலாமே. 54.  <br/> <br/>தெருளிலாக் கலையினார் செருக்கும் ண்மையும் <br/>பொருளிலா வறியர்தம் பொறி அடக்கமும் <br/>அருளிலா அறிஞர்தம் மௌன நாசமும் <br/>கருவிலா மங்கையர் கற்பும் ஒக்குமாம். 55.  <br/> <br/>மங்குல் அம்பதினாயிரம் யோசனை மயில்கண்டு நடமாடும் <br/>தங்கும் ஆதவ னூறாயிரம் யோசனை தாமரை முகம் விள்ளும் <br/>திங்கள் ஆதவற்கு இரட்டி யோசனையுறச் சிறந்திடும் அரக்காம்பல் <br/>எங்கண் ஆயினும் அன்பராய் இருப்பவர் இதயம் விட்டு அகலாரே. 56.  <br/> <br/>சந்திரன் இல்லா வானம் தாமரை இல்லாப் பொய்கை <br/>மந்திரி இல்லா வேந்தன் மதகரி இல்லாச் சேனை <br/>சுந்தரப் புலவர் இல்லாத் தொல்சபை சுதர்இல் வாழ்வு <br/>தந்திகள் இல்லா வீணை தனம் இலா மங்கைபோலாம். 57. <br/> <br/>குரைகடல் வறுமையும் குறத்தி உண்மையும் <br/>நரை அற மருந்தை உண்டு இளமை நண்ணலும் <br/>விரை செறி குழலினாள் வேசை ஆசையும் <br/>அரையர் அன்பு அமைவது ஐந்தும் இல்லையே. 58. <br/> <br/>முடவனை மூர்க்கன் கொன்றால் மூர்க்கனை முனிதான் கொல்லும் <br/>மடவனை வலியான் கொன்றால் மறலிதான் அவனைக் கொல்லும் <br/>தடவரை முலைமாதே இத் தரணியில் உள்ளோர்க்கு எல்லாம் <br/>மடவனை அடித்த கோலும் வலியனை அடிக்கும் கண்டாய். 59.  <br/> <br/>பொருள் இல்லார்க்கு இன்பம் இல்லை புண்ணியம் இல்லை என்றும் <br/>மருவிய கீர்த்தி இல்லை மைந்தரில் பெருமை இல்லை <br/>கருதிய கருமம் இல்லை கதிபெற வழியும் இல்லை <br/>பெருநிலம் தனில் சஞ்சாரப் பிரேதமாய்த் திரிகுவாரே. 60.  <br/> <br/>தூம்பினில் புதைத்த கல்லும் துகள் இன்றிச் சுடர் கொடாது <br/>பாம்புக்கு பால்வார்த் தென்றும் பழகினும் நன்மை தாரா <br/>வேம்புக்கு தேன்வார்த்தாலும் வேப்பிலை கசப்பு மாறா <br/>தாம்பல நூல் கற்றாலும் துர்ச்சனர் தக்கோர் ஆகார். 61.  <br/> <br/>கல்லாத மாந்தரையும் கடுங்கோபத் துரைகளையும் காலம் தேர்ந்து <br/>சொல்லாத அமைச்சரையும் துயர்க்கு உதவாத் தேவரையும் சுருதி நூலில் <br/>வல்லா அந்தணர் தமையும் கொண்டவனோடு எந்நாளும் வலது பேசி <br/>நல்லார் போல் அருகிருக்கும் மனைவியையும் ஒருநாளும் நம்பொணாதே. 62.  <br/> <br/>தேளது தீயில் வீழ்ந்தால் செத்திடாது எடுத்தபேரை <br/>மீளவே கொடுக்கினாலே வெய்துறக் கொட்டலேபோல் <br/>ஏளனம் பேசித் தீங்குற்று இருப்பதை எதிர்கண்டாலும் <br/>கோளினர் தமக்கு நன்மை செய்வது குற்றமாமே.  63.  <br/> <br/>அறிவுளோர் தமக்கு நாளும் அரசரும் தொழுது வாழ்வார் <br/>நிறையடு புவியில் உள்ளோர் நேசமாய் வணக்கம் செய்வார் <br/>அறிவுளோர் தமக்கு யாதோர் அசடது வருமே ஆகில் <br/>வெறியரென்று இகழார் என்றும் மேதினி உள்ளோர் தாமே. 64. <br/> <br/>குரு உபதேசம் மாதர்கூடிய இன்பம் தன்பால் <br/>மருவிய நியாயம் கல்வி வயது தான் செய்த தர்மம் <br/>அரிய மந்திரம் விசாரம் ஆண்மை இங்கிவைகள் எல்லாம் <br/>ஒருவரும் தெரிய ஒண்ணாது உரைத்திடில் அழிந்து போமே. 65.  <br/> <br/>இடுக்கினால் வறுமையாகி ஏற்றவர்க்கு இசைந்த செல்வம் <br/>கொடுப்பதே மிகவும் நன்று குற்றமே இன்றி வாழ்வார் <br/>தடுத்ததை விலக்கினோர்க்குத் தக்கநோய் பிணிகளாகி <br/>உடுக்கவே உடையும் இன்றி உண்சோறும் வெல்லமாமே. 66.  <br/> <br/>மெய்யதை சொல்வாராகில் விளங்கிடும் மேலும் நன்மை <br/>வையகம் அதனைக் கொள்வார் மனிதரில் தேவர் ஆவார் <br/>பொய்யதை சொல்வாராகில் போசனம் அற்பமாகும் <br/>நொய்யர் இவர்கள் என்று நோக்கிடார் அறிஉள்ளோரே. 67. <br/> <br/>தந்தை உரை தட்டினவன் தாய் உரை இகழ்ந்தோன் <br/>அந்தமுறு தேசிகர் தம் ஆணையை மறந்தோன் <br/>சந்தமுறு வேத நெறி தாண்டின இந்நால்வர் <br/>செந்தழலின் வாயினிடைச் சேர்வது மெய் கண்டீர். 68.  <br/> <br/>நாரிகள் வழக்கதாயின் நடு அறிந்துரைத்தார் சுத்தர் <br/>ஏரிபோல் பெருகி மண்மேல் இருகணும் விளங்கி வாழ்வார் <br/>ஓரமே சொல்வாராகில் ஓங்கிய கிளையும் மாண்டு <br/>தீரவே கண்கள் இரண்டும் தெரியாது போவர்தாமே. 69.  <br/> <br/>துப்புறச் சிவந்தவாயாள் தூய பஞ்சணையின் மீதே <br/>ஒப்புறக் கணவனோடே ஓர்லீலை செய்யும் போது <br/>கற்பகம் சேர்ந்த மார்பில் கனதனம் இரண்டும் தைத்தே <br/>அப்புறம் உருவிற்று என்றே அங்கையால் தடவிப் பார்த்தாள். 70.  <br/> <br/>ஏரிநீர் நிறைந்த போது அங்கு இருந்தன பட்சி எல்லாம் <br/>மாரிநீர் மறுத்த போதப் பறவை அங்கிருப்பதுண்டோ? <br/>பாரினை ஆளும் வேந்தன் பட்சமும் மறந்தபோதே <br/>யாருமே நிலையில்லாமல் அவரவர் ஏகுவாரே. 71. <br/> <br/>மண்ணார் சட்டி கரத்து ஏந்தி மரநாய் கௌவும் காலினராய் <br/>அண்ணார்ந் தேங்கி இருப்பாரை அறிந்தோம் அறிந்தோம் அம்மம்மா! <br/>பண்ணார் மொழியார் பால் அடிசில் பைம்பொன் கலத்தில் பரிந்தூட்ட <br/>உண்ணா நின்ற போது ஒருவர்க்கு உதவா மாந்தர் இவர்தாமே! 72. <br/> <br/>மண்டலத்தோர்கள் செய்த பாவம் மன்னவரைச் சேரும் <br/>திண்திறல் மன்னர் செய்தீங்கு மந்திரியைச் சேரும் <br/>தொண்டர்கள் செய்த தோடம் தொடர்ந்து தம் குருவைச் சேரும் <br/>கண்டுஅன மொழியாள் செய்த கன்மமும் கணவர்க் காமே. 73. <br/> <br/>நற்குணம் உடைய வேந்தை நயந்து சேவித்தல் ஒன்று <br/>பொற்புடை மகளிரோடு பொருந்தியே வாழ்தல் ஒன்று <br/>பற்பலரோடு நன்னூல் பகர்ந்து வாசித்தல் ஒன்று <br/>சொற்பெறும் இவைகள் மூன்றும் இம்மையில் சொர்க்கந் தானே. 74. <br/> <br/>நிட்டையிலே இருந்து மனத் துறவடைந்த பெரியோர்கள் நிமலன் தாளைக் <br/>கிட்டையிலே தொடுத்து முத்தி பெருமளவும் பெரிய சுகம் கிடைக்கும் காம <br/>வெட்டையிலே மதிமயங்கிச் சிறுவருக்கு மணம்பேசி விரும்பித் தாலி <br/>கட்டையிலே தொடுத்து நடுக் கட்டையிலே கிடத்துமட்டும் கவலை தானே. 75. <br/> <br/>அன்னம் பழித்தநடை லம் பழித்த விழி அமுதம் பழித்த மொழிகள் <br/>பொன்னம் பெருத்த முலை கன்னங் கறுத்த குழல் சின்னஞ் சிறுத்த இடை பெண் <br/>என் நெஞ்சு உருக்க அவள்தன் நெஞ்சு கற்றகலை என்என்று உரைப்பதினி நான் <br/>சின்னஞ் சிறுக்கியவள் வில்லங்கம் இட்டபடி தெய்வங் களுக்கு அபயமே! 76. <br/> <br/>ஆஈன மழைபொழிய இல்லம் வீழ அகத்தடியாள் மெய்நோவ அடிமை சாவ <br/>மாஈரம் போகுதென்று விதை கொண்டோட வழியிலே கடன்காரர் மறித்துக் கொள்ளக் <br/>கோ வேந்தர் உழுதுண்ட கடமை கேட்கக் குருக்கள் வந்து தட்சணைக்குக் குறுக்கே நிற்கப் <br/>பாவாணர் கவிபாடிப் பரிசுகேட்க பாவிமகன் படுந்துயரம் பார்க்கொணாதே. 77. <br/> <br/>தாய் பகை பிறர் நட்பாகில் தந்தை கடன்காரன் கில் <br/>மாய் பகை மனைவி யாகும் மாஅழகு உற்றபோது  <br/>பேய் பகை பிள்ளை தானும் பெருமைநூல் கல்லா விட்டால் <br/>சேய் பகை ஒருவர்க்காகும் என்றனர் தெளிந்த நூலோர். 78. <br/> <br/>நிலை தளர்ந்திட்ட போது நீள்நிலத்து உறவுமில்லை <br/>சல மிருந்து அகன்றபோது தாமரைக்கு அருக்கன் கூற்றம் <br/>பல வனம் எரியும்போது பற்று தீக்கு உறவாம் காற்று <br/>மெலிவது விளக்கே கில் மீண்டும் அக் காற்றே கூற்றம். 79. <br/> <br/>மடுத்த பாவாணர் தக்கோர் மறையவர் இரப்போர்க்கு எல்லாம் <br/>கொடுத்து யார் வறுமை உற்றார் கொடாது வாழ்ந்தவர் ஆர் மண்மேல் <br/>எடுத்து நாடாண்ட நீரும் எடாத காட்டகத்து நீரும் <br/>அடுத்த கோடையிலே வற்றி அல்லதில் பெருகும்தானே. 80. <br/> <br/>உணங்கி ஒருகால் முடமாகி ஒரு கண்இன்றிச் செவி இழந்து <br/>வணங்கு நெடுவால் அறுப்பு உண்டு மன்னு முதுகில் வயிறு ஒட்டி <br/>அணங்கு நலிய மூப்பெய்தி அகல் வாயோடு கழுத்தேந்திச் <br/>சுணங்கன் முடுவல் பின்சென்றால் யாரைக் காமன் துயர் செய்யான்? 81. <br/> <br/>கன்மனப் பார்ப்பார் தங்களைப் படைத்துக் காகத்தை என்செயப் படைத்தாய்? <br/>துன்மதி வணிகர் தங்களைப் படைத்துச் சோரரை என்செயப் படைத்தாய்? <br/>வன்மன வடுகர் தங்களைப் படைத்து வானரம் என்செயப் படைத்தாய்? <br/>நன்மனை தோறும் பெண்களைப் படைத்து நமனையும் என்செயப் படைத்தனையே? 82. <br/> <br/>உண்ணல் பூச்சூடல் நெஞ்சு உவத்தல் ஒப்பனை <br/>பண்ணல் எல்லாம் அவர் பார்க்கவே அன்றோ? <br/>அண்ணல் தம் பிரிவினை அறிந்தும் தோழிநீ <br/>மண்ண வந்தனை இது மடமை ஆகுமால். 83.  <br/> <br/>கோளரி அடர்ந்த காட்டில் குறங்கில் வைத்து அமுதம் ஊட்டித் <br/>தோளினில் தூக்கி வைத்துச் சுமந்து பேறா வளர்ந்த <br/>ஆளனைக் கிணற்றில் தள்ளி அழகிலா முடவர் சேர்ந்தாள் <br/>காள நேர் கண்ணினாரைக் கனவிலும் நம்பொணாதே. 84. <br/> <br/>சேய் கொண்டாரும் கமலச் செம்மலுடனே அரவப் <br/>பாய் கொண்டாரும் பணியும் பட்டீசுரத் தானே <br/>நோய் கொண்டாலும் கொளலாம் நூறுவயது ஆமளவும் <br/>பேய் கொண்டாலும் கொளலாம் பெண்கொள்ளல் ஆகாதே. 85.  <br/> <br/>நானம் என்பது மணம் கமழ் பொருளது நாவில் உண்பதுவோ சொல்? <br/>ஊன் உணங்குவோய் மடந்தையர் அணிவதே உயர்முலைத் தலைக் கோட்டில் <br/>ஆனது அங்கது பூசினால் வீங்கவது அமையுமோ எனக் கேட்க <br/>கான வேட்டுவச் சேரி விட்டு அகன்றனர் கடி கமழ் விலை வாணர். 86. <br/> <br/>கொண்டு விண்படர் கருடன் வாய்க் கொடுவரி நாகம் <br/>விண்ட நாகத்தின் வாயினில் வெகுண்ட வன்தேரை <br/>மண்டு தேரையின் வாயினில் அகப்படு வண்டு <br/>வண்டு தேன்நுகர் இன்பமே மானிடர் இன்பம். 87. <br/> <br/>கற்பூரப் பாத்தி கட்டிக் கஸ்தூரி எருப்போட்டுக் கமழ்நீர் பாய்ச்சிப் <br/>பொற்பூர உள்ளியினை விதைத்தாலும் அதன் குணத்தைப் பொருந்தக் காட்டும் <br/>சொற் போதையருக்கு அறிவுஇங்கு இனிதாக வருமெனவே சொல்லி னாலும்  <br/>நற்போதம் வாராது அங்கு அவர் குணமே மேலாக நடக்கும் தானே. 88. <br/> <br/>தண்டுலாவிய தாமரைப் பொய்கையில்  <br/>மொண்டு நீரை முகத்தருகு ஏந்தினாள் <br/>கெண்டை கெண்டை எனக்கரை ஏறினாள் <br/>கெண்டை காண்கிலள் நின்று தயங்கினாள். 89. <br/> <br/>மருவு சந்தனக் குழம்பொடு நறுஞ்சுவை நலம்பெற அணிந்தாலும் <br/>சருவ சந்தேக மனமுள மாதரைத் தழுவலும் காதே <br/>பருவதங்கள் போல் பலபல நவமணிப் பைம்பொனை ஈந்தாலும் <br/>கெருவம் மிஞ்சிய மானிடர் தோழமை கிட்டலும் ஆகாதே. 90. <br/> <br/>நிலைத்தலை நீரில் மூழ்கி நின்றவள் தன்னை நேரே <br/>குலைத்தலை மஞ்ஞை கண்டு கூ எனக் காவில்ஏக <br/>முலைத்தலை அதனைக் கண்டு மும்மதக் கரிவந்துற்ற <br/>தலைத்தலைச் சிங்கம் என்று அக்களிறு கண்டு ஏகிற்றம்மா. 91.  <br/> <br/>கரி ஒரு திங்கள் ஆறு கானவன் மூன்றுநாளும் <br/>இரிதலைப் புற்றில் நாகம் இன்று உணும் இரை ஈதென்று <br/>விரிதலை வேடன் கையில் வில்குதை நரம்பைக் கவ்வி <br/>நரியனார் பட்ட பாடு நாளையே படுவர் மாதோ. 92. <br/> <br/>பூதலத்தில் மானிடராய்ப் பிறப்பது அரிதெனப் புகல்வர் பிறந்தோர் தாமும் <br/>ஆதிமறை நூலின் மறைஅருள் கீர்த்தியாம் தலங்கள் அன்பாய்ச் சென்று <br/>நீதி வழுவாத வகை வழக்குரைத்து நல்லோரை நேசம் கொண்டு <br/>காதவழி பேரில்லார் கழுதை எனப் பாரில் உள்ளோர் கருதுவாரே. 93. <br/> <br/>ஆரம் பூண்ட மணிமார்பா அயோத்திக்கு அரசே அண்ணா கேள் <br/>ஈரம் இருக்க மரம் இருக்க இலைகள் உதிர்ந்த வாரேது <br/>வாரம் கொண்டு வழக் குரைத்து மண்மேல் நின்று வலிபேசி <br/>ஓரம் சொன்ன குடியது போல் உதிர்ந்து கிடக்கும் தம்பியரே. 94.  <br/> <br/>வல்லியம் தனைக் கண்டு அஞ்சி மரம்தனில் ஏறும் வேடன் <br/>கொல்லிய பசியைத் தீர்த்து ரட்சித்த குரங்கைக் கொன்றான் <br/>நல்லவன் தனக்குச் செய்த நலமது மிக்கதாகும்  <br/>புல்லர்கள் தமக்குச் செய்தால் உயிர்தனைப் போக்குவாரே. 95.  <br/> <br/>தன்மானம் குலமானம் தன்னை வந்து அடைந்த உயிர் தங்கள் மானம் <br/>என்மான மாகில் என்ன எல்லவரும் சரிஎனவே எண்ணும் போந்து <br/>நன்மானம் வைத்தெந்த நாளுமவர் தங்களுக்கு நன்மை செய்வோர் <br/>மன்மானி அடைந்தோரைக் காக்கின்ற வள்ளல் என வழுத்தலாமே. 96. <br/> <br/>தன்னைத் தான் புகழ்வோரும் தன்குலமே பெரி தெனவே தான் சொல்வோரும் <br/>பொன்னைத் தான் தேடி அறம் புரியாமல் அவைகாத்துப் பொன்றி னோரும்  <br/>மின்னலைப் போல் மனையாளை வீட்டில் வைத்து வேசை சுகம் விரும்பு வோரும் <br/>அன்னை பிதா பாவலரைப் பகைப் போரும் அறிவிலாக் கசடர் ஆமே! 97. <br/> <br/>பெண்டுகள் சொல் கேட்கின்ற பேயரேனும் குணமூடப் பேடி லோபர் <br/>முண்டைகளுக்கு இணையிலா முனைவீரர் புருடரென மொழியணாதே <br/>உண்டுலகம் உதிப்பாருள் கீர்த்தியறம் இன்னதென உணர்வே இல்லார் <br/>அண்டினவர் தமைக் கெடுப்பார் அழி வழிக்கே செய்தவர் அறிவு தானே. 98. <br/> <br/>பொல்லார்க்கும் கல்வி வரில் கருவம் உண்டாம் அதனோரு பொருளும் சேர்ந்தால் <br/>சொல்லாதும் சொல்ல வைக்கும் சொற் சென்றால் குடி கெடுக்கத் துணிவர் கண்டாய் <br/>நல்லோர்க்கு இம்மூன்று குணம் உண்டாகில் அருளதிக ஞானம் உண்டாய் <br/>எல்லார்க்கும் உபகாரராய் இருந்து பரகதியை எய்து வாரே. 99. <br/> <br/>உந்தியின் சுழியின் கீழ் சேருரோமமாம் கரியநாகம் <br/>சந்திரன் எனவே எண்ணித் தையலாள் முகத்தை நோக்க <br/>மந்திர கிரிகள் விம்மி வழிமறித் திடுதல் கண்டு <br/>சிந்துரக் கயற் கண்ணோடிச் செவிதனக்கு உரைத்ததம்மா. 100.  <br/> <br/>மாகமா மேடை மீதில் மங்கை நின்று உலாவக் கண்டு <br/>ஏகமா மதி என்றெண்ணி இராகு வந்துற்ற போது  <br/>பாகுசேர் மொழியினாளும் பற்றியே பாதம் வாங்கத் <br/>தோகைமா மயில் என்றெண்ணித் தொடர்ந்த ரா மீண்டதன்றே. 101.  <br/> <br/>சலதாரை வீழு நீரும் சாகரம் தன்னைச் சார்ந்தால் <br/>குலம் என்றே கொள்வதல்லால் குரைகடல் வெறுத்ததுண்டோ? <br/>புலவர்கள் சபையில் கூடிப் புன்கவியாளர் சார்ந்தால் <br/>நலமென்றே கொள்வதல்லால் நவில்வரோ பெரியோர் குற்றம்? 102. <br/> <br/>கார் எனும் குழல்கள் தப்பிக் கடுஞ்சிலை வாளிதப்பி <br/>மேரு என வளர்ந்து நின்ற வேழத்தின் கோடு தப்பித் <br/>தாருறு கரிய ரோமச் சங்கிலி வழியே சென்று <br/>சீரிய தென வளர்ந்த செல்வன் அல்குலில் கைவைத்தான். 103.  <br/> <br/>உண்டதை ஒழிக்கும் வாசல் ஓரம் நீர் ஒழித்து மேலே <br/>வண்டலும் அழுக்கும் சேரும் உதிரமும் மாறா வாசல் <br/>உண்டதன் இருப்பைக் கண்டு பெருங்களி உள்ளம் கொண்டு <br/>கண்டனர் இளைஞர் எல்லாம் கதிஎனக் கருதுவாரே. 104.  <br/> <br/>கரந்தொருவன் கணை தொடுக்க மேற்பறக்கும் இராசாளி கருத்தும் கண்டே <br/>உரைந்து சிறு கானகத்தில் உயிர்ப் புறா பேடு தனக்கு உரைக்கும் காலை <br/>விரைந்து விடம் தீண்ட உயிர் விடும் வேடன் கணையால் வல்லூறும் வீழ்ந்தது <br/>தரன் செயலே வதல்லால் தன் செயலால் வதுண்டோ அறிவுள் ளோரே. 105. <br/> <br/>கொல்உலை வேல் கயல்கண் கொவ்வை அம் கனிவாய்மாதே <br/>நல்லணி மெய்யில் பூண்டு நாசிகாபரணி மீதில்  <br/>சொல்லதிற் குன்றி தேடிச் சூடியது என்னோ என்றான் <br/>மெல்லியல் கண்ணும் வாயும் புதைத்தனள் வெண்முத்தென்றாள். 106. <br/> <br/>அருகில் இவளருகில் இவளருகில் வர உருகும்  <br/>கரிய குழல் மேனியவள் கானமயில் சாயல் <br/>பெரிய தனம் இடை சிறிது பேதை இவள் ஐயோ <br/>தெருவில் இவள் நின்ற நிலை தெய்வம் எனலாமே. 107. <br/> <br/>அலகு வாள்விழி யிழை நன் னுதல் <br/>திலகம் கண்டெதிர் செஞ்சிலை மாரனும் <br/>கலகமே செய்யும் கண் இதுவாம் என <br/>மலர் அம்பு ஐந்தையும் வைத்து வணங்கினான். 108.  <br/> <br/>குரங்கு நின்று கூத்தாடிய கோலத்தைக் கண்டே <br/>அரங்கு முன்புநாய் படிக் கொண்டாடிய அதுபோல் <br/>கரங்கள் நீட்டியே பேசிய கசடரைக் கண்டு <br/>சிரங்கள் ஆட்டியே மெச்சிடும் அறிவிலார் செய்கை. 109. <br/> <br/>வில்லது வளைந்த தென்றும் வேழமது உறங்கிற்றென்னும் <br/>வல்லியம் பதுங்கிற் றென்னும் வளர்கடா பிந்திற்றென்னும்  <br/>புல்லர் தம் சொல்லுக்கு அஞ்சிப் பொறுத்தனர் பெரியோர் என்று  <br/>நல்ல தென்றிருக்க வேண்டா நஞ்செனக் கருதலாமே. 110.  <br/> <br/>சலந்தனில் கிடக்கும் ஆமை சலத்தை விட்டு அகன்ற போது <br/>கொலைபுரி வேடன் கண்டு கூரையில் கொண்டு செல்ல <br/>வலுவினால் அவனை வெல்ல வலுவொன்றும் இல்லை என்றே <br/>கலை எலி காகம் செய்த கதை என விளம்புவாயே. 111. <br/> <br/>நிலமதில் குணவான் தோன்றின் நீள் குடித்தனரும் வாழ்வார் <br/>தல மெலாம் வாசம் தோன்றும் சந்தன மரத்திற்கு ஒப்பாம் <br/>நலமிலாக் கயவன் தோன்றின் குடித்தனம் தேசம் பாழாம் <br/>குலமெலாம் பழுது செய்யும் கோடரிக் காம்பு நேராம். 112.  <br/> <br/>உயிரனை யானுடன் கலந்த உளவறிந்து ஈண்டு  <br/>	எனை மணந்தோன் உடன்று இச் செய்கை <br/>செயல் என என்று இலை மறைகாய் எனத் <br/>	தணவாது அவ்விரு வகையும் தீது என்று <br/>அயல் விழியாய் மயல் பொது ஊழ்வலித்தினும் <br/>	பெண் மதி எனதுவும்  ஊழின் <br/>இயல் என வள்ளுவர் உரைத்தார் சான்று <br/>	நீ எனப் புகன்றேன் இன்புற்றானே. 113. <br/> <br/>நட்பிடைக் குய்யம் வைத்தார் பிறர்மனை நலத்தைச் செய்வார் <br/>கட்புடை காமத் தீயார் கன்னியை விலக்கினோரும் <br/>அட்டுடன் அஞ்சுகின்றோர் ஆயுளும் கொண்டு நின்று <br/>குட்ட நோய் நரகில் வீழ்ந்து குளிப்பவர் இவர்கள் கண்டாய். 114.  <br/> <br/>மதியிலா மறையோன் மன்னர் மடந்தையை வேட்கையாலே <br/>ருதுவது காலந்தன்னில் தோடம் என்று உரைத்தே ஆற்றில் <br/>புதுமையாய் எடுத்த போது பெட்டியில் புலி வாயாலே <br/>அதிருடன் கடி உண்டு அன்றே அருநரகு அடைந்தான் மாதோ. 115. <br/> <br/>மையது வல்லியம் வாழ் மலைகுகை தனில் புகுந்தே <br/>ஐயமும் புலிக்குக் காட்டி அடவியில் துரத்தும் காலை <br/>பையவே நரி கோளாலே படுபொருள் உணரப்பட்ட <br/>வெய்ய அம் மிருகம் தானே கொன்றிட வீழ்ந்த்தன்றே. 116. <br/> <br/>மங்கை கைகேய் சொற்கேட்டு மன்னர்புகழ் தசரதனும் மரணம் னான் <br/>செங்கமலச் சீதை சொல்லை சீராமன் கேட்டவுடன் சென்றான் மான் பின் <br/>தங்கையவள் சொற்கேட்ட இராவணனும் கிளையோடு தானும் மாண்டான் <br/>நங்கையர் சொல் கேட்ப தெல்லாம் கேடுவரும் பேருலகோர் நகைப்பர் தாமே. 117. <br/> <br/>ஆதியாம் இருவர் நட்புக்கு அவமதிப்புற்று அவர்க்குள் <br/>சூதினால் கபடம் செய்து துணை பிரிந்திடுவது என்றால் <br/>வேதியன் பவளவாயில் வேசைதாய் பச்சைநாவி <br/>ஊதிய கதை போலாகி உறு நரகு எய்துவாரே. 118.  <br/> <br/>அருமையும் பெருமையும் தானும் அறிந்துடன் படுவர் தம்பால் <br/>இருமையும் ஒருமையாகும் இன்புறற்கு ஏது உண்டாம் <br/>பரிவு இலாச் சகுனி போலப் பண்பு கெட்டவர்கள் தம்மால் <br/>ஒருமையின்ல் நரகம் எய்தும் அதுவே உயரும் மன்னோ.  119. <br/> <br/>ஒருவனே இரண்டு யாக்கை ஊன்பொதியான நாற்றம் <br/>உருவமும் புகழுமாகும் அதற்குள் நீ இன்பமுற்று <br/>மருவிய யாக்கை இங்கே மாய்த்திடு மாற்றி யாக்கை <br/>திறமதாய் உலகம் ஏத்தச் சிறந்து பின் நிற்குமன்றே. 120. <br/> <br/>வேலியானது பயிர்தனை மேய்ந்திட விதித்தால் <br/>காலனானவன் உயிர்தனைக் கவர்ந்திட நினைத்தால்யா <br/>ஆலம் அன்னையர் பாலகர்க்கு அருத்துவ தானால் <br/>மேலிது ஓர்ந்துடன் யார்கொலோ விலக்குவர் வேந்தே. 121.  <br/> <br/>அறம் கெடும் நிதியும் குன்றும் வியும் மாயும் காலன் <br/>நிறம் கெடும் மதியும் போகி நீண்டதோர் நரகில் சேர்க்கும் <br/>மறம் கெடும் மறையோர் மன்னர் வணிகர் நல் உழவோரென்னும் <br/>குலம் கெடும் வேசை மாதர் குணங்களை விரும்பினோர்க்கே. 122. <br/> <br/>அரவிந்த நண்பன் சுதன் தம்பிமைத்துனன் அண்ணன் கையில்  <br/>வரமுந்தி ஆயுதம் பூண்டவன் காணும்மற்று அங்கவனே <br/>பரமன் திகிரியை ஏந்திய மைந்தன் பகைவன் வெற்பை <br/>உரமன் றெடுத்தவன் மாற்றான் தன் சேவகன் ஒண்தொடியே. 123.  <br/> <br/>சங்கரன் தேவி தமையன் மனைவி தனக்கு மூத்தாள் <br/>ஆங்கவள் ஏறிய வாகனம் காணிவள் மற்றங்கவளோ <br/>கொங்கைகள் ஈரைந்து உடையவளாயிக் குவலயத்தில்  <br/>எங்கு திரியும் வையிரவர் ஊர்தி என்றே நினையே. 124. <br/> <br/>இந்திர பதங்கள் குன்றும் இறையவர் பதங்கள் மாறும் <br/>மந்திர நிலைகள் பேர மறுகயல் வறுமையாகும் <br/>சந்திரன் கதிரோன் சாயும் தரணியில் தேசு மாளும் <br/>அந்தணர் கருமம் குன்றின் யாவரே வாழ்வர் மண்ணில்? 125.  <br/> <br/>என் அனைக் கன்று முத்தனைக் குனிக்கும் இறையனை அனைக்குமே அன்று <br/>மன்னனுக்கு அன்று பிள்ளைக்கு உதவா அன்பினால் வருந்தி வாடுவனோ <br/>முன்னைக் கொன்று பின்னனைப் புரந்த முதுபகை வன்பிதா உறாமல் <br/>கன்னனைக் கொன்று விசயனைப் காத்த கவத்துவ இராம கிருட்டினனே. 126.  <br/> <br/> <br/> <br/>பண்புளருக் கோர் பறவை பாவத்திற் கோர் இலக்கம் <br/>நண்பிலரைக் கண்டக்கால் நாற்காலி - திண்புவியை <br/>ஆள்வார் மதுரை அழகிய சொக்கர்க் கரவம்  <br/>நீள்வாகன நன் னிலம். 127. <br/> <br/>சிறுவன் அனை பயறு செந்நெல் கடுகு <br/>மறி திகிரி வண்டு மணி நூல் பொறியரவம் <br/>வெற்றேறு புள் அன்னம் வேதன் அரன் மாலுக்குக் <br/>கற்றாழம் பூவே கறி. 128.  <br/> <br/>சிரம் பார்த்தான் ஈசன் அயன் தேவி தனைப் பார்த்தான் <br/>கரம் பார்த்தான் செங்கமலக் கண்ணன் - உரஞ்சேர் <br/>மலை வளைத்த திண்புயத்து வண்ணான் சீராமன் <br/>கலை வெளுத்த நேர்த்திதனைக் கண்டு.  129. <br/> <br/>கரிஎன்று பொன்மிகும்பை ஏறக் கற்றவர் சூழ்ந்து தொழ <br/>எரி என்னும் செல்வன் துலாத்தினில் ஏற இருண்ட மஞ்சு <br/>சொரிகின்ற நாகமின் சோற்றினிலேறித் தொடர்ந்து வர <br/>நரி ஒன்று சொந்தக் கனலேறி வந்தது நங்களத்தே. 130.  <br/> <br/>ஒரு பாதி மால் கொள மற்று ஒரு பாதி உமையவள் கொண்டு <br/>இரு பாதி யாலும் இறந்தான் புராரி இரு நிதியோ <br/>பெருவாரிதியில் பிறைவானில் சர்ப்பம் பிலத்தில் கற்ப <br/>தருவான போச கொடை உன்கை ஓடு என்கை தந்தனனே. 131.  <br/> <br/>கம்பமத கடகளிற்றான் தில்லை வாழும்  <br/>	கணபதிதன் பெருவயிற்றைக் கண்டு வாடி <br/>உம்பர் எலாம் விழித்திருந்தார் அயில்வேல் செங்கை  <br/>	உடைய அறுமுகவனும் கண்ணீர் ஆறானான் <br/>பம்பு சுடர்க் கண்ணனுமோ நஞ்சுண்டான் மால் <br/>	பயம் அடைந்தான் உமையும் உடல் பாதியானாள் <br/>அம்புவியைப் படைத்திடுதல் அவமதே என்று  <br/>	அயனும் அன்னம் இறங்காமல் அலைகின்றானே. 132.  <br/> <br/>காமமே குலத்தினையும் நலத்தினையும் கெடுக்க வந்த களங்கம் <br/>காமமே தரித்திரங்கள் அனைத்தையும் புகட்டி வைக்கும் கடாரம் <br/>காமமே பரகதிக்குச் செல்லாமல் வழி அடைக்கும் கபாடம் <br/>காமமே அனைவரையும் பகையாக்கிக் கழுத்தரியும் கத்திதானே. 133.  <br/> <br/>தடாரி தண்ணுமை பேரிகை சல்லரி இடக்கை <br/>கடாக மெங்கணும் அதிர்ந்திட ஒலித்திடக் காணல் <br/>விடாத நாண் அகன் றன்னிய புருடனை விழைந்தே <br/>அடாது செய்த மங்கையர் வசை ஒலித்தல் போலாமே. 134.  <br/> <br/>தண்டுல மிளகின் தூள் புளி உப்பு தாலளிதம் பாத்திரம் எதேஷ்டம் <br/>	தாம்புநீர் தோற்றம் ஊன்று கோல் ஆடை சக்கி முக்கிக் கை ராந்தல் <br/>கண்டகம் காண்பான் பூசை முஸ்தீபு கற்குடை ஏவல் சிற்றுண்டி <br/>	கம்பளி ஊசி நூல் எழுத்தாணி கரண்டகம் கண்ட மேல் தங்கி <br/>துண்டம் ஊறியகாய் கரண்டி நல்லெண்ணெய் துட்டுடன் பூட்டுமே கத்தி <br/>	சொல்லிய எல்லாம் குறைவறத் திருத்தித் தொகுத்துப் பல்வகையின் இனிதமைத்துப் <br/>பெண்டுகள் துணையோடு எய்து வாகனனாய்ப் பெருநிலை நீர் நிழல் விறகு <br/>	பிரஜையும் தங்கும் இடம் சமைத்துண்டு புறப்படல் யாத்திரைக்கு அழகே. 135. <br/> <br/> </ul> <hr/>This page was first put up on April 3, 2000 <br/>Please send your comments and corrections to the <a href="mailto:kalyan@geocities.com, kumar@vt.edu?subject=PM59-viveka cintamani">Webmaster of this site</a><br/></a></a></body></html>