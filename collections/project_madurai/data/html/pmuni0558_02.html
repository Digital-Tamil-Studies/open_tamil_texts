 <!DOCTYPE HTML PUBLIC "-//W3C//DTD HTML 4.01 Transitional//EN"
    http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2017 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>rAmayaNam of kampar -canto 6 (yutta kantam), part 4 (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">கவிச்சக்கரவர்த்தி கம்பர் இயற்றிய  <br/> 
இராமாயணம் -  யுத்த காண்டம் <br/>
 நான்காம் பகுதி /படலங்கள் 21-25 </font></h2>
<h2>irAmAyaNam of kampar <br/>
 canto 6 (yutta kAnTam), part 4<br/>
 (paTalams 16-21-25, verses 8573- 9069 ) <br/>
In tamil script, unicode/utf-8 format</h2></center>
<hr noshade="" width="50%"/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to Dr. Thomas Malten of the Univ. of Koeln, Germany for<br/> 
providing us with a romanized transliterated version of this work and for permissions <br/>
to publish the equivalent Tamil script version, edited to conform to Annamalai University edition. <br/>
Preparation of HTML and PDF versions: Dr. K. Kalyanasundaram, Lausanne, Switzerland.<br/>
<br/>
©  Project Madurai, 1998-2017.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. <br/>
Details of Project Madurai are available at the website: <br/>
<b><a href="http://www.projectmadurai.org/">http://www.projectmadurai.org/</a></b><br/>You are welcome to freely distribute this file, provided this header page is kept intact.<br/>
</ul><ul>
<hr noshade=""/>
<center> <h3><font color="blue">கவிச்சக்கரவர்த்தி கம்பர் இயற்றிய   <br/>
இராமாயணம் - யுத்த காண்டம் (பகுதி 4)  /படலங்கள் 16-20 <br/></font></h3>
<table border="0">
<tr><td>6.21 <td>    பிரமாத்திரப் படலம் (8573 - 8803 )</td></td></tr>
<tr><td>6.22 <td>   சீதை களம் காண் படலம் (8804 -8835)	 </td></td></tr>
<tr><td>6.23 <td>    மருத்து மலைப் படலம் (8836-8951)	</td></td></tr>
<tr><td>6.24 <td> களியாட்டுப் படலம் (8952-8972)	</td></td></tr>
<tr><td>6.25 <td> மாயா சீதைப் படலம் (8973 - 9069 )</td></td></tr>
</table><br/>
</center>
<hr noshade="" width="50%"/>
<center><h3>
6.21    பிரமாத்திரப் படலம் (8573 - 8803 )</h3>
</center>
மகரக் கண்ணன் முதலியோர் இறந்த செய்தியைத் தூதர் கூறக் கேட்ட இராவணன் இந்திரசித்தை அழைத்து வரும்படி கூறுதல்<br/>
<br/>
கரன்மகன் பட்ட வாறும்,  குருதியின் கண்ணன் காலின்<br/>
சிரன் நெரிந்து உக்க வாறும்,  சிங்கனது ஈறும், சேனைப்<br/>
பரம் இனி உலகுக்கு ஆகாது  என்பதும், பகரக் கேட்டான்;<br/>
வரன்முறை துறந்தான், 'வல்லைத்  தருதிர் என் மகனை 'என்றார்.	       6.21.1<br/>
<br/>
இந்திரசித்து இராவணன்பால் விரைந்து வருதல்<br/>
<br/>
 'கூயினன், நுந்தை 'என்றார்;  குன்று எனக் குவிந்த தோளான்,<br/>
'போயின நிருதர் யாரும்  பொன்றினர் போலும் 'என்றான்;<br/>
'ஏயின பின்னை, மீள்வார்  நீ அலாது யாவர்? 'என்னா,<br/>
மேயது சொன்னார்; கேட்டான்;  தாதைபால் விரைவின் வந்தான்.	       6.21.2<br/>
<br/>
இந்திரசித்து, தந்தையைத் தேற்றி வணங்கிச் சேனைகள் சூழப் போர்க்களம் நோக்கிச் செல்லுதல் (8575-8583)<br/>
<br/>
வணங்கி, "நீ, ஐய! நொய்தின்  மாண்டனர் மக்கள் 'என்ன<br/>
உணங்கலை; இன்று காண்டி;  உலப்பு அறு குரங்கின் ஓங்கல்<br/>
பிணங்களின் குப்பை, மற்றை  நரர் உயிர் பிரிந்த யாக்கை<br/>
கணங் குழைச் சீதை காணும்;  அமரரும் காண்பர் '' என்றான்.	       6.21.3<br/>
<br/>
வலம் கொடு வணங்கி, வான் செல்  ஆயிரம் மடங்கல் பூண்ட<br/>
பொலம் கொடி நெடுந்தேர் ஏறி,  போர்ப்பணை முழங்கப் போனான்;<br/>
அலங்கல் வாள் அரக்கர் தானை  அறுபது வெள்ளம், யானைக்<br/>
குலங்களும், தேரும், மாவும்,  குழாம்கொளக் குழீஇய அன்றே.	       6.21.4<br/>
<br/>
கும்பிகை, திமிலை, செண்டை,  குறடு, மாப்பேரி, கொட்டி,<br/>
பம்பை, தார் முரசம், சங்கம்,  பாண்டில், போர்ப் பணவம், தூரி,<br/>
கம்பலி, உறுமை, தக்கை,  கரடிகை, துடி, வேய், கண்டை,<br/>
அம்பலி, கணுவை, ஊமை,  சகடையோடு ஆர்த்த அன்றே.	       6.21.5<br/>
<br/>
யானைமேல் பறை, கீழ்ப் பக்கத்து  எறிமணி, இரதத்து ஆழி,<br/>
மான மாப் புரவிப் பொன் தார்,  மரக் கொடி கண்டை, மானச்<br/>
சேனையோர் கழலும் தாரும்  சேண் தரப் புலம்ப, மற்றை<br/>
வானகத்து ஓடும் ஆழி அலை  என, வளர்ந்த அன்றே.	       6.21.6<br/>
<br/>
சங்கு ஒலி, வயிரின் ஓசை,  ஆகுளி, தழங்கு காளம்<br/>
பொங்கு ஒலி, வரிகண் பீலிப்  பேர் ஒலி, வேயின் பொம்மல்,<br/>
சிங்கத்தின் முழக்கம், வாசிச்  சிரிப்பு, தேர் இடிப்பு, திண் கைம்<br/>
மங்குலின் அதிர்வு, வான  மழையொடு மலைந்த அன்றே.	       6.21.7<br/>
<br/>
பண் தரு கிளவிச் செவ்விப்  பல்லியத்து ஒழுகு தீந்தேன்,<br/>
கண்டினில் குயின்ற வீணை  நரம்பொடு கமழும் தேறல்,<br/>
வண்டினில் பொலியும் நல்யாழ்  வழி உறும் நறவம், வானத்து<br/>
அண்டர்தம் செவியின் உண்ணும்  அமிழ்து எனலாய அன்றே.	       6.21.8<br/>
<br/>
வில்லொலி, வயவர் ஆர்க்கும்  விளி ஒலி, தழெிப்பின் ஓங்கும்<br/>
ஒல்லொலி, வீரர் பேசும்  உரை ஒலி, உரப்பில் தோன்றும்<br/>
செல்லொலி, திரள்தோள் கொட்டும்  சேண் ஒலி, நிலத்தில் செல்லும்<br/>
கல்லொலி துரப்ப, மற்றைக்  கடல் ஒலி கரந்தது அன்றே.	       6.21.9<br/>
<br/>
நாற்கடல் அனைய தானை  நடந்திட, கிடந்த பாரின்<br/>
மேல்கடந்து எழுந்த தூளி  விசும்பின்மேல் கொழுந்து வீச,<br/>
மால்கடல் சேனை காணும்  வானவர் மகளிர், மானப்<br/>
பாற்கடல் அனைய வாட்கண்,  பனி கடல் படைத்த அன்றே.	       6.21.10<br/>
<br/>
ஆயிர கோடி திண்தேர்,  அமரர்கோன் நகரம் என்ன<br/>
மேயின சுற்ற, தானோர்  கொற்றப் பொன் தேரின் மேலான்,<br/>
தூய மாச் சுடர்கள் எல்லாம்  சுற்றுற நடுவண் தோன்றும்<br/>
நாயகப் பரிதி போன்றான்  தேவரை நடுக்கம் கண்டான்	       6.21.11<br/>
<br/>
இந்திரசித்து தன் சேனைகளை அன்றிலின் உருவமைய அணி வகுத்து நிறுத்திச் சங்க நாதஞ் செய்து தன் வில்லின் நாணொலி செய்து ஆரவாரித்தல் (8584-8586)<br/>
<br/>
சென்று வெங்களத்தை எய்தி,  சிறையொடு துண்டம், செங் கண்,<br/>
ஒன்றிய கழுத்து, மேனி, கால்,  உகிர், வாலொடு, ஒப்ப,<br/>
பின்றல் இல் வெள்ளத் தானை  முறைபடப் பரப்பி, பேழ்வாய்<br/>
அன்றிலின் உருவது ஆய  அணிவகுத்து, அமைந்து நின்றான்	       6.21.12<br/>
<br/>
புரந்தரன் செருவில் தந்து  போயது, புணரி ஏழும்<br/>
உரம் தவிர்த்து ஊழி பேரும்  காலத்துள் ஒலிக்கும் ஓதை<br/>
கரந்தது வயிற்று, கால  வலம்புரி கையின் வாங்கி,<br/>
சிரம் பொதிர்ந்து அமரர் அஞ்ச  ஊதினான், திசையும் சிந்த.	       6.21.13<br/>
<br/>
சங்கத்தின் முழக்கம் கேட்ட  கவிப் பெருந்தானை, தள்ளி,<br/>
சிங்கத்தின் நாதம் வந்து  செவி புக, விலங்கு சிந்தி<br/>
'எங்கு உற்ற 'என்னா வண்ணம்  இரிந்தபோல் இரிந்த, ஏழை<br/>
பங்கத்தன் மலை வில் அன்ன  சிலை ஒலி பரப்பி ஆர்த்தான்.	       6.21.14<br/>
<br/>
இந்திரசித்தின் போர்முழக்கம் கேட்ட வானர சேனைகள் வெருவி ஓடுதல் (8587-8588)<br/>
<br/>
கீண்டன, செவிகள்; நெஞ்சம்  கிழிந்தன; கிளர்ந்து செல்லா<br/>
மீண்டன, கால்கள்; கையின்  விழுந்தன, மரனும் வெற்பும்;<br/>
பூண்டன, நடுக்கம்; வாய்கள்  புலர்ந்தன; மயிரும் பொங்க,<br/>
'மாண்டனம் அன்றோ? 'என்ற  வானரம் எவையும் மாதோ.	       6.21.15<br/>
<br/>
செங்கதிர்ச் செல்வன் சேயும்,  சமீரணன் சிறுவன் தானும்,<br/>
அங்கதப் பெயரினானும்,  அண்ணலும், இளைய கோவும்,<br/>
வெங்கதிர் மௌலிச் செங்கண்  வீடணன் முதல வீரர்<br/>
இங்கு இவர் நின்றார் அல்லது,  இரிந்தது, குரங்கின் ஈட்டம்.	       6.21.16<br/>
<br/>
அரக்கர் சேனை ஆரவாரித்துப் போர்க்களத்தில் மேற்சென்று நெருங்குதல்<br/>
<br/>
படைப் பெருந் தலைவர் நிற்க,  பல் பெருந் தானை வேலை<br/>
உடைப்பு உறு புனலின் ஓட,  ஊழிநாள் உவரி ஓதை<br/>
கிடைத்திட முழங்கி ஆர்த்துக்  கிளர்ந்தது; நிருதர் சேனை,<br/>
அடைத்தது, திசைகள் எல்லாம்;  அன்னவர் அகத்தர் ஆனார்.	       6.21.17<br/>
<br/>
அனுமன் தோளில் இராமனும் அங்கதன் தோளில் இலக்குவனும் ஏறியமர்ந்து போருக்குப் புறப்படுதல் (8590-8591)<br/>
<br/>
மாருதி அலங்கல் மாலை  மணி அணி வயிரத் தோள்மேல்<br/>
வீரனும், வாலி சேய்தன்  விறல்கெழு சிகரத் தோள்மேல்<br/>
ஆரியற்கு இளைய கோவும்  ஏறினர்; அமரர் வாழ்த்தி<br/>
வேரி அம் பூவின் மாரி  சொரிந்தனர், இடைவி டாமை.	       6.21.18<br/>
<br/>
விடையின்மேல், கலுழன் தன்மேல்,  வில்லினர் விளங்குகின்ற<br/>
கடை இல் மேல் உயர்ந்தார் காட்சி  இருவரும் கடுத்தார் கணுற்று<br/>
அடையின் மேருவையும் சாய்க்கும்  அனுமன் அங்கதன் என்று அன்னார்<br/>
தொடையின்மேல் மலர்ந்த தாரார்,  தோளின்மேல் தோன்றும் வீரர்	       6.21.19<br/>
<br/>
போருக்கு முற்பட்டெழுந்த நீலன் முதலிய படைத் தலைவர்களைப் பின்வரிசையில் நிற்குமாறு இராமன் பணித்தல் (8592-8593)<br/>
<br/>
நீலன் முதலாய் உள்ள  நெடும்படைத் தலைவர் நின்றார்,<br/>
தாலமும் மலையும் ஏந்தித்  தாக்குவான் சமையுங் காலை,<br/>
ஞாலமும் விசும்பும் காத்த  நானிலக் கிழவன் மைந்தன்,<br/>
மேல் அமர் விளைவை உன்னி,  விலக்கினன், விளம்பலுற்றான்.	       6.21.20<br/>
<br/>
 'கடவுளர் படைகள், நும்மேல்  வெய்யவன் துரந்த காலை,<br/>
தடை உள அல்ல; தாங்கும்  தன்மையிர் அல்லிர்; தாக்கிற்கு<br/>
இடை உளது எம்பால் நல்கி,  பின் நிரை நிற்றிர்; ஈண்டு இப்<br/>
படை உள தனையும், இன்று எம்  வில்தொழில் பார்த்திர் 'என்றான்.	       6.21.21<br/>
<br/>
இராம இலக்குவரின் விற்றொழில் வன்மையும், அது கண்டு இந்திரசித்து வியந்துரைத்தலும் (8594-8598)<br/>
<br/>
அருள்முறை அவரும் நின்றார்;  ஆண்டகை வீரர், ஆழி<br/>
உருள்முறை தேரின், மாவின்,  ஓடை மால்வரையின், ஊழி<br/>
இருள்முறை நிருதர் தம்மேல்  ஏவினர் இமைப்பிலோரும்<br/>
'மருள் முறை எய்திற்று 'என்பர்  சிலை வழங்கு அசனி மாரி.	       6.21.22<br/>
<br/>
இமைப்பதன் முன்னம், வந்த  இராக்கத வெள்ளம் தன்னைக்<br/>
குமைத் தொழில் புரிந்த வீரர்  தனுத் தொழில் குறித்து, இன்று எம்மால்<br/>
அமைப்பது என்? பிறிது ஒன்று  உண்டோ? மேரு என்று அமைந்த வில்லால்<br/>
உமைக்கு ஒரு பாகன் எய்த  புரங்களின் ஒருங்கி வீழ்ந்த.	       6.21.23<br/>
<br/>
தேரின்மேல் சிலையின் நின்ற  இந்திர சித்து என்று ஓதும்<br/>
வீரருள் வீரன் கண்டான்  வீழ்ந்தனர் வீழ்ந்த என்னும்<br/>
பாரின்மேல் நோக்கின் அன்றேல்,  பட்டன, பட்டார் என்னும்<br/>
போரின்மேல் நோக்கு இலாத,  இருவரும் பொருத பூசல்.	       6.21.24<br/>
<br/>
 'யானை பட்டனவோ? 'என்றான்;  'இரதம் இற்றனவோ; ' என்றான்;<br/>
'மான மா வந்த எல்லாம்  மறிந்து ஒழிந்தனவோ? 'என்றான்;<br/>
'ஏனை வாள் அரக்கர் யாரும்  இல்லையோ, எடுக்க? 'என்றான்<br/>
வான் உயர் பிணத்தின் குப்பை  மறைத்தலின், மயக்கம் உற்றான்.	       6.21.25<br/>
<br/>
 'செய்கின்றார், இருவர் வெம்போர்;  சிதைகின்ற சேனை நோக்கின்,<br/>
ஐயம்தான் இல்லா வெள்ளம்  அறுபதும்; 'அவிக 'என்று<br/>
வைகின்றார் அல்லர்; ஆகின்,  வரிசிலை வலத்தால் மாள<br/>
எய்கின்றார் அல்லர்; ஈது  எவ்இந்திர சாலம்? 'என்றான்.	       6.21.26<br/>
<br/>
இருவரது போர்த்தொழில் விளைவுகளை இந்திரசித்து வியந்து நோக்குதல் (8599-8605)<br/>
<br/>
அம்பின் மா மழையை நோக்கும்;  உதிரத்தின் ஆற்றை நோக்கும்;<br/>
உம்பரின் அளவும் சென்ற  பிணக்குன்றின் உயர்வை நோக்கும்;<br/>
கொம்பு அற உதிர்ந்த முத்தின்  குப்பையை நோக்கும்; கொன்ற<br/>
தும்பியை நோக்கும்; வீரர்  சுந்தரத் தோளை நோக்கும்.	       6.21.27<br/>
<br/>
மலைகளை நோக்கும்; மற்று அவ்  வானுறக் குவிந்த வன்கண்<br/>
தலைகளை நோக்கும்; வீரர்  சரங்களை நோக்கும்; தாக்கி<br/>
உலைகொள் வெம் பொறியின் உக்க  படைக்கலத்து ஒழுக்கை நோக்கும்;<br/>
சிலைகளை நோக்கும்; நாண் ஏற்று  இடியினைச் செவியின் நோக்கும்	       6.21.28<br/>
<br/>
ஆயிரம் தேரை ஆடல்,  ஆனையை, அலங்கல் மாவை,<br/>
ஆயிரம் தலையை, ஆழிப்  படைகளை அறுத்தும், அப்பால்<br/>
போயின பகழி வேகத்  தன்மையைப் புரிந்து நோக்கும்<br/>
பாய்வன பகழிக்கு ஒன்றும்  கணக்கு இலாப் பரப்பைப் பார்க்கும்.	       6.21.29<br/>
<br/>
அறுபது வெள்ளம் ஆய  அரக்கர்தம் ஆற்றற்கு ஏற்ற,<br/>
எறிவன, எய்வ, பெய்வ,  எற்றுறு படைகள் யாவும்,<br/>
பொறிவனம் வெந்த போலச்  சாம்பராய்ப் போயது அல்லால்<br/>
செறிவன இல்லா ஆற்றைச்  சிந்தையால் தெரிய நோக்கும்.	       6.21.30<br/>
<br/>
வயிறு அலைத்து ஓடிவந்து  கொழுநர்மேல் மகளிர் மாழ்கி,<br/>
குயில்தலத்து உக்க என்னக்  குழைகின்ற குழைவை நோக்கும்;<br/>
எயிறு அலைத்து இடிக்கும் பேழ்வாய்த்  தலை இலா யாக்கை ஈட்டம்<br/>
பயில்தலை, பறவை பாரில்  படிகிலாப் பரப்பைப் பார்க்கும்.	       6.21.31<br/>
<br/>
 'அங்கதர் அநந்த கோடி உளர் '  எனும்; 'அனுமர் என்பார்க்கு<br/>
இங்கு இனி உலகம் யாவும்  இடம் இலை போலும் 'என்றும்;<br/>
எங்கும் இம் மனிதர் என்பார்  இருவரேகொல்? 'என்று உன்னும்;<br/>
சிங்க ஏறு அனைய  வீரர் கடுமையைத் தெரிகிலாதான்.	       6.21.32<br/>
<br/>
ஆர்க்கின்ற அமரர்தம்மை நோக்கும்;  அங்கு அவர்கள் அள்ளித்<br/>
தூர்க்கின்ற பூவை நோக்கும்;  துடிக்கின்ற இடத் தோள் நோக்கும்<br/>
பார்க்கின்ற திசைகள் எங்கும் படும்  பிணப் பரப்பை நோக்கும்<br/>
ஈர்க்கின்ற குருதி யாற்றில்  யானையின் பிணத்தை நோக்கும்.	       6.21.33<br/>
<br/>
அஞ்சி ஓடிய வானரசேனை அரக்கர் பலர் மாளக்கண்டும் மீளாமை<br/>
<br/>
ஆயிர கோடித் தேரும்  அரக்கரும் ஒழிய, அல்லா<br/>
மா இருஞ் சேனை எல்லாம்  மாய்ந்தவா கண்டும், வல்லை<br/>
போயின குரக்குத் தானை  புகுந்தில அன்றே, பொன் தேர்த்<br/>
தீயவன்தன்மேல் உள்ள  பயத்தினால் கலக்கம் தீரா.	       6.21.34<br/>
<br/>
இராம இலக்குவர் போர்த்தொழில் கண்டு அனுமன் தோள்கொட்டி ஆரவாரிக்க, அரக்கர்கள் அஞ்சி நடுங்குதல் (8607-8608)<br/>
<br/>
தளப் பெருஞ் சேனை வெள்ளம்  அறுபதும் தலத்தது ஆக,<br/>
அளப்ப அருந் தேரின்  உள்ளது ஆயிரம் கோடி ஆக,<br/>
துளக்கமில் ஆற்றல் வீரர்  தோளும் போர்த்தொழிலும் நோக்கி,<br/>
அளப்ப அருந் தோளைக் கொட்டி,  அஞ்சனை சிறுவன் ஆர்த்தான்.	       6.21.35<br/>
<br/>
ஆர் இடை அநுமன் ஆர்த்த  ஆர்ப்பு ஒலி அசனி கேளா,<br/>
தேரிடை நின்று வீழ்ந்தார்  சிலர்; சிலர் படைகள் சிந்தி,<br/>
பாரிடை இழிந்து போகப்  பாரித்தார்; பைம்பொன் இஞ்சி<br/>
ஊரிடை நின்றுளாரும்,  உயிரினோடு உதிரம் கான்றார்.	       6.21.36<br/>
<br/>
அஞ்சிய அரக்கர்களைக் கடிந்துரைத்து இந்திரசித்து தான் ஒருவனாகவே இராம இலக்குவர்மேற் போருக்கு எதிர்தல்<br/>
<br/>
 'அஞ்சினிர், போமின்; இன்று,  ஓர் ஆர்ப்பு ஒலிக்கு அழியற்பாலிர்<br/>
வெஞ்சமம் விளைப்பது என்னா?  நீரும் இவ் வீரரோடு<br/>
துஞ்சினிர் போலும் அன்றே?  என்று அவர்ச் சுளித்து நோக்கி<br/>
மஞ்சினும் கரிய மெய்யான்  இருவர்மேல் ஒருவன் வந்தான்.	       6.21.37<br/>
<br/>
இந்திரசித்துடன் வந்த தேர்ப்படைகள் கிளர்ந்து எழுதல்<br/>
<br/>
அக்கணத்து ஆர்த்து மண்டி,  ஆயிர கோடித் தேரும்<br/>
புக்கன, நேமிப் பாட்டில்  கிழிந்தது புவனம் என்ன<br/>
திக்கு இடை நின்ற யானை  சிரம் பொதிர் எறிய, சிந்தி<br/>
உக்கன விசும்பின் மீன்கள்  உதிர்ந்திட, தேவர் உட்க.	       6.21.38<br/>
<br/>
இலக்குவன், இந்திரசித்தின் தலையினை அம்பினால் வீழ்த்துவதாக இராமன் முன்னிலையில் வஞ்சினம் கூறுதல் (8611-8615)<br/>
<br/>
மாற்றம் ஒன்று இளையவன் வளைவில் செங் கரத்து<br/>
ஏற்றினை வணங்கி நின்று இயம்புவான் : 'இகல்<br/>
ஆற்றலன் அரவு கொண்டு அசைப்ப ஆர் அமர்<br/>
தோற்றனன் 'என்று எனை உலகம் சொல்லுமால்	       6.21.39<br/>
<br/>
"காக்கவும் கிற்றிலன் காதல் நண்பரை;<br/>
போக்கவும் கிற்றிலன் ஒருவன் பொய்ப் பிணி;<br/>
ஆக்கவும் கிற்றிலன் வென்றி; ஆருயிர்<br/>
நீக்கவும் கிற்றிலன் " என்று நின்றதால்.	       6.21.40<br/>
<br/>
 'இந்திரன் பகை எனும் இவனை என் சரம்<br/>
அந்தரத்து அருந் தலை அறுக்கலாது எனின்<br/>
வெந்தொழிற் செய்கையன் விருந்தும் ஆய் நெடு<br/>
மைந்தரில் கடை எனப் படுவன் வாழியாய்!	       6.21.41<br/>
<br/>
 'நின்னுடை முன்னர் இந் நெறி இல் நீர்மையான்<br/>
தன்னுடைச் சிரத்தை என் சரத்தின் தள்ளினால்<br/>
பொன்னுடை வனைகழல் பொலம் பொன் தோளினாய்!<br/>
என்னுடை அடிமையும் இசையிற்று ஆம் அரோ.	       6.21.42<br/>
<br/>
 'நெடியன உலகு எலாம் கண்டு நிற்க என்<br/>
அடுசரம் இவன் தலை அறுக்கலாது எனின்<br/>
முடிய ஒன்று உணர்த்துவென்; உனக்கு நான் முயல்<br/>
அடிமையின் பயன் இகந்து அறுவதாக 'என்றான்.	       6.21.43<br/>
<br/>
அதுகண்டு அமரர் ஆர்த்தலும் இலக்குவனை இராமன் பாராட்டுதலும் (8616-8617)<br/>
<br/>
வல்லவன் அவ்வுரை வழங்கும் ஏல்வையுள்<br/>
'அல்லல் நீங்கினம் என அமரர் ஆர்த்தனர்;<br/>
எல்லை இல் உலகங்கள் யாவும் ஆர்த்தன;<br/>
நல்லறம் ஆர்த்தது; நமனும் ஆர்த்தனன்.	       6.21.44<br/>
<br/>
முறுவல் வாள் முகத்தினன் முளரிக் கண்ணனும்<br/>
'அறிவ! நீ "அடுவல் ” என்று அமைதி ஆம் எனின்<br/>
இறுதியும் காவலும் இயற்றும் ஈசரும்<br/>
வெறுவியர்; வேறு இனி விளைவது யாது? 'என்றான்.	       6.21.45<br/>
<br/>
இராமனைத் தொழுது இலக்குவன் போர்க்குப் புறப்படுதல்<br/>
<br/>
சொல் அது கேட்டு அடி தொழுது 'சுற்றிய<br/>
பல பெருந் தேரொடும் அரக்கர் பண்ணையைக்<br/>
கொல்வல்; இங்கு அன்னது காண்டிகொல்! எனா<br/>
ஒல்லையில் எழுந்தனன் உவகை உள்ளத்தான்.	       6.21.46<br/>
<br/>
அங்கதன் ஆரவாரித்தலும் இராமனது சங்கம் ஒலித்தலும்<br/>
<br/>
அங்கதன் ஆர்த்தனன் அசனி ஏறு என;<br/>
மங்குல்நின்று அதிர்ந்தன; வயவன் தேர்புனை<br/>
சிங்கமும் நடுக்குற திருவின் நாயகன்<br/>
சங்கமொன்று ஒலித்தது கடலும் தள்ளுற	       6.21.47<br/>
<br/>
அரக்கர் இலக்குவன்மேல் படைக்கலங்களை வீசுதல்<br/>
<br/>
எழு மழு சக்கரம் ஈட்டி தோமரம்<br/>
முழு முரண் தண்டு; வேல் முசுண்டி மூவிலை<br/>
கழு அயில் கப்பணம் கவண்கல் கன்னகம்<br/>
விழுமலைக்கு இரட்டிவிட்டு அரக்கர் வீசினார்.	       6.21.48<br/>
<br/>
இலக்குவன் அரக்கர் சேனையை அழித்தல் (8621-8630)<br/>
<br/>
மீன் எலாம் விண்ணின்நின்று ஒருங்கு வீழ்ந்து என<br/>
வானெலாம் மண்ணெலாம் மறைய வந்தன<br/>
தானெலாம் துணிந்து போய்த் தகர்ந்து சாய்ந்தன;<br/>
வேனிலான் அனையவன் பகழி வெம்மையால்	       6.21.49<br/>
<br/>
ஆயிரம் தேர் ஒரு தொடையின் அச்சு இறும்;<br/>
பாய்பரிக் குலம்படும்; பாகர் பொன்றுவர்;<br/>
நாயகர் நெடுந்தலை துமியும் நாம் அற<br/>
தீ எழும் புகை எழும் உலகும் தீயுமால்.	       6.21.50<br/>
<br/>
அடி அறும் தேர்; முரண் ஆழி அச்சு இறும்;<br/>
வடி நெடுஞ் சிலை அறும்; கவசம் மார்பு அறும்;<br/>
கொடி அறும்; குடை அறும்; கொற்ற வீரர்தம்<br/>
முடி அறும்; முரசு அறும்; முகிலும் சிந்துமால்.	       6.21.51<br/>
<br/>
 'இன்னது ஓர் உறுப்பு; இவை இனைய தேர் பரி;<br/>
மன்னவர் இவர்; இவர் படைஞர் மற்றுளார்<br/>
என்ன ஓர் தன்மையும் தெரிந்தது இல்லையால்<br/>
சின்னபின்னங்களாய் மயங்கிச் சிந்தலால்.	       6.21.52<br/>
<br/>
தந்தையர் தேரிடைத் தனயர் வன்தலை<br/>
வந்தன; தாதையர் வயிர வான்சிரம்<br/>
சிந்தின காதலர்க்கு இயைந்த தேரிடை<br/>
அந்தரத்து அம்பொடும் அற்று எழுந்தன.	       6.21.53<br/>
<br/>
செம்பெருங் குருதியின் திகழ்ந்த; செங்கண் மீன்<br/>
கொம்போடும் பரவையில் திரியும் கொட்பு என<br/>
தும்பை ஆம் தொடையலார் தடக்கை தூணி வாங்கு<br/>
அம்பொடும் துணிந்தன சிலையொடு அற்றன.	       6.21.54<br/>
<br/>
8627.	       6.21.தடிவன கொடுஞ்சரம் தள்ள தள்ளுற<br/>
மடிவன கொடிகளும் குடையும் மற்றவும்<br/>
முடிவு அறு பெரும்பிணக் களத்தின் மொய்த்தன<br/>
படிவன ஒத்தன பறவை பன்மைய.	       6.21.55<br/>
<br/>
சிந்துரங்களின் பருமமும்,  பகழியும், தேரும்,<br/>
குந்து வல் நெடுஞ்சிலை முதல்  படைகளும், கொடியும்,<br/>
இந்தனங்கள் ஆய், இறந்தவர்  விழிக் கனல் இலங்க,<br/>
வெந்த வெம் பிணம் விழுங்கின,  கழுதுகள் விரும்பி.	       6.21.56<br/>
<br/>
சில்லி ஊடு அறச் சிதறின  சில; சில, கோத்த<br/>
வல்லி ஊடு அற மறிந்தன  புரவிகள் மடியப்<br/>
புல்லி மண்ணிடைப் புரண்டன  சில; சில போர் ஆள்<br/>
வில்லி சாரதியொடும் பட,  திரிந்தன வெறிய.	       6.21.57<br/>
<br/>
அலங்கு பல்மணிக் கதிரன குருதியின் அழுந்தி<br/>
விலங்கு செஞ்சுடர் விடுவன வெளி இன்றி மிடைந்த<br/>
குலம்கொள் வெய்யவர் மறுகிடத் தீயிடைக் குளித்த<br/>
இலங்கை மாநகர் மாளிகை நிகர்த்தன இரதம்.	       6.21.58<br/>
<br/>
இலக்குவனுடன் சேர்ந்து இராமனும் அம்பு சொரிதலால் தன் சேனைகள் மடிய இந்திரசித்து தனித்து நிற்றல்<br/>
<br/>
ஆன காலையில், இராமனும்,  அயில் முகப் பகழி<br/>
சோனை மாரியின் சொரிந்தனன்,  அனுமனைத் தூண்டி;<br/>
வான மானங்கள் மறிந்து எனத்  தேர் எலாம் மடிய,<br/>
தானும் தேருமே ஆயினன்,  இராவணன் தனயன்.	       6.21.59<br/>
<br/>
இந்திரசித்து, இராம இலக்குவரை நோக்கி, 'இருவிரும் சேர்ந்து என்னுடன் பொருதிரோ? அன்றி ஒருவர் ஒருவிராய் நின்று பொருதிரோ? என வினவுதல் (8632-8633)<br/>
<br/>
பல் விலங்கொடு புரவிகள்  பூண்ட தேர் பரவை<br/>
வல் விலங்கல் போல் அரக்கர்தம்  குழாத்தொடு மடிய,<br/>
வில்விலங்கிய வீரரை  நோக்கினன், வெகுண்டான்,<br/>
சொல், விலங்கலன், சொல்லினன்  இராவணன் தோன்றல்.	       6.21.60<br/>
<br/>
 'இருவிர் என்னொடு பொருதிரோ?  அன்று எனின், ஏற்ற<br/>
ஒருவிர் வந்து உயிர் தருதிரோ?  உம் படையோடும்<br/>
பொருது பொன்றுதல் புரிதிரோ?  உறுவது புகலும்,<br/>
தருவல், இன்று உமக்கு ஏற்றுளது  'ஒன்று' எனச் சலித்தான்.	       6.21.61<br/>
<br/>
யானே உன்னைக் கொல்வதாக வஞ்சினஞ் செய்துள்ளேன் 'என இலக்குவன் மறுமொழி பகர்தல்<br/>
<br/>
 'வாளின், திண் சிலைத் தொழிலின்,  மல்லினின், மற்றை<br/>
ஆள் உற்று எண்ணிய படைக்கலம்  எவற்றினும் அமரில்<br/>
கோள் உற்று உன்னொடு குறித்தது  செய்து, உயிர்கொள்வான்<br/>
சூள் உற்றேன்; இது சரதம் 'என்று,  இலக்குவன் சொன்னான்	       6.21.62<br/>
<br/>
உன்னையான் கொல்வது உறுதி 'என இந்திரசித்து இலக்குவனை நோக்கிக் கூறுதல் (8635-8637)<br/>
<br/>
 'முன் பிறந்த உன் தம்முனை  முறை தவிர்த்து, உனக்குப்<br/>
பின்பு இறந்தவன் ஆக்குவென்;  பின் பிறந்தோயை<br/>
முன்பு இறந்தவன் ஆக்குவென்;  இது முடியேனேல்<br/>
என், பிறந்ததனால் பயன்  இராவணற்கு? 'என்றான்.	       6.21.63<br/>
<br/>
8636.	       6.21.இலக்குவன் எனும்பெயர் உனக்கு  இயைவதே என்ன<br/>
இலக்கு வன்கணைக்கு ஆக்குவென்;  "இதுபுகுந்து இடையே<br/>
விலக்குவன் '' என, விடையவன்  விலக்கினும், வீரம்<br/>
விலக்குவன்; இதுகாணும்,  உன் தமையனும் விழியால்.	       6.21.64<br/>
<br/>
அறுபது ஆக்கிய வெள்ளத்தின்  அரக்கரை அம்பால்,<br/>
இறுவது ஆக்கிய இரண்டு  வில்லீரும் கண்டு இரங்க,<br/>
மறுவது ஆக்கிய எழுபது  வெள்ளமும் மாள,<br/>
வெறுவிது ஆக்குவென், உலகை  இக்கணத்தின் ஓர்வில்லால்.	       6.21.65<br/>
<br/>
என் தம்பிமாருக்கும் என் சிறிய தந்தைக்கும், நும் இருவரது குருதி நீரால் இறுதிக்கடன் செய்வேன் 'என இந்திரசித்து கூறுதல்<br/>
<br/>
 'கும்பகன்னன் என்று ஒருவன்,  நீர் அம்பிடைக் குறைத்த<br/>
தம்பி அல்லன் யான்; இராவணன்  மகன்; ஒரு தமியேன்;<br/>
எம்பிமாருக்கும் என் சிறு  தாதைக்கும், இருவீர்<br/>
செம் புண் நீர் கொடு கடன்  கழிப்பேன்' எனத் தீர்ந்தான்.	       6.21.66<br/>
<br/>
அரக்கராகிய நும்மினத்தார்க்கெல்லாம் ஒருசேர இறுதிக்கடன் செய்தற்கு உள்ளவன் வீடணனே 'என இலக்குவன் மொழிதல்<br/>
<br/>
 'அரக்கர் என்பது ஓர் பெயர்  படைத்தீர்க்கு எலாம் அடுத்த<br/>
புரக்கும் நன்கடன் செயவுளன்,  வீடணன் போந்தான்;<br/>
கரக்கும் நுந்தைக்கு நீ செயக்  கடவன கடன்கள்<br/>
இரக்கம் உற்று, உனக்கு அவன் செயும் '  என்றனன், இளையோன்.	       6.21.67<br/>
<br/>
இந்திரசித்து வெகுண்டு கடும்போர் புரிதல் (8640-8642)<br/>
<br/>
ஆன காலையில் அயில் எயிறு  அரக்கன் நெஞ்சு அழன்றான்;<br/>
வானும் வையமும் திசைகளும்  யாவையும் மறைய,<br/>
பால் நல் வேலையைப் பருகுவ  சுடர் முகப் பகழி,<br/>
சோனை மாரியின் இருமடி  மும்மடி சொரிந்தான்.	       6.21.68<br/>
<br/>
அங்கதன்தன் மேல் ஆயிரம்;  அவற்றினுக்கு இரட்டி,<br/>
வெங்கண் மாருதி மேனிமேல்;  வேறு உள வீரச்<br/>
சிங்கம் அன்னவர் ஆக்கைமேல்  உலப்பு இல செலுத்தி,<br/>
எங்கும் வெங்கணை ஆக்கினன்  இராவணன் சிறுவன்.	       6.21.69<br/>
<br/>
இளைய மைந்தன்மேல், இராமன்மேல்,  இராவணி இகலி,<br/>
விளையும் வன்தொழில் வானர  வீரர்மேல், மெய்யுற்று<br/>
உளைய வெஞ் சரம் சொரிந்தனன்;  நாழிகை ஒன்று,<br/>
வளையும் மண்டலப் பிறை என  நின்றது, வரிவில்	       6.21.70<br/>
<br/>
அது கண்டு அமரர்கள் அஞ்சுதல்<br/>
<br/>
பச்சி மத்தினும், முகத்தினும்,  மருங்கினும், பகழி,<br/>
உச்சி முற்றிய வெய்யவன்  கதிர் என உமிழ,<br/>
கச்சம் உற்றவன் கைக்கணைக்  கடுந்தொழில் காண<br/>
அச்சம் உற்றனர், கண் புதைத்து  ஒடுங்கினர், அமரர்.	       6.21.71<br/>
<br/>
இந்திரசித்து ஏவிய அம்புகளைத் தடுத்து விலக்கி இலக்குவன் இந்திரசித்தின்மேல் விரைந்து செல்லுதல்<br/>
<br/>
மெய்யில் பட்டன பட, படாதன  எலாம் விலக்கி,<br/>
தெய்வப் போர்க் கணைக்கு அத்துணைக்கு  அத்துணை செலுத்தி,<br/>
ஐயற்கு ஆங்கு இளங் கோளரி, அறிவு  இலான் அறைந்த<br/>
பொய்யின் போம்படி போக்கினன்,  கடிதினில் புக்கான்.	       6.21.72<br/>
<br/>
இராமன் இந்திரசித்தின்மேல் அம்பு செலுத்தாது வறிதே நிற்க, இலக்குவன் இந்திரசித்து இருவரும் கடும்போர் புரிதல் (8645-8647)<br/>
<br/>
பிறகு நின்றனன் பெருந்தகை,  இளவலைப் பிரியான்,<br/>
'அறம் இது அன்று' என அரக்கன்மேல்  சரம் துரந்து அருளான்;<br/>
இறவு கண்டிலர் இருவரும்,  ஒருவரை ஒருவர்;<br/>
விறகின் வெந்தன, விசும்பிடைச்  செறிந்தன விசிகம்.	       6.21.73<br/>
<br/>
மாடு எரிந்து எழுந்து  இருவர்தம் கணைகளும் வழங்க,<br/>
காடு எரிந்தன; கனம் வரை  எரிந்தன; கனக<br/>
வீடு எரிந்தன; வேலைகள்  எரிந்தன; மேகம்<br/>
ஊடு எரிந்தன; ஊழியின்  எரிந்தன, உலகம்.	       6.21.74<br/>
<br/>
படம்கொள் பாம்பு அணை துறந்தவற்கு  இளையவன், பகழி,<br/>
விடம்கொள் வெள்ளத்தின் மேலன  வருவன விலக்கி<br/>
இடங்கர் ஏறு என, எறுழ்வலி  அரக்கன் தேர் ஈர்க்கும்<br/>
மடங்கல் ஐ இரு நூற்றையும்  கூற்றின்வாய் மடுத்தான்	       6.21.75<br/>
<br/>
இந்திரசித்து, தானேறிய தேர் அழிந்த நிலையில் தனியனாய் நின்று அங்கதன் முதலியோர்மேல் அம்பு எய்து தன் வெற்றிச் சங்கினை ஊதுதல் (8648-8649)<br/>
<br/>
தேர் அழிந்திட, சேமத் தேர் பிறிது  இலன், செறிந்த<br/>
ஊர் அழிந்திடத் தனி நின்ற  கதிரவன் ஒத்தான்;<br/>
'பார் அழிந்தது குரங்கு எனும் பெயர் '  என, பகைத்த<br/>
சூர் அழிந்திடத் துரந்து அ(ன்)ன  சுடுசரம் சொரிந்தான	       6.21.76<br/>
<br/>
அற்ற தேர் மிசை நின்று, போர்  அங்கதன் அலங்கல்<br/>
கொற்றத் தோளினும், இலக்குவன்  புயத்தினும், குளித்து<br/>
முற்ற, எண்ணிலா முரண் கணை  தூர்த்தனன்; முரண் போர்<br/>
ஒற்றைச் சங்கு எடுத்து ஊதினன்,  உலகு எலாம் உலைய.	       6.21.77<br/>
<br/>
இலக்குவன், இந்திரசித்தின் கங்கணமும் கவசமும் மூட்டறக் கழல அவன்மேற் பத்து அம்புகளைச் சிதறி வில்நாண் ஒலி செய்தல்<br/>
<br/>
சங்கம் ஊதிய தசமுகன்  தனிமகன் தரித்த<br/>
கங்கணத்தொடு கவசமும்  மூட்டு அறக் கழல,<br/>
வெங் கடுங் கணை ஐ இரண்டு  உரும் என வீசி,<br/>
சிங்க ஏறு அன்ன இலக்குவன்  சிலையை நாண் எறிந்தான்.	       6.21.78<br/>
<br/>
இலக்குவனது வெற்றிகண்டு, ஆரவாரம் செய்யும்படி இராமன் பணிக்க, வானரர் ஆரவாரித்தல்<br/>
<br/>
கண்ட கார்முகில் வண்ணனும்,  கமலக்கண் கலுழ,<br/>
துண்ட வெண்பிறை நிலவு என  முறுவலும் தோன்ற,<br/>
அண்டம் உண்ட தன்வாயினால்,  ஆர்மின் என்று அருள,<br/>
'விண்டது அண்டம் 'என்று  உலைந்து இட, ஆர்த்தனர், வீரர்.	       6.21.79<br/>
<br/>
இந்திரசித்து வானில் மறைந்த நிலையில், இலக்குவன் 'அவன் மேல் அயன்படை தொடுப்பேன் 'என இராமனிடம் கூற, இராமன் அது கூடாதனெத் தடுத்தல்<br/>
<br/>
கண் இமைப்பதன் முன்புபோய்  விசும்பிடைக் கரந்தான்;<br/>
அண்ணல்; மற்று அவன் ஆக்கை  கண்டு அறிகிலன்; ஆழிப்<br/>
பண்ணவற்கு, 'இவன் பிழைக்குமேல்,  படுக்கும் நம்படையை;<br/>
எண்ணம் மற்று இலை; அயன் படை  தொடுப்பல் 'என்று இசைத்தான்.	       6.21.80<br/>
<br/>
இராமனது ஆணைக்கு இசைந்து இலக்குவன் அச் செயலைத் தவிர்தல்<br/>
<br/>
ஆன்றவன் அது பகர்தலும்,  'அறநிலை வழாதாய்!<br/>
ஈன்ற அந்தணன் படைக்கலம்  தொடுக்கில், இவ் உலகம்<br/>
மூன்றையும் சுடும்; ஒருவனால்  முடிகலது 'என்றான்,<br/>
சான்றவன்; அது தவிர்ந்தனன்,  உணர்வுடைத் தம்பி.   6.21.81<br/>
<br/>
மறைந்த இந்திரசித்து, அவரது கருத்தறிந்து, அவர்கள்மேல் தானே தெய்வப்படையினை ஏவுவதாகத் துணிந்து அவ்விடத்தை விட்டு நீங்க, அதனையுணராத தேவர்களும் வானரர்களும் ஆரவாரித்தல் (8654-8655)<br/>
<br/>
மறைந்துபோய் நின்ற வஞ்சனும்,  அவருடை மனத்தை<br/>
அறிந்து, தெய்வ வான் படைக்கலம்  தொடுப்பதற்கு அமைந்தான்;<br/>
'பிரிந்து போவதே கருமம்  இப்பொழுது 'எனப் பெயர்ந்தான்;<br/>
செறிந்த தேவர்கள் ஆவலம்  கொட்டினர், சிரித்தார்.    6.21.82<br/>
<br/>
செஞ் சரத்தொடு செம்மழை  விசும்பிடைச் செல்ல.<br/>
மஞ்சின் மாமழை போயினதாம்  என மறைய,<br/>
அஞ்சினான் அகன்றான் 'என,  அறிந்தனர் ஆர்த்தார்<br/>
வெஞ்சினம் தருகளிப்பினர்,  வானர வீரர்.  6.21.83<br/>
<br/>
தோல்வியுற்ற இந்திரசித்து யாவரும் உணராதபடி மறைந்து இலங்கையை அடைதல்<br/>
<br/>
உடைந்த வானரச் சேனையும்,  ஓத நீர் உவரி<br/>
அடைந்தது ஆம் என வந்து, இரைத்து,  ஆர்த்து, எழுந்து ஆடி<br/>
தொடர்ந்து சென்றது, தோற்றவன்,  யாவர்க்கும் தோற்றான்<br/>
கடந்த வேலைபோல், கலங்குறும்  இலங்கையைக் கலந்தான்  6.21.84<br/>
<br/>
அயன்படையைத் தானே முற்படத் தொடுத்தற்கு எண்ணிச் சென்ற இந்திரசித்தின் கருத்தினையுணராத இராம இலக்குவர் போர்க்கோலம் களைதலும் வானவர் மலர்மழை சொரிந்து வாழ்த்துதலும் (8657-8658)<br/>
<br/>
 'எல் கொள் நான்முகன் படைக்கலம்  இவர் என்மேல் விடாமுன்<br/>
முற்கொள்வேன்' எனு முயற்சியன்,  மறைமுறை மொழிந்த<br/>
சொல்கொள் வேள்வி போய்த் தொடங்குவான்  அமைந்தவன் துணிவை<br/>
மல் கொள் தோளவர் உணர்ந்திலர்;  அவன் திறம் மறந்தார்.    6.21.85<br/>
<br/>
அனுமன் அங்கதன் தோளின்நின்று  இழிந்தனர் ஆகி,<br/>
தனுவும், வெங்கணைப் புட்டிலும்,  கவசமும், தடக்கைக்கு<br/>
இனிய கோதையும் துறந்தனர்  இருந்தனர்; இமையோர்<br/>
பனிமலர் பொழிந்து ஆர்த்தனர்,  வாழ்த்து ஒலி பரப்பி.   6.21.86<br/>
<br/>
சூரியன் மறைதல்<br/>
<br/>
ஆர்த்த சேனையின் அமலை போய்  விசும்பினை அலைக்க,<br/>
ஈர்த்த தேரொடும் கடிது சென்றான்  அகன்று இரவி,<br/>
'தீர்த்தன்மேல் அவன் திசைமுகன்  படைக்கலம் செலுத்தப்<br/>
பார்க்கிலேன் : முந்திப் படுவல் '  என்பான் என, பட்டான்.  6.21.87<br/>
<br/>
இராமன், சேனைகட்கு உணவுதேடிக் கொணருமாறு வீடணனுக்குக் கூற, அவன் தமரொடும் விரைந்து செல்லுதல் (8660-8661)<br/>
<br/>
 'இரவும் நன்பகலும் பெரு  நெடுஞ்செரு இயற்றி,<br/>
உரவு நம் படை மெலிந்து உளது;  அருந்துதற்கு உணவு<br/>
வரவு தாழ்த்தது; வீடண!  வல்லையின் ஏகி,<br/>
தரவு வேண்டினென் 'என்றனன்,  தாமரைக் கண்ணன்.   6.21.88<br/>
<br/>
 'இன்னதே கடிது இயற்றுவென் '  எனத் தொழுது எழுந்தான்,<br/>
பொன்னின் மோலியன் வீடணன்,  தமரொடும் போனான்;<br/>
கன்னல் ஒன்றில் ஓர் காலினின்  வேலையைக் கடந்தான்;<br/>
அன்ன வேலையின் இராமன் ஈது  இளையவற்கு அறைந்தான்.  6.21.89<br/>
<br/>
தெய்வப் படைக்கலங்களுக்குப் பூசனைபுரிய எண்ணிய இராமன் இலக்குவனை நோக்கிச் சேனைகளைக் காக்கும்படி பணித்து, தான் போர்க்களத்தைவிட்டு வேறிடஞ் செல்லுதல்<br/>
<br/>
 'தெய்வ வான்பெரும் படைகட்கு  வரன்முறை திருந்து<br/>
மெய்கொள் பூசனை இயற்றினம்  விடும் இது விதியால்;<br/>
ஐய! நானிவை ஆற்றினன்  வருவது ஓர் அளவும்<br/>
கைகொள் சேனையைக் கா' எனப்  போர்க்களம் கடந்தான்.	       6.21.90<br/>
<br/>
தன் தந்தையைக் கண்டு போரில் நிகழ்ந்தவற்றை இந்திரசித்து கூற இராவணன் 'இனிச் செய்தற்குரியது யாது? 'என வினவுதல்<br/>
<br/>
தந்தையைக் கண்டு, புகுந்துள  தன்மையும், தன்மேல்<br/>
முந்தை நான்முகன் படைக்கலம்  தொடுக்குற்ற முறையும்<br/>
சிந்தையுள் புகச் செப்பினன்;  அனையவன் திகைத்தான்,<br/>
'எந்தை! என், இனிச் செயத் தக்கது?  இசை' என இசைத்தான்.	       6.21.91<br/>
<br/>
இந்திரசித்து, இனி செய்யத் தகுவது இதுவெனக் கூறுதல் (8664-8665)<br/>
<br/>
"தன்னைக் கொல்வது துணிவரேல்,  தனக்கு அது தகுமேல்,<br/>
முன்னர்க் கொல்லிய முயல்க 'என்று  அறிஞரே மொழிந்தார்;<br/>
அந் நல் போரவர் அறிவுறாவகை  மறைந்து அயன்தன்<br/>
வெல் நல் போர்ப்படை விடுதலே  நலம்; இது விதியால்.	       6.21.92<br/>
<br/>
 'தொடுக்கின்றேன் என்பது உணர்வரேல்  அப்படை தொடுத்தே<br/>
தடுப்பர்; காண்பரேல், கொல்லவும்  வல்லர்; அத் தவத்தர்;<br/>
இடுக்கு ஒன்று ஆகின்றது இல்லை;  நல் வேள்வியை இயற்றி<br/>
முடிப்பல், அன்னவர் வாழ்வை ஓர்  கணத்து' என்று முடித்தான்.	       6.21.93<br/>
<br/>
இந்திரசித்தின் கருத்திற்கிசைந்த இராவணன், மகோதரனை நோக்கி, 'நீ படையுடன் முன்னதாகச் சென்று மகோதரனை மாயப் போர் புரிக 'எனப் பணித்தல்(8666-8668)<br/>
<br/>
 'என்னை அன்னவர் மறந்தனர்  நின்று இகல் இயற்ற<br/>
துன்னு போர்ப் படை முடிவு இலாது  அவர்வயின் தூண்டின்<br/>
பின்னை, நின்றது புரிவல் 'என்று  அன்னவன் பேச<br/>
மன்னன், முன்நின்ற மகோதரற்கு  இம்மொழி வழங்கும்.	       6.21.94<br/>
<br/>
 'வெள்ளம் நூறுடை வெஞ்சினச்  சேனையை, வீர!<br/>
அள் இலைப்படை அகம்பனை  முதலிய அரக்கர்<br/>
எள் இல் எண் இலர் தம்மொடு  விரைந்தனை ஏகி,<br/>
கொள்ளை வெஞ் செரு இயற்றுதி, '  மனிதரைக் குறுகி.	       6.21.95<br/>
<br/>
 'மாயை என்றன, வல்லன  யாவையும், வழங்கி,<br/>
தீ இருள் பெரும் பரப்பினைச்  செறிவு உறத் திருத்தி,<br/>
நீ ஒருத்தனே உலகு ஒரு  மூன்றையும் நிமிர்வாய்;<br/>
போய் உருத்தவர் உயிர் குடித்து  உதவு 'எனப் புகன்றான்.	       6.21.96<br/>
<br/>
மகோதரன் மகிழ்ந்து போருக்குப் புறப்பட்ட நிலையில் உடன்சென்ற நால்வகைச் சேனைகளின் தோற்றம் (8669-8675)<br/>
<br/>
என்ற காலையின், 'என்றுகொல்  ஏவுவது? 'என்று<br/>
நின்ற வாள் எயிற்று அரக்கனும்  உவகையின் நிமிர்ந்தான்;<br/>
சென்று தேர்மிசை ஏறினன்;  இராக்கதர் செறிந்தார்,<br/>
குன்று சுற்றிய மதகரிக் குலம்  அன்ன குறியார்.	       6.21.97<br/>
<br/>
கோடி கோடி நூறாயிரம்  ஆயிரம் குறித்த<br/>
ஆடல் யானைகள் அணிதொறும்  அணிதொறும் அமைந்த;<br/>
ஓடு தேர்க்குலம் உலப்பு இல  கோடி, வந்து உற்ற;<br/>
கேடு இல் வாம்பரி, கணக்கையும்  கடந்தன கிளர்ந்த.	       6.21.98<br/>
<br/>
படைக்கலங்களும், பருமணிப்  பூண்களும், பகுவாய்<br/>
இடைக் கலந்தன எயிற்று  இளம்பிறைகளும் எறிப்ப,<br/>
புடைப் பரந்தன வெயில்களும்  நிலாக்களும் புரள,<br/>
விடைக் குலங்கள்போல்,  இராக்கதப் பதாதியும் மிடைந்த.	       6.21.99<br/>
<br/>
கொடிக் குழீஇயன, கொழுந்து  எடுத்து எழுந்து மேற்கொள்ள,<br/>
இடிக் குழீஇ எழு மழைப் பெருங்  குலங்களை இரித்த;<br/>
அடிக் குழீஇயிடும் இடம் தொறும்  பிதிர்ந்து எழுந்து ஆர்த்த<br/>
பொடிக் குழீஇ, அண்டம் படைத்தவன்  கண்ணையும் புதைத்த.	       6.21.100<br/>
<br/>
ஆனை என்னும் மா மலைகளின்  இழிமத அருவி<br/>
வான யாறுகள், வாசி வாய்  நுரையொடு மயங்கி,<br/>
கான மாமரம் கல்லொடும்  ஈர்த்தன, கடிதின்<br/>
போன, போக்க அரும் பெருமைய,  புணரியுள் புக்க.	       6.21.101<br/>
<br/>
தடித்து, மீன்குலம் விசும்பிடைத்  தயங்குவ சலத்தின்<br/>
மடித்த வாயினர், வாளெயிற்று  அரக்கர், தம் வலத்தின்<br/>
பிடித்த திண்படை விதிர்த்திட  விதிர்த்திடப் பிறழ்ந்து<br/>
பொடித்த வெம்பொறி, கொதித்து மேல்  போவன போன்ற.	       6.21.102<br/>
<br/>
சொன்ன நூறுடை வெள்ளம் என்று,  இராவணன் துரந்த<br/>
அன்ன சேனையை வாயில் ஊடு  உமிழ்கின்ற அமைதி,<br/>
முன்னம் வேலையை, முழுவதும்  குடித்தது 'முறை ஈது '<br/>
என்ன மீட்டு உமிழ் தமிழ்முனி  ஒத்தது, அவ் இலங்கை.	       6.21.103<br/>
<br/>
அரக்கர்க்கும் வானரர்க்கும் இடையே நிகழ்ந்த பெரும்போர் (8676-8681)<br/>
<br/>
சங்கும், பேரியும், தாளமும்,  காளமும், தலைவர்<br/>
சிங்க நாதமும், சிலையின் நாண்  ஒலிகளும், சின மாப்<br/>
பொங்கும் ஓதையும் புரவியின்  ஓதையும், பொலந் தேர்<br/>
வெங்கண் ஓலமும், மால் என,  விழுங்கிய உலகை.	       6.21.104<br/>
<br/>
புக்க தார்ப் பெரும் போர்ப்படை,  பறந்தலைப் புறத்தில்<br/>
தொக்கதால்; நெடு வானரத்  தானையும் துவன்றி<br/>
ஒக்க ஆர்த்தன, உறுக்கின,  தழெித்தன, உருத்த<br/>
மிக்க வான்படை விடுகணை  மாமழை விலக்கி.	       6.21.105<br/>
<br/>
குன்று கோடியும் கோடிமேல்  கோடியும் குறித்த<br/>
வென்றி வானர வீரர்கள்,  முகம்தொறும் வீச<br/>
ஒன்றின், நால்வரும் ஐவரும்  இராக்கதர் உலந்தார்;<br/>
பொன்றி வீழ்ந்தன, பொருகரி,  பாய்பரி, பொலந்தேர்.	       6.21.106<br/>
<br/>
மழுவும், சூலமும், வலயமும்,  நாஞ்சிலும், வாளும்,<br/>
எழுவும், ஈட்டியும், தோட்டியும்,  எழுமுனைத் தண்டும்;<br/>
தழுவும் வேலொடு கணையமும்,  பகழியும், தாக்க,<br/>
குழுவினோடு பட்டு உருண்டன,  வானரக் குலங்கள்.	       6.21.107<br/>
<br/>
முற்கரங்களும், முசலமும்,  முசுண்டியும், முளையும்,<br/>
சக்கரங்களும், பிண்டி  பாலத்தொடு தண்டும்,<br/>
கப்பணங்களும், வளையமும்,  கவண் உமிழ் கல்லும்<br/>
வெற்பு இனங்களை நுறுக்கின;  கவிகளை வீழ்த்த.	       6.21.108<br/>
<br/>
கதிர் அயில்படைக் கலம் அவர்  முறைமுறை கடாவ<br/>
அதிர் பிணப் பெருங் குன்றுகள்  படப்பட, அழிந்த<br/>
உதிரம் உற்ற பேர் ஆறுகள்  திசைதிசை ஓட,<br/>
எதிர் நடக்கில குரங்கு இனம்;  அரக்கரும் இயங்கார்.	       6.21.109<br/>
<br/>
இறந்த வானரர், வானவராதல்<br/>
<br/>
யாவர், ஆங்கு இகல் வானரர்  ஆயினர், எவரும்<br/>
தேவர் ஆதலின், அவரொடும்  விசும்பிடைத் திரிந்தார்;<br/>
மேவு காதலின் மெலிவுறும்  அரம்பையர் விரும்பி,<br/>
ஆவி ஒன்றிடத் தழுவினர்,  பிரிவுநோய் அகன்றார்.	       6.21.110<br/>
<br/>
இரக்கமற்ற அரக்கர்களும் பெருந் தேவராதல்<br/>
<br/>
கரக்கும் மாயமும், வஞ்சமும்,  களவுமே கடனா,<br/>
இரக்கமே முதல் தருமத்தின்  நெறி ஒன்றும் இல்லா<br/>
அரக்கரைப் பெருந் தேவர்கள்  ஆக்கின, அமலன்<br/>
சரத்தின் மேல் இனிப் பவித்திரம்  உள எனத் தகுமே?	       6.21.111<br/>
<br/>
இலக்குவன் பெரும் போர் விளைத்தல்<br/>
<br/>
அந்தகன் பெரும் படைக்கலம்  மந்திரத்து அமைத்தான்;<br/>
இந்து வெள் எயிற்று அரக்கரும்,  யானையும், தேரும்,<br/>
வந்த வந்தன வானகம்  இடம்பெறா வண்ணம்<br/>
சிந்தினான் சரம் இலக்குவன்,  முகம்தொறும் திரிந்தான்.	       6.21.112<br/>
<br/>
கும்பகருணன் கையாண்ட தண்டாயுதம் போர்க்களத்திற் கிடந்ததை அனுமன் தன் கையிற்கொண்டு போர் செய்தல் (8685-8692)<br/>
<br/>
கும்ப கன்னன் ஆண்டு இட்டது,  வயிரம் வான் குன்றின்<br/>
வெம்பு வெஞ்சுடர் விரிப்பது,  தேவரை மேல்நாள்<br/>
தும்பையின் தலைத் துரந்தது சுடர்  மணித் தண்டு ஒன்று<br/>
இம்பர் ஞாலத்தை நெளிப்பது,  மாருதி எடுத்தான்.	       6.21.113<br/>
<br/>
 'காற்று அன்று, இதுகனல் அன்று' என,  இமையோர் இடைகாணா<br/>
ஏற்றம் கடுவிசையோடு, உயர்கொலை  நீடிய இயல்பால்,<br/>
சீற்றம் தனது உருவாய், இடை தேறாதது  ஒர் மாறு ஆய்,<br/>
கூற்றம், கொடுமுனை வந்த என  கொன்றான், இகல் நின்றான்.	       6.21.114<br/>
<br/>
வெங்கண் மத மலை மேல், விரை  பரிமேல், விடு தேர்மேல்,<br/>
சங்கம் தரு படைவீரர்கள்  உடல்மேல் : அவர் தலைமேல்;<br/>
"எங்குமுளன் ஒருவன்' என  இரு நான்மறை தெரிக்கும்<br/>
செங்கண்ணவன் இவனே '' எனத்  திரிந்தான் கலை தெரிந்தான்.	       6.21.115<br/>
<br/>
கிளர்ந்தாரையும் கிடைத்தாரையும்  கிழித்தான், கனல் விழித்தான்;<br/>
களம்தான் ஒரு குழம்பு ஆம் வகை  அரைத்தான், உருக்கரைத்தான்;<br/>
வளர்ந்தான் நிலை உணர்ந்தார், 'உலகு  ஒருமூன்றையும் வலத்தால்<br/>
அளந்தானும் முனிவனே? 'என  இமையோர்களும் அயிர்த்தார்.	       6.21.116<br/>
<br/>
மத்தக் கரி நெடு மத்தகம்  வகிர்பட்டு உக, மண்மேல்<br/>
முத்தின் பொலி முழுமேனியன்,  முகில் விண்தொடு மெய்யான்,<br/>
ஒத்து அக் கடையுகம் உற்றுழி,  உறுகால் பொர, உடுமீன்<br/>
தொத்தப் பொலி கனகம் கிரி  வெயில் சுற்றியது ஒத்தான்.	       6.21.117<br/>
<br/>
 'இடித்தான் நிலம் விசும்போடு 'என '  இட்டான் அடி, எழுந்தான்.<br/>
பொடித்தான், கடற் பெருஞ்சேனையை;  பொலம் தண்டு தன் வலத்தால்<br/>
பிடித்தான், மதகரி தேர் பரி  பிழம்பு ஆனவை குழம்பா<br/>
அடித்தான்; உயிர்குடித்தான்;  எடுத்து ஆர்த்தான்; பகைதீர்த்தான்.	       6.21.118<br/>
<br/>
நூறாயிரம் மத மால்கரி,  ஒரு நாழிகை நுவல்போது,<br/>
ஆறாய், நெடுங் கடுஞ் சோரியின்  அளறு ஆம் வகை அரைப்பான்;<br/>
ஏறு ஆயிரம் எனல் ஆய்  எழுவய வீரரை இடறி,<br/>
தேறாது உறு கொலை மேவிய  திசை யானையின் திரிந்தான்.	       6.21.119<br/>
<br/>
தேர் ஏறினர், பரி ஏறினர்,  விடை ஏறினர்; சினவெம்<br/>
கார் ஏறினர், மலை ஏறினர்;  கடல் ஏறினர்; பலவெம்<br/>
போரேறினர், புகழேறினர்,  புகுந்தார், புடை வளைந்தார்<br/>
நேரேறினர் விசும்பு ஏறிட,  நெரித்தான், கதைதிரித்தான்.	       6.21.120<br/>
<br/>
சுக்கிரீவன் முதலியோர் ஒருவரையொருவர் காணாதவராகி அரக்கர் படைக்கடலில் அமைதல்<br/>
<br/>
அரிகுல மன்னன், நீலன்,  அங்கதன், குமுதன், சாம்பன்,<br/>
பருவலிப் பனசன், என்று இப்  படைத்தலை வீரர் யாரும்<br/>
பொருசினம் திருகி, வென்றிப்  போர்க்கள மருங்கில் புக்கார்<br/>
ஒருவரை ஒருவர் காணார்,  உயர்படைக் கடலின் உள்ளார்.	       6.21.121<br/>
<br/>
அனுமன் அகம்பனொடு பொருதல் (8694-8703)<br/>
<br/>
தொகும் படை அவுணர் வெள்ளம்  துறைதொறும் அள்ளித் தூவி<br/>
நகம் படை ஆகக் கொல்லும்  நரசிங்கம் நடந்தது என்ன<br/>
மிகும் படைக் கடலுள் செல்லும்  மாருதி வீர வாழ்க்கை<br/>
அகம்பனைக் கிடைத்தான், தண்டால்  அரக்கரை அறைக்கும் கையான்.	       6.21.122<br/>
<br/>
மலைப் பெரும் கழுதை ஐஞ்ஞூற்று  இரட்டியான், மனத்தில் செல்லும்<br/>
தலைத் தடந் தேரன், வில்லன்,  தாருகன் என்னும் தன்மைக்<br/>
கொலைத் தொழில் அவுணன், பின்னை,  இராக்கத வேடம் கொண்டான்,<br/>
சிலைத்தொழில் குமரன் கொல்ல,  தொல்லை நாள் செருவில் தீர்ந்தான்.	       6.21.123<br/>
<br/>
 'பாகசா தனனும், மற்றைப்  பகை அடுந் திகிரி பற்றும்<br/>
ஏக சாதனனும், மூன்று  புரமும் பண்டு எரித்துேளானும்<br/>
போக, தாம் ஒருவர் மற்று இக்  குரங்கொடு பொரக் கற்றாரே?<br/>
ஆக, கூற்று ஆவி உண்பது  இதனின் மேற்று ஆகும் 'என்றான்.	       6.21.124<br/>
<br/>
 'யான் தடேன் என்னின், மற்று இவ்  எழுதிரை வளாகம் என்னாம்?<br/>
வான் தடாது; அரக்கர் என்னும்  பெயரையும் மாய்க்கும் 'என்னா<br/>
ஊன் தடா நின்ற வாளிமழை  துரந்து உருத்துச் சென்றான்;<br/>
மீன் தொடா நின்ற திண்தோள்  அனுமனும் விரைவின் வந்தான்.	       6.21.125<br/>
<br/>
தேரொடு களிறும் மாவும்  அரக்கரும் நெருக்கித் தறெ்ற,<br/>
காரொடு கனலும் காலும்  கிளர்ந்தது ஓர் காலம் என்ன,<br/>
வாரொடு தொடர்ந்த பைம்பொன்  கழலினான் வருதலோடும்,<br/>
சூரொடும் தொடர்ந்த தண்டைச்  சுழற்றினான், வயிரத் தோளான்.	       6.21.126<br/>
<br/>
எற்றின, எறிந்த, வல்லை  ஏவின, எய்த, பெய்த,<br/>
முற்றின படைகள் யாவும்,  முறைமுறை முறிந்து சிந்த,<br/>
சுற்றின வயிரத் தண்டால்  துகைத்தனன், அமரர் துள்ள;<br/>
கற்றிலன், அன்று கற்றான்,  கதையினால் வதையின் கல்வி.	       6.21.127<br/>
<br/>
அகம்பனும் காணக் காண,  ஐ இருகோடி கைம் மா,<br/>
முகம்பயில் கலினப் பாய்மா,  முளை எயிற்று அரக்கர், மூரி<br/>
நுகம்பயில் தேரினோடும்  நுறுக்கினன்; நூழில் தீர்த்தான்<br/>
உகம்பெயர் ஊழிக் காற்றின்  உலைவு இலா மேரு ஒப்பான்	       6.21.128<br/>
<br/>
படுகளப் பரப்பை நோக்கி  பாழிவாய் மடித்து, அவ் ஊழிச்<br/>
சுடுகனற் பொறிகள் வெங்கண்  தோன்றிட, கொடித்தேர் தூண்டி,<br/>
விடுகனல் பகழி மாரி  மழையினும் மும்மை வீசி,<br/>
முடுகுறச் சென்று, குன்றின்  முட்டினான், முகிலின் ஆர்ப்பான்.	       6.21.129<br/>
<br/>
சொரிந்தன பகழி மாரி  தோளினும் மார்பின் மேலும்<br/>
தெரிந்தன அசனி போல்வ,  தறெுபொறி பிதிர்வ திக்கின்,<br/>
வரிந்தன எருவை மானச்  சிறைகளால், அமரர் மார்பை<br/>
அரிந்தன, வடிம்பு பொன்கொண்டு  அணிந்தன, வாங்கு கண்ண.	       6.21.130<br/>
<br/>
மார்பினும் தோளின் மேலும்,  வாளிவாய் மடுத்த வாயில்,<br/>
சோர்பெருங் குருதி சோரத்,  துளங்குவான் தேறா முன்னம்,<br/>
தேர் இரண்டு அருகும் பூண்ட  கழுதையும் அச்சும் சிந்த,<br/>
சாரதி புரள, வீரத்  தண்டினால் கண்டம் செய்தான்.	       6.21.131<br/>
<br/>
வில்லினால் அனுமனை வெல்லுதல் அரிதனெ்றுணர்ந்த அகம்பன், தண்டாயுதத்தைக் கொண்டு அனுமனொடு பொருதல் (8704-8709)<br/>
<br/>
'வில்லினால் இவனை வெல்வது  அரிது' என, நிருதன் வெய்ய<br/>
மல்லினால் இயன்ற தோளின்  வலியினால், வானத் தச்சன்<br/>
கொல்லினால் அமைத்தது ஆண்டு  ஓர் கொடுமுனைத் தண்டு கொண்டான்<br/>
அல்லினால் வகுத்தது அன்ன  மேனியான், கடலின் ஆர்ப்பான்.	       6.21.132<br/>
<br/>
'இன்று இவன்தன்னை விண்ணாடு  ஏற்றி, வாள் இலங்கை வேந்தை<br/>
வென்றியன் ஆக்கி, மற்றை  மனிதரை வெறியர் ஆக்கி,<br/>
நின்று, உயர் நெடிய துன்பம்  அமரர் பால் நிறுப்பல் 'என்னாச்<br/>
சென்றனன் அரக்கன்; 'நன்று  வருக' என அனுமன் சேர்ந்தான்.	       6.21.133<br/>
<br/>
தாக்கினார்; வலத்தும் மற்றை  இடத்தினும் திரிந்தார் சாரி;<br/>
ஓக்கினார், ஊழின் ஆர்ப்புக்  கொட்டினார்; கிட்டினார்; கீழ்த்<br/>
தூக்கினார், சுழற்றினார்; மேல்  சுற்றினார்; எற்ற, எற்றி<br/>
நீக்கினார், நெருங்கினார் போய்;  நெருக்கினார், நீங்கினார் மேல்.	       6.21.134<br/>
<br/>
தட்டினார்; தழுவினார்; மேல்  தாவினார்; தரையினோடும்<br/>
கிட்டினார்; கிடைத்தார், வீசிப்  புடைத்தனர் கீழும் மேலும்;<br/>
கட்டினார்; காத்தார்; ஒன்றும்  காண்கிலார், இறவு; கண்ணுற்று<br/>
ஒட்டினார்; மோதி, வட்டம்  ஓடினார்; ஆதி போனார்.	       6.21.135<br/>
<br/>
மையொடும் பகைத்து நின்ற  நிறத்தினான் வயிர மார்பில்,<br/>
பொய்யொடும் பகைத்து நின்ற  குணத்தினான் புகுந்து மோத,<br/>
வெய்யவன், அதனைத் தண்டால்  விலக்கினான்; விலக்கலோடும்,<br/>
கையொடும் இற்று மற்று  அக்கதை களம் கண்டது அன்றே.	       6.21.136<br/>
<br/>
கையொடு தண்டு நீங்க,  கடலெனக் கலக்கம் உற்ற<br/>
மெய்யொடு நின்ற வெய்யோன்,  மிடல் உடை இடக்கை ஓச்சி,<br/>
ஐயனை, அலங்கல் ஆகத்து  அடித்தனன்; அடித்த ஓசை,<br/>
ஒய் என வயிரக் குன்றத்து  உருமினேறு இடித்தது ஒத்த.	       6.21.137<br/>
<br/>
வெறுங்கையனாய் நின்ற அகம்பனை அனுமன் கையாற் குத்தி வீழ்த்துதல் (8710-8711)<br/>
<br/>
அடித்தவன் தன்னை நோக்கி,  அசனி ஏறு அனைய தண்டு<br/>
பிடித்து நின்றேயும் எற்றான்,  'வெறுங்கையான், பிழையிற்று 'என்னா,<br/>
மடித்து வாய், இடத்த கையால்  மார்பிடைக் குத்த, வாயால்<br/>
குடித்து நின்று உமிழ்வான் என்னக்  கக்கினன், குருதி வெள்ளம்.	       6.21.138<br/>
<br/>
மீட்டும் அக்கையால் வீசி,  செவித் தலத்து எற்ற, வீழ்ந்தான்;<br/>
கூட்டினான் உயிரை, விண்ணோர்  குழாத்திடை; அரக்கர் கூட்டம்<br/>
காட்டில் வாழ் விலங்கு மாக்கள்  கோள் அரி கண்ட என்ன,<br/>
ஈட்டம் உற்று எதிர்ந்த எல்லாம்  இரிந்தன, திசைகள் எங்கும்.	       6.21.139<br/>
<br/>
இலக்குவன் அம்பால் அரக்கர் சேனை மாளுதல்<br/>
<br/>
மாண்டனன் அகம்பன்; மண்மேல்  மடிந்தன நிருதர் சேனை;<br/>
மீண்டனர் குரக்கு வீரர்;  விழுந்தன சினக் கை வேழம்;<br/>
தூண்டின கொடித்தேர் அற்றுத்  துணிந்தன தொடுத்த வாசி;<br/>
ஆண்தகை இளைய வீரன்  அடுசிலை பொழியும் அம்பால்.	       6.21.140<br/>
<br/>
இலக்குவன் இருக்கும் சூழல் இதுவென அறியாது அனுமன் கலக்கமுறுதல்<br/>
<br/>
ஆர்க்கின்ற குரலும் கேளான்;  இலக்குவன் அசனி ஏற்றைப்<br/>
பேர்க்கின்ற சிலையின் நாணின்  பேரொலி கேளான்; வீரர்<br/>
யார்க்கு இன்னல் உற்றது என்பது  உணர்ந்திலன்; இசைப்போர் இல்லை;<br/>
போர்க்குன்றம் அனைய தோளான்  இனையது ஓர் பொருமல் உற்றான்.	       6.21.141<br/>
<br/>
அரக்கருடைய படைக் கடலினிடையே அங்கதன் முதலியோர் ஒருவரையொருவர் காணமுடியாத நிலையில் சேய்மையில் நிற்றல்<br/>
<br/>
வீசின நிருதர் சேனை  வேலையில் தனெ்மேல் திக்கின்<br/>
யோசனை ஏழு சென்றான்  அங்கதன்; அதனுக்கு அப்பால்<br/>
ஆசையின் இரட்டி சென்றான்  அரிகுலத்து அரசன்; அப்பால்<br/>
ஈசனுக்கு இளைய வீரன்  இரட்டிக்கும் இரட்டி சென்றான்.	       6.21.142<br/>
<br/>
அனுமன் இலக்குவன் நின்ற இடத்திற்கு இரண்டு மூன்று காத தூரத்திற்கு அண்மையில் அடைதல்<br/>
<br/>
மற்றையோர் நாலும் ஐந்தும்  யோசனை மலைந்து புக்கார்;<br/>
கொற்ற மாருதியும், வள்ளல்  இலக்குவன் நின்ற சூழல்<br/>
முற்றினன்; இரண்டு மூன்று  காவதம் ஒழியப் பின்னும்<br/>
சுற்றிய சேனை நீர்மேற்  பாசியின் மிடைந்து துன்ன.	       6.21.143<br/>
<br/>
அனுமன், இலக்குவனால் நிகழ்த்தப்பட்ட போரின் பல்வேறு அடையாளங்களைக் காணுதல் (8716-8723)<br/>
<br/>
'இளையவன் நின்ற சூழல்  எய்துவென் விரைவின் 'என்று, ஓர்<br/>
உளைவு வந்து உள்ளம் தூண்ட,  ஊழி வெங் காலின் செல்வான்,<br/>
களைவு அருந் துன்பம் நீங்கக்  கண்டனன் என்ப மன்னோ<br/>
விளைவன செருவில் பல்வேறு  ஆயின குறிகள் மேய.	       6.21.144<br/>
<br/>
ஆனையின் கோடும், பீலித்  தழைகளும், ஆரத் தோடு<br/>
மான மா மணியும், பொன்னும்,  முத்தமும், கொழித்து வாரி,<br/>
மீனென அங்கும் இங்கும்  படைக்கலம் மிளிர, வீசும்<br/>
பேன வெண் குடைய ஆய,  குருதிப் பேர் ஆறு கண்டான்.	       6.21.145<br/>
<br/>
ஆசைகள் தோறும் சுற்றி  அலைக்கின்ற அரக்கர்தம் மேல்<br/>
வீசின பகழி, அற்ற  தலையொடும் விசும்பை முட்டி,<br/>
ஓசையின் உலகம் எங்கும்  உதிர்வுற, ஊழி நாளில்<br/>
காசு அறு கல்லின் மாரி  பொழிவபோல், விழுவ கண்டான்.	       6.21.146<br/>
<br/>
மான வேல் அரக்கர் விட்ட  படைக்கலம், வான மாரி<br/>
ஆனவன் பகழி சிந்தத்  திசையொடும் பொறியோடு அற்ற,<br/>
மீனினம் விசும்பினின்றும்  இருள் உக வீழ்வ போல,<br/>
கானகம் தொடர்ந்த தீயின்  சுடுவன பலவும் கண்டான்.	       6.21.147<br/>
<br/>
அருளுடைக் குரிசில் வாளி,  அந்தரம் எங்கும் தாமாய்,<br/>
தரெுள் உற தொடர்ந்து வீசிச்  செல்வன தேவர் காண<br/>
இருளிடைச் சுடலை ஆடும்  எண் புயதது அண்ணல் வண்ணச்<br/>
சுருளுடைச் சடையின் கற்றைச்  சுற்று எனச் சுடர்வ கண்டான்.	       6.21.148<br/>
<br/>
நெய் உறக் கொளுத்தப் பட்ட  நெருப்பு என, பொருப்பின் ஓங்கும்<br/>
மெய் உறக் குருதி தாரை  விசும்பு உற விளங்கு கின்ற,<br/>
ஐயனை, கங்குல் மாலை,  அரசு என அறிந்து, காலம்<br/>
கைவிளக்கு எடுத்தது அன்ன  கவந்தத்தின் காடு கண்டான்.	       6.21.149<br/>
<br/>
ஆளெலாம் இழந்த தேரும்  ஆனையும் ஆடல் மாவும்,<br/>
நாளெலாம் எண்ணினாலும்  தொலைவு இல, நாதர் இன்றி,<br/>
தாள் எலாம் குலைய ஓடித்  திரிவன; தாங்கள் ஆற்றும்<br/>
கோள் இலா மன்னன் நாட்டுக்  குடி எனக் குலைவ கண்டான்.	       6.21.150<br/>
<br/>
மிடல்கொளும் பகழி, மாரி  வானினும் மும்மை வீசி,<br/>
மடல்கொளும் அலங்கல் மார்பன்  மலைந்திட, உலைந்து மாண்டார்<br/>
உடல்களும் உதிர நீரும்,  ஒளிர்படைக் கலமும், உற்ற<br/>
கடல்களும்; நெடிய கானும்,  கார் தவழ் மலையும் கண்டான்.	       6.21.151<br/>
<br/>
இலக்குவனது நாணொலிகேட்டு மகிழ்ந்த அனுமன் ஆரவாரித்தல்<br/>
<br/>
சுழித்து எறி ஊழிக் காலின்  துருவினன் தொடரும் தோன்றல்,<br/>
தழிக்கொண்ட குருதி வேலை  தாவுவான், 'தனிப்பேர் அண்டம் '<br/>
கிழித்தது, கிழித்தது 'என்னும்  நாண் உரும் ஏறு கேட்டான்;<br/>
அழித்து ஒழிகாலத்து ஆர்க்கும்  ஆர்கலிக்கு இரட்டி ஆர்த்தான்.	       6.21.152<br/>
<br/>
தன்னையடைந்து வணங்கிய அனுமனை இலக்குவன் தழுவிக் கொண்டு, வானர வீரர்களைக் குறித்து வினாவுதல் (8725-8726)<br/>
<br/>
ஆர்த்த பேர் அமலை கேளா,  'அணுகினன் அனுமன்; எல்லார்<br/>
வார்த்தையும் கேட்கல் ஆகும் '  என்று அகம் மகிழ்ந்து, வள்ளல்<br/>
பார்ப்பதன் முன்னம் வந்து  பணிந்தனன்; விசயப் பாவை<br/>
தூர்த்தனை இளைய வீரன்  தழுவினன் இனைய சொன்னான்.	       6.21.153<br/>
<br/>
'அரிகுல வீரர், ஐய! யாண்டையர்?  அருக்கன் மைந்தன்<br/>
பிரிவு உனைச் செய்தது எவ்வாறு?  அங்கதன் பிரிந்தது எங்கே?<br/>
விரி இருள் பரவைச்சேனை  வெள்ளத்து விளைந்தது ஒன்றும்<br/>
தெரிகிலன் உரைத்தி 'என்றான்;  சென்னிமேல் கையன் சொல்வான்.	       6.21.154<br/>
<br/>
வானர வீரர்களைப்பற்றித் தான் ஒன்றும் அறிந்திலாமையை அனுமன் தெரிவித்தல்<br/>
<br/>
'போயினார் போயவாறு  போயினது அன்றி, போரில்<br/>
ஆயினார் ஆயது ஒன்றும்  அறிந்திலென், ஐய! யாரும்<br/>
மேயினார் மேய போதே  தெரிவது, விளைந்தது 'என்றான்<br/>
தாயினான் வேலையோடும்  அயிந்திரப் பரவை தன்னை.	       6.21.155<br/>
<br/>
போர்க்களத்தில் ஒருவரையொருவர் அறியவியலாத நிலையில் உளதாய மயக்கத்தை யொழித்ததற்கு அனுமன் உபாயங் கூறுதல்<br/>
<br/>
'மந்திரம் உளதால், ஐய!  உணர்வுறும் மாலைத்து; அஃது, உன்<br/>
சிந்தையின் உணர்ந்து, செய்யற்  பாற்றுஎனின் செய்தி; தவெ்வர்<br/>
தந்திரம் இதனைத் தெய்வப்  படைகளால் சமைப்பின் அல்லால்<br/>
எந்தை! நின் அடியர் யாரும்  எய்தலர், நின்னை 'என்றான்.	       6.21.156<br/>
<br/>
இலக்குவன் இராமபிரானை நினைந்து வாழ்த்தி அரக்கர்மேற் சிவன்படை தொடுத்தல்<br/>
<br/>
'அன்னது புரிவன் 'என்னா,  ஆயிர நாமத்து அண்ணல்<br/>
தன்னையே வணங்கி வாழ்த்தி,  சரங்களைத் தெரிந்து தாங்கி,<br/>
பொன் மலை வில்லினான் தன்  படைக்கலம் பொருந்தப் பற்றி,<br/>
மின் எயிற்று அரக்கர் தம்மேல்  ஏவினான் வில்லின் செல்வன்.	       6.21.157<br/>
<br/>
இலக்குவன் ஏவிய பாசுபதப் படையினால் அரக்கர் சேனையழிய இருள் நீங்குதல்கண்டு தேவர்கள் மயக்கந்தீர்தல்<br/>
<br/>
முக்கணான் படையை மூட்டி  விடுதலும், மூங்கில் காட்டில்<br/>
புக்கது ஓர் ஊழித் தீயின்,  புறத்தின் ஓர் உருவும் போகாது<br/>
அக்கணத்து எரிந்து வீழ்ந்தது,  அரக்கர்தம் சேனை; ஆழித்<br/>
திக்கு எலாம் இருளும் தீர்ந்த  தேவரும் மயக்கம் தீர்ந்தார்.	       6.21.158<br/>
<br/>
மாயை நீங்கினமையால் வானர வீரர்கள் இலக்குவனை வந்தடைதல் (8731-8732)<br/>
<br/>
தேவர்தம் படையை விட்டான்  என்பது சிந்தை செய்யா,<br/>
மாபெரும் மாயை நீங்க  மகோதரன் மறையப் போனான்;<br/>
ஏவரும் பிரிந்தார் எல்லாம்,  இன மழை இரிய ஆர்த்து,<br/>
கோ இளங் களிற்றை வந்து  கூடினார்; ஆடல் கொண்டார்.	       6.21.159<br/>
<br/>
8732.	       6.21.யாவர்க்கும் தீது இலாமை  கண்டுகண்டு, உவகை ஏற,<br/>
தேவர்க்கும் தேவன் தம்பி  திரு மனத்து ஐயம் தீர்ந்தான்;<br/>
காவல் போர்க் குரக்குச் சேனை  கல்லெனக் கலந்து புல்ல<br/>
பூவர்க்கம் இமையோர் தூவப்  பொலிந்தனர்; தூதர் போனார்.	       6.21.160<br/>
<br/>
அரக்கராகிய தூதர்கள் சென்று இராவணனுக்கும் இந்திரசித்திற்கும் போர்க்களத்தில் நிகழ்ந்தவற்றை எடுத்துரைத்தல் (8733-8735)<br/>
<br/>
இலங்கையர் கோனை எய்தி,  எய்தியது உரைத்தார்; 'நீவிர்<br/>
விலங்கினிர் போலும்; வெள்ளம்  நூற்றை ஓர் வில்லால், வேழக்<br/>
குலங்களினோடும் கொல்லக்  கூடுமோ? என்ன, 'கொன்றை<br/>
அலங்கலான் படையின் 'என்றார்;  'அன்னதேல், ஆகும் 'என்றான்.	       6.21.161<br/>
<br/>
'தோடு அவிழ் அலங்கல் என் சேய்க்கு  உணர்த்துமின் 'என்னச் சொன்னான்;<br/>
ஓடினார், சாரர் வல்லை  உணர்த்தினர்; துணுக்கம் எய்தா,<br/>
ஆடவர் திலகன், 'யாண்டையான்  இகல் அனுமன்? ஏனோர்,<br/>
வீடணன் யாங்கண் உள்ளார்?  உணர்த்துமின் விரைவின் 'என்றான்.	       6.21.162<br/>
<br/>
'வந்திலன் இராமன்; வேறு ஓர்  மலை உளான்; உந்தை மாயம்<br/>
தந்தன தீர்ப்பான் போனான்,  உண்பன தாழ்க்க தாழாது;<br/>
எந்தை! ஈது இயன்றது' என்றார்;  'மகோதரன் யாண்டை? 'என்றான்;<br/>
'அந்தரத்திடையான் 'என்ன,  இராவணி 'அழகிது 'என்றான்.	       6.21.163<br/>
<br/>
பிரமாத்திரத்தினைப் பகைவர்மேல் ஏவுதற்கு இதுவே ஏற்றகாலம் 'என எண்ணிய இந்திரசித்து முறைப்படி வேள்வியினைச் செய்தல் (8736-8737)<br/>
<br/>
'காலம் ஈது' எனக் கருதிய  இராவணன் காதல்,<br/>
ஆல மாமரம் ஒன்றினை  விரைவினில் அடைந்தான்;<br/>
மூல வேள்விக்கு வேண்டுவ  கலப்பைகள் முறையால்<br/>
கூலம் நீங்கிய இராக்கதப்  பூசுரர் கொணர்ந்தார்.	       6.21.164<br/>
<br/>
அம்பினால் பெருஞ் சமிதைகள்  அமைத்தனன்; அனலில்<br/>
தும்பை மாமலர் தூவினன்;  காரி எள் சொரிந்தான்;<br/>
கொம்பு பல்லொடு, கரிய  வெள்ளாட்டு இருங்குருதி,<br/>
வெம்பு வெந் தசை முறையின் இட்டு,  எண்ணெயால் வேட்டான்	       6.21.165<br/>
<br/>
வேள்வி முற்றிய இந்திரசித்து பிரமாத்திரத்துடன் வானிற்சென்று மறைந்திருத்தல் (8738-8739)<br/>
<br/>
வலம் சுழித்து வந்து எழுந்து எரி  நறுவெறி வயங்கி,<br/>
நலம் சுரந்தன பெருங்குறி  முறைமையின் நல்க,<br/>
குலம் சுரந்து எழு கொடுமையான்,  முறையினின் கொண்டே,<br/>
'நிலம் சுரந்து எழும் வென்றி '  என்று உம்பரின் நிமிர்ந்தான்.	       6.21.166<br/>
<br/>
விசும்பு போயினன், மாயையின்  பெருமையான்; மேலைப்<br/>
பசும்பொன் நாட்டவர் நாட்டமும்  உள்ளமும் படரா,<br/>
அசும்பு விண்ணிடை அடங்கினன்;  முனிவரும் அறியார்;<br/>
தசும்பு நுண்நெடுங் கோெளாடு  காலமும் சார.	       6.21.167<br/>
<br/>
மகோதரன் மாயையினால் இந்திரனாக வெள்ளை யானையின் மேல் அமர்ந்து போருக்கு வர, அது கண்டு வானரர் திகைப்புற்று வருந்துதல் (8740-8742)<br/>
<br/>
அனையன் நின்றனன்; அவ் வழி  மகோதரன் அறிந்து, ஓர்<br/>
வினையம் எண்ணினன், இந்திர  வேடத்தை மேவி,<br/>
துனை வலத்து அயிராவதத்து  எருத்தின்மேல் தோன்றி,<br/>
முனைவர் வானவர் அவரொடும்  போர் செய மூண்டான்.	       6.21.168<br/>
<br/>
'அரக்கர் மானிடர் குரங்கு எனும்  அவை எல்லாம் அல்லா<br/>
உருக்கள் யா உள உயிர் இனி  உலகத்தின் உழல்வ,<br/>
தருக்கு போர்க்கு உடன்  வந்துளவாம் 'எனச் சமைத்தான்;<br/>
வெருக் கொளப் பெருங் கவிப்படை  குலைந்தது, விலங்கி.	       6.21.169<br/>
<br/>
'கோடு நான்குடைப் பால்நிறக்  குன்றமேல் கொண்டான்<br/>
ஆடல் இந்திரன்; அல்லவர்  யாவரும் அமரர்,<br/>
சேடர், சிந்தனை முனிவர்கள்;  அமரர் பொரச் சீறி<br/>
ஊடு வந்து உற்றது என்கொலோ,  நிபம்? 'என உலைந்தார்.	       6.21.170<br/>
<br/>
முனிவர், வானவர் முதலியோர் நம்முடன் போர்செய்ய வருவதற்குக் காரணம் யாது? 'என இலக்குவன் அனுமனை நோக்கி வினவுதல்<br/>
<br/>
அனுமன் வாள்முகம் நோக்கினன்,  ஆழியை அகற்றித்<br/>
தனு வலம் கொண்ட தாமரைக்  கண்ணவன் தம்பி,<br/>
'முனிவர் வானவர் முனிந்து  வந்து எய்த, யாம் முயன்ற<br/>
துனி இது என்கொலோ? சொல்லுதி,  உணர்ந்து 'எனச்சொன்னான்.	       6.21.171<br/>
<br/>
அந் நிலையில் இந்திரசித்து பிரமாத்திரத்தை இலக்குவன்மேல் ஏவுதல்<br/>
<br/>
இன்ன காலையின் இலக்குவன்  மேனிமேல் எய்தான்,<br/>
முன்னை நான்முகன் படைக்கலம்;  இமைப்பதன் முன்னம்<br/>
பொன்னின் மால்வரைக் குரீஇ  இனம் மொய்ப்பது போல,<br/>
மன்னல் ஆம் தரம் அல்லன  சுடர்க்கணை பாய்ந்த.	       6.21.172<br/>
<br/>
பிரமாத்திரத்தால் தாக்கப்பட்டு இலக்குவன் உணர்வற்று வீழ்தல்<br/>
<br/>
கோடி, கோடி, நூறாயிரம்  சுடர்க்கணைக் குழாங்கள்<br/>
மூடி மேனியை முற்றுறச்  சுற்றின மூழ்க,<br/>
ஊடு செய்வது ஒன்று உணர்ந்திலன்,  உணர்வு புக்கு ஒடுங்க,<br/>
ஆடல் மாக்கரி சேவகம்  அமைந்தனெ, அசைந்தான்.	       6.21.173<br/>
<br/>
இந்திரனாகி வந்தவனை அந்தரத்து எற்றுவேன் 'என எழுந்த அனுமன் பிரமாத்திரத்தால் அயர்ந்து வீழ்தல்<br/>
<br/>
அனுமன், 'இந்திரன் வந்தவன்  என்கொல், இது அமைந்தான்?<br/>
இனி என்? எற்றுவன், களிற்றினோடு  எடுத்து' என எழுந்தான்,<br/>
தனுவின் ஆயிர கோடி வெங்  கடுங்கணை தைக்க,<br/>
நினைவும் செய்கையும் மறந்துபோய்,  நெடுநிலம் சேர்ந்தான்.	       6.21.174<br/>
<br/>
சுக்கிரீவன் வீழ்தல்<br/>
<br/>
அருக்கன் மாமகன், ஆடகக்  குன்றின்மேல் அலர்ந்த<br/>
முருக்கின் கானகம் ஆமெனக்  குருதி நீர் முடுக,<br/>
தருக்கி வெஞ்சரம் தலைத்தலை  மயங்கின தைக்க<br/>
உருக்கு செம்பு அன்ன கண்ணினன்,  நெடுநிலம் உற்றான்.	       6.21.175<br/>
<br/>
அங்கதனும் சாம்பனும் தரையிற் சாய்தல்<br/>
<br/>
அங்கதன் பதினாயிரம் அயில்  கணை அழுந்த,<br/>
சிங்க ஏறு இடி உண்டென  நெடுநிலம் சேர்ந்தான்;<br/>
சங்கம் ஏறிய பெரும்புகழ்ச்  சாம்பனும் சாய்ந்தான்;<br/>
துங்க மார்பையும் தோளையும்  வடிக்கணை தொளைக்க.	       6.21.176<br/>
<br/>
நீலன், இடபன், பனசன், குமுதன் ஆகியோர் உயிர் நீத்தல<br/>
<br/>
நீலன், ஆயிரம் வடிக்கணை  நிறம் புக்கு நெருங்க,<br/>
காலனார் முகம் கண்டனன்;  இடபன் விண் கலந்தான்;<br/>
ஆலமே அன்ன பகழியால்,  பனசனும் அயர்ந்தான்;<br/>
கோலின் மேவிய கூற்றினால்,  குமுதனும் குறைந்தான்.	       6.21.177<br/>
<br/>
நளன், மயிந்தன், துமிந்தன், கவயன், கேசரி என்போர் மடிதல்<br/>
<br/>
வேலை தட்டவன், ஆயிரம்  பகழியால் வீழ்ந்தான்;<br/>
வாலி நேர் வலி மயிந்தனும்  துமிந்தனும் மடிந்தார்;<br/>
கால வெந்தொழில் கவயனும்  வானகம் கண்டான்;<br/>
மாலை வாளியின் கேசரி  மண்ணிடை மடிந்தான்.	       6.21.178<br/>
<br/>
சதவலி, சுசேடணன், கந்தமாதனன், இடும்பன், ததிமுகன் என்போர் இறத்தல்<br/>
<br/>
விந்தம் அன்ன தோள் சதவலி,  சுசேடணன், வினதன்,<br/>
கெந்த மாதனன், இடும்பன், வன்  ததிமுகன், கிளர<br/>
உந்து வார்கணை கோடி தம்  உடலம் உற்று ஒளிப்ப,<br/>
தம்தம் நல் உணர்வு ஒடுங்கினர்,  மண்ணுறச் சாய்ந்தார்.	       6.21.179<br/>
<br/>
பிரமாத்திரத்தால் தாக்கப்பட்டு வானரவீரர் அனைவரும் இறந்துகிடக்கும் போர்க்களத்தின் தோற்றம் (8752-8754)<br/>
<br/>
மற்றை வீரர்கள் யாவரும்  வடிக்கணை மழையால்<br/>
முற்றும் வீந்தனர்; முழங்குபேர்  உதிரத்தின் முந்நீர்<br/>
எற்று வான்திரைக் கடலொடு  பொருது சென்று ஏற,<br/>
ஒற்றை வார்கணை ஆயிரம்  குரங்கினை உருட்ட.	       6.21.180<br/>
<br/>
தளைத்து வைத்தது, சதுமுகன்  பெரும்படை தள்ளி<br/>
ஒளிக்க, மற்றொரு புகலிடம்  உணர்கிலர்; உருமின்<br/>
வளைத்து வித்திய வாளியால்,  மண்ணொடும் திண்ணம்<br/>
முளைப் புடைத்தன ஒத்தன;  வானரம் முடிந்த.	       6.21.181<br/>
<br/>
குவளைக் கண்ணினை வானவர்  மடந்தையர் கோட்டித்<br/>
துவள, பாரிடைக் கிடந்தனர்;  குருதிநீர் சுற்றித்<br/>
திவள, கீழொடு மேல்  புடைபரந்து இடைசெறிய,<br/>
பவளக் காடுடைப் பாற்கடல்  ஒத்தது, அப்பரவை.	       6.21.182<br/>
<br/>
தம் உடம்பினைத் துறந்து விண்ணிற்சென்ற வானர வீரர்களை வானவர்கள் உபசரித்து மீட்டும் மண்ணுலகிற் செல்லுமாறு வற்புறுத்துதல் (8755-8757)<br/>
<br/>
விண்ணில் சென்றது, கவிக்குலப்  பெரும்படை வெள்ளம்;<br/>
கண்ணில் கண்டனர் வானவர்,  விருந்து எனக் கலந்தார்,<br/>
உள் நிற்கும் பெருங் களிப்பினர்,  அளவளாய் உவந்தார்;<br/>
'மண்ணில் செல்லுதிர் இக் கணத்தே '  என வலித்தார்.	       6.21.183<br/>
<br/>
'பார் படைத்தவன் படைக்கு  ஒருபூசனை படைத்தீர்;<br/>
நீர்படக் கடவீர் அலீர்;  வரிசிலை நெடியோன்<br/>
பேர் படைத்தவர்க்கு அடியவர்க்கு  அடியரும் பெறுவார்,<br/>
வேர் படைத்த வெம் பிறவியில்  துவக்குணா, வீடு.	       6.21.184<br/>
<br/>
'நங்கள் காரியம் இயற்றுவான்  நிலத்திடை நடந்தீர்;<br/>
உங்கள் ஆருயிர் எம் உயிர்;  உடல் பிறிது உற்றீர்;<br/>
செங்கண் நாயகற்காக வெங் களத்து  உயிர் தீர்ந்தீர்;<br/>
எங்கள் நாயகர் நீர்கள்' என்று,  இமையவர் இசைத்தார்.	       6.21.185<br/>
<br/>
வானரக் குழுவுடன் இலக்குவன் இறந்தான்; இராமன் இங்கு வந்திலன் 'என எண்ணிய இந்திரசித்து வெற்றிச் சங்கினை ஊதி இராவணனை அடைந்து நிகழ்ந்தன கூறுதல்<br/>
<br/>
'வெங்கண் வானரக் குழுவொடும்  இளையவன் விளிந்தான்;<br/>
இங்கு வந்திலன், அகன்றனன்  இராமன்' என்று இகழ்ந்தான்;<br/>
சங்கம் ஊதினன்; தாதையை  வல்லையில் சார்ந்தான்;<br/>
பொங்கு போரிடைப் புகுந்துள  பொருள் எலாம் புகன்றான்.	       6.21.186<br/>
<br/>
இராமன் இறந்திலனோ? 'என வினவிய இராவணனுக்கு அவன் அங்கு இல்லாமையை இந்திரசித்து எடுத்துரைத்தல்.<br/>
<br/>
'இறந்திலன்கொல் அவ் இராமன்? 'என்று  இராவணன் இசைத்தான்;<br/>
'துறந்து நீங்கினன்; அல்லனேல்,  தம்பியைத் தொலைத்து,<br/>
சிறந்த நண்பரைக் கொன்று, தன்  சேனையைச் சிதைக்க,<br/>
மறந்து நிற்குமோ, மற்று அவன்  திறன்? 'என்றான் 'மதலை	       6.21.187<br/>
<br/>
இந்திரசித்தும் மகோதரனும் தத்தம் இருப்பிடம் சேர்தல்<br/>
<br/>
'அன்னதே 'என அரக்கனும்  ஆதரித்து அமைந்தான்;<br/>
சொன்ன மைந்தனும், தன் பெருங்  கோயிலைத் தொடர்ந்தான்;<br/>
மன்னன் ஏவலின், மகோதரன்  போயினன், வந்தான்;<br/>
என்னை ஆளுடை நாயகன்  வேறு இடத்து இருந்தான்.	       6.21.188<br/>
<br/>
வேறிடத்திருந்து படைக்கலங்களுக்கு வழிபாடியற்றிய இராமன் அக்கினிப் படையினால் இருளை அகற்றிப் போர்க்களத்தை அடைதல் (8761-8762)<br/>
<br/>
செய்ய தாமரை நாள்மலர்க்  கைத்தலம் சேப்ப,<br/>
துய்ய தேவர்தம் படைக்கு எலாம்  வரன்முறை துரக்கும்<br/>
மெய்கொள் பூசனை விதிமுறை  இயற்றி, மேல், வீரன்,<br/>
'மொய்கொள் போர்க்களத்து எய்துவாம்  இனி' என முயன்றான்.	       6.21.189<br/>
<br/>
கொள்ளியின் சுடர் அனலிதன்  பகழி கைக் கொண்டான்;<br/>
அள்ளி நுங்கலாம் ஆர் இருள்  பிழம்பினை அழித்தான்;<br/>
வெள்ள வெங் களப் பரப்பினைப்  பொருக்கென விழித்தான்;<br/>
தள்ளில், தாமரைச் சேவடி  நுடங்குறச் சார்ந்தான்.	       6.21.190<br/>
<br/>
இராமன், போர்க்களத்தில் வீழ்ந்து கிடக்கும் சுக்கிரீவன் முதலிய வானரத் தலைவரைத் தனித்தனி கண்டு வருந்துதல் (8763-8764)<br/>
<br/>
நோக்கினான் பெருந் திசைதொறும்,  முறை முறைநோக்கி,<br/>
ஊக்கினான், தடந் தாமரைத்  திரு முகத்து உதிரம்<br/>
போக்கினான்; நிணப் பறந்தலை  அழுவத்துள் புக்கான்;<br/>
காக்கும் வானரத் தலைவரைத்  தனித்தனி கண்டான்.	       6.21.191<br/>
<br/>
சுக்கிரீவனை நோக்கி, தன்  தாமரைத் துணைக்கண்<br/>
உக்க நீர்த்திரள் ஒழுகிட,  நெடிது நின்று உயிர்த்தான்;<br/>
'தக்கதோ இது நினக்கு? 'என்று,  தனிமனம் தளர்ந்தான்;<br/>
பக்கம் நோக்கினன்; மாருதி  தன்மையைப் பார்த்தான்.	       6.21.192<br/>
<br/>
அனுமனது நிலைகண்டு இராமன் அழுது புலம்புதல் (8765-8766)<br/>
<br/>
'கடல்கடந்து புக்கு அரக்கரைக்  கருவொடும் கலக்கி,<br/>
இடர் கடந்து நான் இருக்க,  நீ நல்கியது இதற்கோ?<br/>
உடல் கடந்தனவோ, உனை  அரக்கன் வில் உதைத்த<br/>
அடல் கடந்த போர் வாளி? '  என்று ஆகுலித்து அழுதான்.	       6.21.193<br/>
<br/>
'முன்னைத் தேவர்தம் வரங்களும்,  முனிவர்தம் மொழியும்,<br/>
பின்னைச் சானகி உதவியும்  பிழைத்தன பிறந்த<br/>
புன்மைச்செய் தொழில் என் வினைக்  கொடுமையால்; புகழோய்!<br/>
என்னைப் போல்பவர் ஆருளர்,  ஒருவர்? 'என்று இசைத்தான்.	       6.21.194<br/>
<br/>
இராமன், தன்னை நொந்துரைத்தல் (8767-8768)<br/>
<br/>
புன்தொழில் புலை அரசினை  வெஃகி என் பூண்டேன்?<br/>
கொன்று ஒருக்கினேன், எந்தையை;  சடாயுவைக் குறைத்தேன்;<br/>
இன்று ஒருக்கினேன், இத்தனை  வீரரை; இருந்தேன்;<br/>
வன்தொழிற்கு ஒரு வரம்பும்  உண்டாய் வரவற்றோ?	       6.21.195<br/>
<br/>
'தமையனைக் கொன்று, தம்பிக்கு  வானரத் தலைமை<br/>
அமைய நல்கினென், அடங்கலும்  அவிப்பதற்கு அமைந்தேன்;<br/>
கமை பிடித்து நின்று, உங்களை  இத்துணை கண்டேன்;<br/>
சுமை உடல் பொறை சுமக்க வந்தேன் '  எனச் சொன்னான்.	       6.21.196<br/>
<br/>
விழுந்துகிடக்கின்ற அங்கதனை நோக்கி அழுதல்<br/>
<br/>
விடைக் குலங்களின் நடுவண் ஓர்  விடை கிடந்து என்ன<br/>
கடைக்கண் தீ உக, அங்கதக்  களிற்றினைக் கண்டான்;<br/>
'படைக் கலங்களைச் சுமக்கின்ற  பதகனேன், பழி பார்த்து<br/>
அடைக்கலப் பொருள் காத்தவாறு  அழகிது 'என்று அழுதான்.	       6.21.197<br/>
<br/>
இராமன், பிரமாத்திரத்தால் தாக்குண்டு கிடக்கும் தம்பியைக் காணுதல்<br/>
<br/>
உடலிடைத் தொடர் பகழியின்  ஒளிர்கதிர்க் கற்றை,<br/>
சுடருடைப் பெருங் குருதியில்  பாம்பு என, சுமந்த<br/>
மிடல் உடை பணம் மீமிசை,  தான், பண்டை வெள்ளைக்<br/>
கடலிடைத் துயில்வான் அன்ன  தம்பியைக் கண்டான்.	       6.21.198<br/>
<br/>
இராமன் ஆற்றொணாத் துயருற்று உணர்வு ஒடுங்குதல் (8771-8773)<br/>
<br/>
பொருமினான், அகம்; பொங்கினான்;  உயிர் முற்றும் புகைந்தான்;<br/>
குரு மணித் திருமேனியும்,  மனம் எனக் குலைந்தான்;<br/>
தருமம் நின்று தன் கண் புடைத்து  அலமரச் சாய்ந்தான்;<br/>
உருமினால் இடியுண்டது ஓர்  மராமரம் ஒத்தான்.	       6.21.199<br/>
<br/>
உயிர்த்திலன் ஒரு நாழிகை;  உணர்ந்திலன் ஒன்றும்;<br/>
வியர்த்திலன் உடல்; விழித்திலன்  கண் இணை; விண்ணோர்<br/>
அயிர்த்து, 'இலன்கொல்? 'என்று  அஞ்சினர்; அங்கையும் தாளும்<br/>
பெயர்த்திலன்; உயிர் பிரிந்திலன்  கருணையால் பிறந்தான்.	       6.21.200<br/>
<br/>
தாங்குவார் இல்லை; தம்பியைத்  தழீஇக்கொண்ட தடக்கை<br/>
வாங்குவார் இல்லை; வாக்கினால்  தரெுட்டுவார் இல்லை;<br/>
பாங்கர் ஆயினார் யாவரும்  பட்டனர்; பட்ட<br/>
தீங்குதான் இது; தமியனை  யார்துயர் தீர்ப்பார்.	       6.21.201<br/>
<br/>
இராமனைத் தேற்றுவாரில்லாத போர்க்களத்தின் தோற்றம்<br/>
<br/>
கவந்த பந்தமும், கழுதும்,  தம் கணவரைக் காணார்<br/>
சிவந்த கண்ணியர் தேடினர்  திரிபவர் திரளும்,<br/>
உவந்த சாதகர் ஈட்டமும்,  ஓரியின் ஒழுக்கும்,<br/>
நிவந்த; அல்லது பிறர் இல்லை,  களத்திடை நின்றார்.	       6.21.202<br/>
<br/>
இராமனது துயர்கண்டு தேவர் முதலிய யாவரும் வருந்துதல்<br/>
<br/>
வான நாடியர் வயிறு அலைத்து  அழுது, கண் மழைநீர்<br/>
சோனை மாரியின் சொரிந்தனர்;  தேவரும் சோர்ந்தார்;<br/>
ஏனை நிற்பவும் திரிபவும்  இரங்கின, எவையும்<br/>
ஞான நாயகன் உருவமே  ஆதலின் நடுங்கி.	       6.21.203<br/>
<br/>
முகையின் நாள்மலர்க் கிழவற்கும்  முக்கணான் தனக்கும்<br/>
நகையின் நீங்கின, திருமுகம்,  கருணை உள் நலிய;<br/>
தொகையுள் நின்றவர்க்கு உற்றன  சொல்லி என்? தொடர்ந்த<br/>
பகையும் பார்த்தன்று; பாவமும்  கலுழ்ந்தது, பரிவால்.	       6.21.204<br/>
<br/>
இராமன், சிறிது உணர்வு வரப்பெற்றுக் கண் விழித்துப் பார்த்து தம்பி இலக்குவன் இறந்தான் என்பதனை யுணர்ந்து பலவாறு புலம்புதல் (8777-8792)<br/>
<br/>
அண்ணலும், சிறிது உணர்வினோடு  அயாவுயிர்ப்பு அணுகி,<br/>
கண் விழித்தனன்; தம்பியைத்  தெரிவுறக் கண்டான்;<br/>
'விண்ணை உற்றனன்; மீள்கிலன் '  என்று, அகம் வெதும்பி,<br/>
புண்ணின் உற்றது ஓர் எரி அன்ன  துயரினன் புலம்பும்.	       6.21.205<br/>
<br/>
'எந்தை இறந்தான் 'என்றும்,  இருந்தேன்; உலகு எல்லாம்<br/>
தந்தனன் என்னும் கொள்கை  தவிர்ந்தேன் தனி அல்லேன்,<br/>
கந்தன் இருந்தாய்நீ என,  நின்றேன்; இது காணேன்;<br/>
வந்தனென், ஐயா! வந்தனென்,  ஐயா! இனி வாழேன்.	       6.21.206<br/>
<br/>
'தாயோ நீயே; தந்தையும்  நீயே; தவம் நீயே;<br/>
சேயோ நீயே; தம்பியும்  நீயே; திரு நீயே;<br/>
போயோ நின்றாய், என்னை  இகந்தாய், புகழ் பாராய்,<br/>
நீயோ; நானும் நின்றனன்;  நெஞ்சம் வலியேனோ!	       6.21.207<br/>
<br/>
'ஊறா நின்ற புண்ணுடையாய்பால்  உயிர் காணேன்;<br/>
ஆறா நின்றேன், ஆவி  சுமந்தே அழிகின்றேன்;<br/>
ஏறே! இன்னும் உய்யினும்  உய்வேன்; இரு கூறாக்<br/>
கீறா நெஞ்சம் பெற்றனன்  அன்றோ, கெடுவேனே?	       6.21.208<br/>
<br/>
'பயிலும் காலம் பத்தொடு  நாலும் படர்கானத்து<br/>
அயில்கின்றேனுக்கு ஆவன  நல்கி, அயிலாதாய்!<br/>
வெயிலென்று உன்னாய், நின்று  தளர்ந்தே! மெலிவு எய்தி,<br/>
துயில்கின்றாயோ, இன்று? இவ்  உறக்கம் துறவாயோ?	       6.21.209<br/>
<br/>
'அயிரா நெஞ்சும் ஆவியும்  ஒன்றே எனும் அச்சொல்<br/>
பயிரா எல்லைப் பாதகனேற்கும்  பரிவு உண்டோ?<br/>
செயிரோ இல்லா உன்னை  இழந்தும், திரிகின்றேன்;<br/>
உயிரோ, நானோ, ஆர் இனி  உன்னோடு உறவு? ஐயா!	       6.21.210<br/>
<br/>
வேள்விக்கு ஏகி வில்லும் இறுத்து,  "ஓர் விடம் அம்மா<br/>
வாழ்விக்கும் '' என்று எண்ணினென்,  முன்னே வருவித்தேன்;<br/>
சூழ்வித்து, என்னைச்  சுற்றினரோடும் சுடுவித்தேன்;<br/>
தாழ்வித்தேனோ, இத்தனை  கேடும் தருவித்தேன்?	       6.21.211<br/>
<br/>
'மண்மேல் வைத்த காதலின்,  மாதா முதலோர்க்குப்<br/>
புண்மேல் வைத்த தீ நிகர்  துன்பம் புகுவித்தேன்;<br/>
பெண்மேல் வைத்த காதலின்,  இப் பேறுகள் பெற்றேன்;<br/>
எண்மேல் வைத்தேன்; என் புகழ்;  யான்தான் எளியேனோ?	       6.21.212<br/>
<br/>
'மாண்டாய் நீயோ; யான்  ஒருபோதும் உயிர் வாழேன்;<br/>
ஆண்டான் அல்லன் நானிலம்,  அந்தோ பரதன்தான்<br/>
பூண்டார் எல்லாம் பொன்றுவர்,  துன்பம் பொறை ஆற்றார்;<br/>
வேண்டாவோ, நான் நல் அறம்  அஞ்சி மெலிவுற்றால்?	       6.21.213<br/>
<br/>
'அறம், தாய், தந்தை, சுற்றமும்,  மற்றும், எனை அல்லால்,<br/>
துறந்தாய்; என்றும் என்னை  மறாதாய்! துணை வந்து<br/>
பிறந்தாய்! என்னைப் பின்பு  தொடர்ந்தாய்! பிரிவு ஆற்றாய்<br/>
இறந்தாய்; உன்னைக் கண்டும்  இருந்தேன், எளியேனோ?	       6.21.214<br/>
<br/>
'சான்றோர் மாதைத் தக்க  அரக்கன் சிறை வைக்க,<br/>
ஆன்றோர் சொல்லும் நல்லறம்,  அன்னான் வயமானால்,<br/>
மூன்றாய் நின்ற பேருலகு,  ஒன்றாய் முடியாவேல்,<br/>
தோன்றாவோ, என் வில் வலி,  வீரத் தொழில் அம்மா?	       6.21.215<br/>
<br/>
'வேலைப் பள்ளக் குண்டு  அகழிக்கும் விராதற்கும்<br/>
காலின் செல்லாக் கவந்தன்  உயிர்க்கும், கரனுக்கும்,<br/>
மூலப் பொத்தல் செத்த  மரத்து ஏழ் முதலுக்கும்,<br/>
வாலிக்கும்மே ஆயினவாறு  என் வலி அம்மா!	       6.21.216<br/>
<br/>
'இருந்தேன் ஆனால், இந்திர  சித்தே முதலாய<br/>
பெருந் தேராரைக் கொன்று  பிழைக்கப் பெறுவேனோ?<br/>
வருந்தேன், "நீயே வெல்லுதி "  என்னும் வலி கொண்டேன்;<br/>
பொருந்தேன், நான், இப் பொய்ப் பிறவிக்கும்  பொறை அல்லேன்!	       6.21.217<br/>
<br/>
'மாதாவும், நம் சுற்றமும்,  நாடும் மறையோரும்,<br/>
'ஏது ஆனாரோ 'என்று  தளர்ந்தே இறுவாரை,<br/>
தாதாய்! காணச் சால  நினைந்தே தளர்கின்றேன்;<br/>
போதாய், ஐயா, பொன்முடி  என்னைப் புனைவிப்பான்!	       6.21.218<br/>
<br/>
'பாசமும் முற்றச் சுற்றிய  போதும், பகையாலே<br/>
நாசமும் முற்று இப்போதும்  நடந்தேன், உடன் அல்லேன்;<br/>
நேசமும் அற்றார் செய்வன  செய்தே நிலைநின்றேன்;<br/>
தேசமும் மற்று என் கொற்ற  நலத்தைச் சிரியாதோ?	       6.21.219<br/>
<br/>
கொடுத்தேன், அன்றே, வீடணனுக்குக்  குலம் ஆள<br/>
முடித்து ஓர் செல்வம்; யான்  முடியாதே முடிகின்றேன்;<br/>
படித்தேன் அன்றே பொய்மை?  குடிக்குப் பழிபெற்றேன்;<br/>
ஒடித்தேன் அன்றே என்புகழ்  நானே, உணர்வு அற்றேன்?	       6.21.220<br/>
<br/>
புலம்பிய இராமன் 'இறந்தொழிவோம் 'என்னும் நிலையில் அறிவு சோர்ந்து துயில் கொள்ளுதல்<br/>
<br/>
என்று என்று ஏங்கும், விம்மும்,  உயிர்க்கும், இடை அஃகி,<br/>
சென்று ஒன்று ஒன்றோடு இந்தியம்  எல்லாம் சிதைவு எய்த,<br/>
'பொன்றும் 'என்னாத் தம்பியை  மார்பத்தொடு புல்லி,<br/>
ஒன்றும் பேசான்; தன்னை  மறந்தான், துயில் உற்றான்.	       6.21.221<br/>
<br/>
இராமன் துயர்நிலையைக்கண்டு துணுக்குற்ற தேவர்கள், அவனது இறைமைத் தன்மையையும் அவதாரத்தின் உண்மையையும் எடுத்துக்கூறித் தம்மைக் காத்தருளுமாறு வேண்டுதல் (8794-8801)<br/>
<br/>
கண்டார் விண்ணோர்; கண்கள்  புடைத்தார், கலுழ்கின்றார்;<br/>
கொண்டார் துன்பம், 'என்முடிவு? '  என்னா, குலைகின்றார்?<br/>
'அண்டா! ஐயா! எங்கள்  பொருட்டால் அயர்கின்றாய்;<br/>
உண்டோ உன்பால் துன்பு? '  என, அன்பால் உரைசெய்தார்.	       6.21.222<br/>
<br/>
'உன்னை உள்ளபடி அறியேம்;  உலகை உள்ள திறம் உள்ளேம்;<br/>
பின்னை அறியேம்; முன் அறியேம்,  இடையும் அறியேம், பிறழாமல்;<br/>
நின்னை வணங்கி நீ வகுத்த  நெறியின் நிற்கும் அது அல்லால்,<br/>
என்னை, அடியேம் செயற்பால?  இன்ப துன்பம் இல்லோனே!	       6.21.223<br/>
<br/>
'அரக்கர் குலத்தை வேர் அறுத்து,  எம் அல்லல் நீக்கி அருளாய் 'என்று<br/>
இரக்க, எம்மேல் கருணையினால்,  இயையா உருவம் இஃது எய்தி,<br/>
புரக்கும் மன்னர் குடிப்பிறந்து  போந்தாய்! அறத்தைப் பொறை தீர்ப்பான்,<br/>
கரக்க நின்றே, நெடுமாயம்  எமக்கும் காட்டக் கடவாயோ?	       6.21.224<br/>
<br/>
'ஈன்ற எம் இடுக்கண் துடைத்து  அளிப்பான் இரங்கி; அரசர் இல்பிறந்தாய்!<br/>
"மூன்று ஆம் உலகம் துயர் தீர்த்தி  என்னும் ஆசை முயல்கின்றேம்<br/>
ஏன்றும் மறந்தேம், "அவன் அல்லன்;  மனிதன் " என்றே; இது மாயம்<br/>
போன்றது இல்லை, அருளுடையாய்!  பொய்யும் புகலப் புக்காயோ?	       6.21.225<br/>
<br/>
'அண்டம் பலவும்; அனைத்து உயிரும்,  அகத்தும் புறத்தும் உள ஆக்கி,<br/>
உண்டும் உமிழ்ந்தும், அளந்து இடந்தும்,  உள்ளும் புறத்தும் உளை ஆகிக்<br/>
கொண்டு, சிலம்பிதன் வாயின்  நூலால் இயையக் கூடு இயற்றி,<br/>
பண்டும் இன்றும் அமைக்கின்ற  படியை ஒருவாய் பரமேட்டி!	       6.21.226<br/>
<br/>
'துன்ப விளையாட்டு இதுவேயும்,  உன்னைத் துன்பம் தொடர்பு இன்மை,<br/>
இன்ப விளையாட்டு ஆம்; எனினும்,  அறியாதோமுக்கு இடர் உற்றால்<br/>
அன்பு விளையும், அருள் விளையும்,  அறிவு விளையும் அவை எல்லாம்,<br/>
முன்பு பின்பு நாடு இல்லாய்!  முடித்தால் அன்றி முடியாவே.	       6.21.227<br/>
<br/>
'வருவாய் போல வாராதாய்!  வந்தாயென்று மனம் களிப்ப,<br/>
வெருவாது இருந்தோம்; நீ இடையே  துன்பம் விளைக்க, மெலிகின்றேம்;<br/>
கரு ஆய் அளிக்கும் களைகண்ணே!  நீயே இதனைக் களையாயேல்<br/>
திருவாழ் மார்ப! நின் மாயை  எம்மால் தீர்க்கத் தீருமோ?	       6.21.228<br/>
<br/>
'அம்பரீடற்கு அருளியதும், அயனார்  மகனார்க்கு அளித்ததுவும்,<br/>
எம்பிரானே! எமக்கு இன்று  பயந்தது' என்றே ஏமுறுவோம்;<br/>
வெம்பு துயரம் நீ உழக்க,  வெளி காணாது மெலிகின்றேம்;<br/>
தம்பி துணைவா! நீ இதனைத் தவிர்ந்து,  எம் உணர்வைத் தாராயோ?	       6.21.229<br/>
<br/>
அரக்கராகிய தூதர்கள், இராவணனையடைந்து 'உன்பகை முடிந்தது 'என அறிவித்தல்<br/>
<br/>
என்ப பலவும் எடுத்து இயம்பி,  இமையாதோரும் இடர் உழந்தார்;<br/>
அன்பு மிகுதியால், ஐயன்  ஆவி உள்ளே அடங்கினான்,<br/>
துன்ப மனிதர் கருமமே புரிய  முன்பு துணிந்தமையால்;<br/>
புன்கண் நிருதர் பெருந்தூதர்  போனார், அரக்கனிடம் புகுந்தார்.	       6.21.230<br/>
<br/>
'என் வந்தது நீர்? 'என்று அரக்கர்க்கு  இறைவன் இயம்ப, எறிசெருவில்<br/>
நின் மைந்தன்தன் நெடுஞ்சரத்தால்  துணைவர் எல்லாம் நிலம் சேர,<br/>
பின்வந்தவனும் முன்மடிந்த  பிழையை நோக்கி, பெருந் துயரால்,<br/>
முன்வந்தவனும் முடிந்தான்; உன்  பகை போய் முடிந்தது 'என மொழிந்தார்	       6.21.231<br/>
---------------<br/>
<hr noshade="" width="50%"/>
<center><h3>
	       6.22    சீதை களம் காண் படலம்  (8804 - 8835) </h3>
</center>
வெற்றிவிழாக் கொண்டாட இராவணன் கட்டளையிடுதல்<br/>
<br/>
பொய்யார் தூதர் என்பதனால்,  பொங்கி எழுந்த உவகையன் ஆய்<br/>
மெய்யார் நிதியின் பெருவெறுக்கை  வெறுக்க வீசி, விளைந்தபடி<br/>
கை ஆர் வரைமேல் முரசு ஏற்றிச்  சாற்றி நகரம் களி சிறப்ப<br/>
நெய் ஆர் ஆடல் கொள்க, என்று  நிகழ்த்துக என்றான் நெறி இல்லான்.	       6.22.1<br/>
<br/>
இராவணன் கட்டளைப்படி மருத்தன் மாய்ந்த அரக்கருடலைக் கடலில் எறிதல்<br/>
<br/>
அந்த நெறியை அவர் செய்ய,  அரக்கன் மருத்தன்தனைக் கூவி<br/>
'முந்த நீ போய் அரக்கர் உடல்  முழுதும் கடலில் முடுக்கிடு; நின்<br/>
சிந்தை ஒழியப் பிறர் அறியின்,  சிரமும் வரமும் சிந்துவென்' என்று<br/>
உந்த; அவன்போய் அரக்கர் உடல்  அடங்கக் கடலினுள் இட்டான்.	       6.22.2<br/>
<br/>
இராவணன் ஏவியபடி சீதையைக் களத்திற்குக் கொணர்தல்<br/>
<br/>
'தெய்வ மானத்திடை ஏற்றி  மனிசர்க்கு உற்ற செயல் எல்லாம்<br/>
தையல் காணக் காட்டுமின்கள்;  கண்டால் அன்றித் தனது உள்ளத்து<br/>
ஐயம் நீங்காள் 'என்று உரைக்க,  அரக்கர் மகளிர் இரைத்து ஈண்டி,<br/>
உய்யும் உணர்வு நீத்தாளை  நெடும் போர்க் களத்தின் மிசை உய்த்தார்.	       6.22.3<br/>
<br/>
சீதை விமானத்திலிருந்தபடியே தரையில் வீழ்ந்து கிடக்கும் இராமனைக் கண்டு வருந்துதல்<br/>
<br/>
கண்டாள் கண்ணால் கணவன் உரு;  அன்றி, ஒன்றும் காணாதாள்;<br/>
உண்டாள் விடத்தை என, உடலும்  உணர்வும் உயிர்ப்பும் உடன் ஓய்ந்தாள்;<br/>
தண் தாமரைப்பூ நெருப்புற்ற  தன்மை உற்றாள்; தரியாதாள்<br/>
பெண்தான் உற்ற பெரும்பீழை  உலகுக்கு எல்லாம் பெரிது அன்றோ!	       6.22.4<br/>
<br/>
சீதை அழுதலும் அதுகண்டு பெண்டிருலகமே அழுதல் (8808-8809)<br/>
<br/>
மங்கை அழலும் வான் நாட்டு  மயில்கள் அழுதார்; மழ விடையோன்<br/>
பங்கின் உறையும் குயில் அழுதாள்;  பதுமத்து இருந்த மாது அழுதாள்<br/>
கங்கை அழுதாள்; நாமடந்தை  அழுதாள்; கமலத் தடங்கண்ணன்<br/>
தங்கை அழுதாள்; இரங்காத  அரக்கிமாரும் தளர்ந்து அழுதார்.	       6.22.5<br/>
<br/>
பொன்தாழ் குழையாள் தனை ஈன்ற  பூ மா மடந்தை புரிந்து அழுதாள்;<br/>
குன்றா மறையும், தருமமும், மெய்  குழைந்து குழைந்து விழுந்து அழுத;<br/>
பின்றாது உடற்றும் பெரும்பாவம்  அழுத பின் என் பிறர் செய்கை?<br/>
நின்றார் நின்றபடி அழுதார்;  நினைப்பும் உயிர்ப்பும் நீத்திட்டாள்.	       6.22.6<br/>
<br/>
சீதை தெளிந்து துன்புற்றேங்குதல் (8810-8812)<br/>
<br/>
நினைப்பும் உயிர்ப்பும் நீத்தாளை  நீரால் தெளித்து, நெடும்பொழுதின்<br/>
இனத்தின் அரக்கர் மடவார்கள்  எடுத்தார்; உயிர்வந்து ஏங்கினாள்;<br/>
கனத்தின் நிறத்தான்தனைப் பெயர்த்தும்  கண்டாள்; கயலைக் கமலத்தால்<br/>
சினத்தின் அலைப்பாள் எனக் கண்ணைச்  சிதையக் கையால் மோதினாள்.	       6.22.7<br/>
<br/>
அடித்தாள் முலைமேல்; வயிறு அலைத்தாள்;          அழுதாள்; தொழுதாள்; அனல் வீழ்ந்த<br/>
கொடித்தான் என்ன, மெய் சுருண்டாள்;          கொதித்தாள்; பதைத்தாள்; குலைவுற்றாள்;<br/>
துடித்தாள்; மின்போல்; உயிர் கரப்பச்            சோர்ந்தாள், சுழன்றாள்; துள்ளினாள்<br/>
குடித்தாள் துயரை, உயிரோடும்  குழைத்தாள்;         உழைத்தாள் குயில் அன்னாள்.	       6.22.8<br/>
<br/>
விழுந்தாள்; புரண்டாள்; உடல்முழுதும்  வியர்த்தாள்;         அயர்த்தாள்; வெதும்பினாள்;<br/>
எழுந்தாள்; இருந்தாள்; தளிர்க்கரத்தை           நெரித்தாள்; சிரித்தாள்; ஏங்கினாள்;<br/>
'கொழுந்தா! 'என்றாள், 'அயோத்தியர்தம்          கோவே! 'என்றாள்; எவ் உலகும்<br/>
தொழும் தாள் அரசேயோ! 'என்றாள்;  சோர்ந்தாள்           அரற்றத் தொடங்கினாள்.	       6.22.9<br/>
<br/>
சீதையின் அரற்றல் அறத்தை நோக்கிக் கூறியது<br/>
<br/>
'உற மேவிய காதல் உனக்கு உடையார்<br/>
புறம் ஏதும் இலாரொடு பூணலையோ?<br/>
மறமே புரிவார் வசம் ஆயினையோ?<br/>
அறமே! கொடியாய்; இதுவோ அருள்தான்?	       6.22.10<br/>
<br/>
விதியை நோக்கிக் கூறியது<br/>
<br/>
முதியார் உணர் வேதம் மொழிந்த அலால்<br/>
கதி ஏதும் இலார் துயர் காணுதியோ?<br/>
மதியேன் மதியேன் உனை வாய்மை இலா;<br/>
விதியே! கொடியாய்; விளையாடுதியோ?	       6.22.11<br/>
<br/>
எமனை நோக்கிக் கூறியது<br/>
<br/>
கொடியேன் இவை காணகிலேன்; உயிர் கோள்<br/>
முடியாய் நமனே! முறையோ? முறையோ?<br/>
விடியா இருள்வாய் எனை வீசினையே!<br/>
அடியேன் உயிரே அருள் நாயகனே.	       6.22.12<br/>
<br/>
இராமனை நோக்கி அரற்றியது (8816-8820)<br/>
<br/>
'எண்ணா மயலோடும் இருந்தது நின்<br/>
புண்ணாகிய மேனி பொருந்திடவோ?<br/>
மண்ணோர் உயிரே! இமையோர் வலியே!<br/>
கண்ணே! அமிழ்தே! கருணாகரனே!	       6.22.13<br/>
<br/>
மேவிக் கனல் முன் மிதிலைத்தலை என்<br/>
பாவிக் கை பிடித்தது பண்ணவ! நின்<br/>
ஆவிக்கு ஒரு கோள் வரவோ? அலர் வாழ்<br/>
தேவிக்கு அமிழ்தே! மறையின் தெளிவே!	       6.22.14<br/>
<br/>
'உய்யாள் உயர் கோசலை தன் உயிரோ<br/>
ஐயா! இளையோர் உயிர் வாழ்கிலரால்<br/>
மெய்யே வினை எண்ணி விடுத்த கொடுங்<br/>
கைகேசி கருத்து இதுவோ? களிறே!	       6.22.15<br/>
<br/>
"'தகைவாள் நகர் நீ தவிர்வாய் ” எனவும்<br/>
வகையாது தொடர்ந்து ஒரு மான் முதலா<br/>
புகையாடிய காடு புகுந்து; உடனே<br/>
பகை ஆடியவா! பரிவு ஏதுமிலேன்.	       6.22.16<br/>
<br/>
"இன்று ஈகிலையேல் இறவு இவ் இடை; மான்<br/>
அன்று ஈ " எனவே பரிவோடு அடியேன்<br/>
நின்று ஈவது நின்னை நெடுஞ் செருவில்<br/>
கொன்று ஈவது ஓர் தீமை குறித்தலினோ?	       6.22.17<br/>
<br/>
இலக்குவனை நோக்கி அரற்றியது (8821-8822)<br/>
<br/>
மேதா! இளையோய்! விதியார் விளைவால்<br/>
போதா நெறி எம்மொடு போதுறுநாள்<br/>
"மூது ஆனவன் முன்னம் முடிந்திடு ” எனும்<br/>
மாதா உரையின் வழி நின்றனையோ?	       6.22.18<br/>
<br/>
'பூவும் தளிரும் தொகு பொங்கு அணைமேல்<br/>
கோவும் துயில தவிர்வாய்! கொடியார்<br/>
ஏவின் தலைவந்த இருங் கணையால்<br/>
மேவும் குளிர் மெல் அணை மேவினையோ?	       6.22.19<br/>
<br/>
மீண்டும் இராமனை நோக்கிக் கூறியது<br/>
<br/>
'நெய்யார் பெருவேள்வி நிரப்பி நெடுஞ்<br/>
செய்யார் புனல்நாடு திருத்துதியால்;<br/>
மெய் ஆகிய வாசகமும் விதியும்<br/>
பொய் ஆன என்மேனி பொருந்துதலால்.	       6.22.20<br/>
<br/>
இராமன் மேனிமீது விழச் சீதை எழுதலும் திரிசடை விலக்கலும்<br/>
<br/>
'மழுவாள் உறினும் பிளவா மனன் உண்டு<br/>
அழுவேன் இனி ஏன்? இடர் ஆறிட யான்<br/>
விழுவேன் அவன் மேனியின் மீதின் 'எனா<br/>
எழுவாளை விலக்கி இயம்பினளால்.	       6.22.21<br/>
<br/>
சீதையைத் தழுவிச் செவியிடைத் திரிசடை கூறியது<br/>
<br/>
'மாடு உற வளைந்து நின்ற  வளை எயிற்று அரக்கிமாரைப்<br/>
பாடுற நீக்கி, நின்ற,  பாவையைத் தழுவிக் கொண்டு,<br/>
கூடினள் என்ன நின்று  செவியிடை, குறுகிச் சொன்னாள்<br/>
தேடிய தவமே அன்ன '  திரிசடை மறுக்கம் தீர்ப்பாள்.	       6.22.22<br/>
<br/>
திரிசடை சொன்னது அரக்கர் மாயம் என்று தேற்றியது<br/>
<br/>
'மாய மான் விடுத்தவாறும்,  சனகனை வகுத்தவாறும்,<br/>
போய மா நாக பாசம்  பிணித்தது போனவாறும்,<br/>
நீ அமா! நினையாய்; மாள  நினைதியோ? நெறி இலாரால்<br/>
ஆய மா மாயம் ஒன்றும்  அறிகிலை, அன்னம் அன்னாய்	       6.22.23<br/>
<br/>
முன்கண்ட கனவு முதலியன காட்டித் தேற்றியது<br/>
<br/>
கண்டன கனவும் பெற்ற  நிமித்தமும், நினது கற்பும்,<br/>
தண்ட வாள் அரக்கர் பாவச்  செய்கையும், தருமம் தாங்கும்<br/>
அண்டர் நாயகன்தன் வீரத்  தன்மையும் அயர்க்கலாமோ?<br/>
புண்டரீகற்கும் உண்டோ,  இறுதி இப் புலையர்க்கு அல்லால்.	       6.22.24<br/>
<br/>
இராமன் மேனியில் புண் இன்மை காட்டித் தேற்றியது<br/>
<br/>
ஆழியான் ஆக்கை தன்னில்  அம்பு ஒன்றும் உறுகிலாமை<br/>
ஏழை நீ காண்டி அன்றே?  இளையவன் வதனம் இன்னும்<br/>
ஊழிநாள் இரவி என்ன  ஒளிர்கின்றது; உயிருக்கு இன்னல்<br/>
வாழியார்க்கு இல்லை; வாளா  மயங்கலை மண்ணில் வந்தாய்.	       6.22.25<br/>
<br/>
உலகம் அழியாமை காட்டித் தேற்றியது<br/>
<br/>
ஓய்ந்துளன், இராமன், என்னின்,  உலகம் ஓர் ஏழும் ஏழும்<br/>
தீய்ந்துறும்; இரவி பின்னும்  திரியுமோ? தெய்வம் என்னாம்?<br/>
வீய்ந்துறும் விரிஞ்சன் முன்னா  உயிரெலாம்; வெருவல், அன்னை!<br/>
ஆய்ந்தவை உள்ள போதே,  அவர் உளர்; அறமும் உண்டால்.	       6.22.26<br/>
<br/>
அனுமனைக் காட்டித் தேற்றியது<br/>
<br/>
'மாருதிக்கு இல்லை அன்றே,  மங்கை நின் வரத்தினாலே<br/>
ஆருயிர் நீங்கல்! நின்பால்  கற்புக்கும் அழிவு உண்டாமோ?<br/>
சீரியது அன்று, இது ஒன்றும்;  திசைமுகன் படையின் செய்கை<br/>
பேரும், இப்பொழுதே; தேவர்  எண்ணமும் பிழைப்பது உண்டோ?	       6.22.27<br/>
<br/>
தேவரைக் காட்டித் தேற்றியது<br/>
<br/>
'தேவரைக் கண்டேன்; பைம்பொன்  செங்கரம் சிரத்தில் சேர்த்தி,<br/>
மூவரைக் கண்டால் என்ன,  இருவரை முறையின் நோக்கி,<br/>
ஆவலிப்பு எய்து கின்றார்;  அயர்ந்திலர்; அஞ்சல்; அன்னை!<br/>
"கூவலில் புக்கு; வேலை  கோள் படும் " என்று கொள்ளேல்.	       6.22.28<br/>
<br/>
விமானத்தின் தன்மை கூறித் தேற்றியது<br/>
<br/>
'மங்கலம் நீங்கினாரை  ஆருயிர் வாங்கினாரை,<br/>
நங்கை! இக்கடவுள் மானம்  தாங்குறும் நவையிற்று அன்றால்,<br/>
இங்கு இவை அளவை ஆக,  இடர்க்கடல் கடத்தி 'என்றாள்;<br/>
சங்கையள் ஆய தையல்  சிறிது உயிர் தரிப்பதானாள்.	       6.22.29<br/>
<br/>
சீதையின் மறுமொழி<br/>
<br/>
'அன்னை! நீ உரைத்தது ஒன்றும்  அழிந்திலது ஆதலானே<br/>
உன்னையே தெய்வமாக் கொண்டு,  இத்தனை காலம் உய்ந்தேன்;<br/>
இன்னம் இவ்விரவு முற்றும்  இருக்கின்றேன்; இறத்தல் என்பால்<br/>
முன்னமே முடிந்தது அன்றே? '  என்றனள் முளரி நீத்தாள்.	       6.22.30<br/>
<br/>
'நாண் எலாம் துறந்தேன்; இல்லின்  நன்மையின் நல்லார்க்கு ஏய்ந்த<br/>
பூண் எலாம் துறந்தேன்; என்தன்  பொருசிலை மேகம் தன்னைக்<br/>
காணலாம் என்னும் ஆசை  தடுக்க, என் ஆவி காத்தேன்;<br/>
ஏண் இலா உடலின் நீங்கல்  எளிது, எனக்கு எனவும் சொன்னாள்.	       6.22.31<br/>
<br/>
சீதையை அரக்கியர் மீண்டும் அசோகவனத்திற்குச் செலுத்துதல்<br/>
<br/>
தையலை, இராமன் மேனி  தைத்த வேல் தடங் கணாளை,<br/>
கைகளில் பற்றிக் கொண்டார்,  விமானத்தைக் கடவுகின்றார்,<br/>
மெய்யுயிர் உலகத்து ஆக,  விதியையும் வலித்து, விண்மேல்<br/>
பொய்யுடல் கொண்டு செல்லும்  நமனுடைத் தூதர் போன்றார்.	       6.22.32<br/>
-------------------------<br/>
<hr noshade="" width="50%"/>
<center><h3>
	       6.23    மருத்து மலைப் படலம்  (8836 - 8951 )</h3>
</center>
கொணர்ந்த உணவைப் பாசறையில் சேர்த்த வீடணன் களத்தையடைதல்<br/>
<br/>
போயினள் தையல்; இப்பால்  புரிக எனப் புலவர் கோமான்<br/>
ஏயின கருமம் நோக்கி,  எய்திய இலங்கை வேந்தன்,<br/>
மேயின உணவு கொண்டு,  மீண்டு, அவை உறையுள் விட்ட<br/>
ஆயின ஆக்கி, தான் வந்து,  அமர் பெருங் களத்தன் ஆனானான்,	       6.23.1<br/>
<br/>
வீடணன் வானரசேனை முற்றும் மாய்ந்துள்ளமை கண்டு மயங்கி வீழ்தல்<br/>
<br/>
நோக்கினான் கண்டான் பண்டு, இவ்  உலகங்கள் படைக்க நோற்றான்<br/>
வாக்கினால் மாண்டார் என்ன,  வானர வீரர் முற்றும்<br/>
தாக்கினார் எல்லாம் பட்ட  தன்மையை; விடத்தைத் தானே<br/>
தேக்கினான் என்ன நின்று  தியங்கினான், உணர்வு தீர்ந்தான்.	       6.23.2<br/>
<br/>
வீழ்ந்த வீடணன் மெல்ல எழுந்து சென்று இராமன் இலக்குவனோடும் வீழ்ந்துகிடப்பதைக் காணுதல்<br/>
<br/>
விளைந்தவாறு உணர்ந்திலாதான்,  ஏங்கினான், வெதும்பினான்; மெய்<br/>
உளைந்து உளைந்து உயிர்த்தான்; 'ஆவி  உண்டு, இலை 'என்ன, ஓய்ந்தான்;<br/>
வளைந்த பேய்க் கணமும் நாயும்  நரிகளும் இரிய, வந்தான்;<br/>
இளங்கிளையோடும் சாய்ந்த  இராமனை இடையில் கண்டான்.	       6.23.3<br/>
<br/>
வீடணனது அன்பு அவன் கண்ணீரால் புலப்படுகின்றது <br/>
கவிக்கூற்று<br/>
<br/>
என்பு என்பது, யாக்கை என்பது,  உயிர் என்பது இவைகள் எல்லாம்<br/>
பின்பு என்பது, அல்லது; என்றும்  தம்முடைய நிலையின் பேரா<br/>
முன்பு என்பது, உளது; என்றாலும்  முழுவதும் தெரிந்த ஆற்றால்<br/>
அன்பு என்பது ஒன்றின் தன்மை  அமரரும் அறிந்தது இன்றால்	       6.23.4<br/>
<br/>
வீடணன் புலம்பாது விம்மி இராமன் மேனி கண்டு நடுக்கம் தீர்தல்<br/>
<br/>
ஆயினும், 'இவருக்கு இல்லை  அழிவு' எனும் அதனால் ஆவி<br/>
போயினது இல்லை; வாயால்  புலம்பலன், பொருமி; பொங்கித்<br/>
தீயினும் எரியும் நெஞ்சின்  வெருவலால் தெரிய நோக்கி<br/>
'நாயகன் மேனிக்கு இல்லை  வடு' என நடுக்கம் தீர்ந்தான்.	       6.23.5<br/>
<br/>
இராம இலக்குவர் வீழ்ந்து கிடத்திற்குக் காரணமும் தீர்வும் தேர்தல்<br/>
<br/>
அந்தணன் படையால் வந்தது  என்பதும், ஆற்றல் சான்ற<br/>
இந்திரசித்தே எய்தான்  என்பதும், இளவற்கு ஆக<br/>
நொந்தனன் இராமன் என்னும்  நுண்மையும், நொய்தின் நோக்கி,<br/>
சிந்தையின் எண்ணி எண்ணி,  தீர்வது ஓர் உபாயம் தேர்வான்.	       6.23.6<br/>
<br/>
இராமன் மூர்ச்சையுற்றமை நினைந்து வீடணன் கண்ணீர் சொரிதல் (8842-8843)<br/>
<br/>
'உள்ளுறு துன்பம் ஊன்ற,  உற்றனன் உறக்கம் அன்றோ?<br/>
தெள்ளிதின் உணர்ந்த பின்னை,  சிந்தனை தெரிவது அன்றே;<br/>
வள்ளலோ, தம்பி மாய  வாழ்கிலன்; மாய வாழ்க்கைக்<br/>
கள்ளனோ? என்றான்; என்னா,  மழை எனக் கலுழும் கண்ணான்.	       6.23.7<br/>
<br/>
பாசம் போய் இற்றாற் போலப்  பதுமத்தோன் படையும் இன்னே<br/>
நாசம் போய் எய்தும்; நம்பி  தம்பிக்கு நடுக்கம் இல்லை;<br/>
வீசும் போர்க் களத்து வீழ்ந்த  சேனையும் மீளும்; வெய்ய<br/>
நீசன் போர் வெல்வது உண்டோ?  என்று உளம் நிலையில் நின்றான்	       6.23.8<br/>
<br/>
இறவாதவர் யாரேனும் உளரோ என வீடணன் தேடச் செல்லுதல்<br/>
<br/>
'உணர்வதன் முன்னம், இன்னே  உற்றுழி உதவற்கு ஒத்த<br/>
துணைவர்கள், துஞ்சல் இல்லார்,  உளரெனின், துருவித் தேடிக்<br/>
கொணர்குவென், விரைவின் 'என்னா,  கொள்ளி ஒன்று அங்கை கொண்டான்<br/>
புணரியின் குருதி வெள்ளத்து  ஒருதனி விரைவில் போனான்.	       6.23.9<br/>
<br/>
வீடணன் அனுமன் வீழ்ந்துகிடப்பதைக் காணுதல்<br/>
<br/>
வாய் மடித்து, இரண்டு கையும்  முறுக்கி, தன் வயிரச் செங்கண்<br/>
தீ உக, கனகக் குன்றின்  திரண்டதோள் மழையைத் தீண்ட<br/>
ஆயிர கோடி யானைப்  பெரும்பிணத்து அமளி மேலான்,<br/>
காய் சினத்து அனுமன் என்னும்  கடல் கடந்தானைக் கண்டான்.	       6.23.10<br/>
<br/>
வீடணன் அனுமனுடம்பிலுள்ள அம்புகளை நீக்கி முகத்தை நீரால் குளிர்வித்தல்<br/>
<br/>
கண்டு, தன் கண்கள் ஊடு  மழை எனக் கலுழி வார<br/>
'உண்டு உயிர் 'என்பது உன்னி,  உடல் கணை ஒன்று ஒன்று ஆக,<br/>
விண்ட நீர்ப் புண்ணின் நின்று  மெல்லென வாங்கிக் கையால்<br/>
கொண்டல் நீர் முகந்து கொண்டு  முகத்தினைக் குளிரச் செய்தான்.	       6.23.11<br/>
<br/>
அனுமன் விழித்து இராம நாமத்தைச் சொல்லி வாழ்த்துதல்<br/>
<br/>
உயிர்ப்பு முன் உதித்த, பின்னர்,  உரோமங்கள் சிலிர்ப்ப, ஊறி<br/>
வியர்ப்பு உளதாக, கண்கள்  விழித்தன, மேனி மெல்லப்<br/>
பெயர்த்து, வாய் புனல் வந்து ஊற,  விக்கலும் பிறந்ததாக,<br/>
அயர்த்திலன் இராமன் நாமம்,  வாழ்த்தினன்; அமரர் ஆர்த்தார்.	       6.23.12<br/>
<br/>
அனுமன் இராமனைப்பற்றி உசாவி அறிதல்<br/>
<br/>
அழுகையோடு உவகை உற்ற  வீடணன் ஆர்வம் கூர,<br/>
தழுவினன் அவனை, தானும்  அன்பொடு தழுவி, 'தக்கோய்!<br/>
வழு இலன் அன்றே, வள்ளல்? '  என்றனன்; 'வலியன் 'என்றான்;<br/>
தொழுதனன், உலகம் மூன்றும்  தலையின்மேல் கொள்ளும் தூயான்.	       6.23.13<br/>
<br/>
இராமனது துன்பத்துயிலை உணர்ந்த அனுமன், சாம்பன் எங்குளன் என்றல்<br/>
<br/>
'அன்பு தன் தம்பி மேலது  அறிவினை மயக்க ஐயன்<br/>
துன்பொடும் துயிலன் ஆனான்;  உணர்வு இனித் தொடர்ந்த பின்னை<br/>
என் புகுந்து எய்தும் என்பது  அறிகிலம்! 'என்றலோடும்,<br/>
'தன் பெருந் தன்மைக்கு ஒத்த  சாம்பன் எத் தலையன்? 'என்றான்.	       6.23.14<br/>
<br/>
சாம்பனைத் தேடலாம் என அனுமன் கூறல்<br/>
<br/>
'அறிந்திலென் அவனை; யாண்டும்  கண்டிலென் "ஆவி யாக்கை<br/>
பிறிந்து இலன், உளன் '' என்று ஒன்றும்  தெரிந்திலென், பெயர்ந்தேன் 'என்று<br/>
செறிந்த தார் நிருதர் வேந்தன்  உரைசெய, காலின் செம்மல்,<br/>
'இறும் திறம் அவனுக்கு இல்லை;  நாடுதும், ஏகி 'என்றான்.	       6.23.15<br/>
<br/>
அனுமன் வீடணனோடு சென்று சாம்பனைச் சார்தல்<br/>
<br/>
'அன்னவன் தன்னைக் கண்டால்  ஆணையே, அரக்கர்க்கு எல்லாம்<br/>
மன்னவ! நம்மை ஈண்டு  வாழ்விக்கும்; உபாயம் வல்லான் '<br/>
என்னலும், 'உய்ந்தோம், ஐய!  எகுதும். விரைவின் 'என்றான்,<br/>
சில்நெறி இருளில் சென்றார்,  சாம்பனை விரைவில் சேர்ந்தார்.	       6.23.16<br/>
<br/>
அவர் வருகையைச் சாம்பன் செவிவாயிலாக அறிதல்<br/>
<br/>
எரிகின்ற மூப்பினாலும்,  ஏவுண்ட நோவினாலும்,<br/>
அரிகின்ற துன்பத்தாலும்,  ஆர் உயிர்ப்பு அடங்கி, ஒன்றும்<br/>
தெரிகின்றது இல்லா மம்மர்ச்  சிந்தையன் எனினும், வீரர்<br/>
வருகின்ற சுவட்டை ஓர்ந்தான்,  செவிகளால் வயிரத் தோளான்.	       6.23.17<br/>
<br/>
வருபவர் யார் எனச் சாம்பன் கருதுதல்<br/>
<br/>
'அரக்கனோ? என்னை ஆளும்  அண்ணலோ? அனுமன் தானோ?<br/>
இரக்கம் உற்று அருள வந்த  தேவரோ? முனிவரேயோ?<br/>
வரக் கடவார்கள் அல்லர்  மாற்றலர் மலைந்து போனார்;<br/>
புரக்க உள்ளாரே! 'என்னாக்  கருதினன், பொருமல் தீர்ந்தான்.	       6.23.18<br/>
<br/>
உய்ந்தனம் 'என்ற குரல்கேட்டு வீடணன் என்று சாம்பன் அறிதல் (8854-8855)<br/>
<br/>
வந்து அயல் நின்று, குன்றின்  வார்ந்து வீழ் அருவி மானச்<br/>
சிந்திய கண்ணின் நீரர்  ஏங்குவார் தம்மைத் தேற்றி,<br/>
'அந்தமில் குணத்தீர் யாவிர்,  அணுகினிர்? 'என்றான்; 'ஐய!<br/>
உய்ந்தனம்! உய்ந்தோம்! 'என்ற  வீடணன் உரையைக் கேட்டான்.	       6.23.19<br/>
<br/>
'மற்று அயல் நின்றான் யாவன்? '  என்ன, மாருதியும், வாழி!<br/>
கொற்றவ! அனுமன் நின்றேன்;  தொழுதனென் 'என்று கூற<br/>
இற்றிலம், ஐய, எல்லேம்  எழுந்தனம், எழுந்தேம்! 'என்னா,<br/>
உற்ற பேர் உவகையாலே,  ஓங்கினான், ஊற்றம் மிக்கான்.	       6.23.20<br/>
<br/>
இராமன் நிலையைச் சாம்பன் வினவியறிதல்<br/>
<br/>
'விரிஞ்சன் வெம்படை என்றாலும்,  வேதத்தின் வேதம் அன்ன<br/>
அரிந்தமன் தன்னை ஒன்றும்  ஆற்றிலது என்னும் ஆற்றல்<br/>
தெரிந்தனென்; முன்னே, அன்னான்  செய்தது என்? தெரித்தி 'என்றான்;<br/>
'பெருந்தகை துன்ப வெள்ளத்  துயில் உளான், பெரும! 'என்றான்.	       6.23.21<br/>
<br/>
சாம்பன் அனுமனை மருந்து கொணர்க எனல்<br/>
<br/>
'அன்னவன் தன்மை கண்டால்  ஆற்றுமே? யாக்கை வேறே;<br/>
இன்னுயிர் ஒன்றே மூலத்து  இருவரும் ஒருவரே யால்;<br/>
இன்னது கடக்கத் தாழாது  இப்பொழுது இமைப்பின் முன்னம்<br/>
கொன்னியல் வயிரத் தோளாய்  மருந்துபோய்க் கொணர்தி 'என்றான்.	       6.23.22<br/>
<br/>
மருந்து கொணர்வதால் உளதாம் பயன்<br/>
<br/>
'எழுபது வெள்ளத்தோரும்,  இராமனும், இளைய கோவும்,<br/>
முழுதும் இவ் உலகம் மூன்றும்,  நல்லற மூர்த்தி தானும்,<br/>
வழுவல் இல் மறையும், உன்னால்  வாழ்ந்தன ஆகும்; மைந்த!<br/>
பொழுது இறை தாழாது, என் சொல்  நெறி தரக் கடிது போதி.	       6.23.23<br/>
<br/>
சாம்பன் மருத்துமலைக்கு வழிகூறல் (8859-8861)<br/>
<br/>
'பின்பு உளது இக் கடல் என்னப் பெயர்ந்ததற்பின்       யோசனைகள் பேச நின்ற<br/>
ஒன்பதினாயிரம் கடந்தால், இமயமெனும்         குலவரையை உறுதி; உற்றால்,<br/>
தன்பெருமை ஓர் இரண்டாயிரம் உளது             யோசனை; பின் தவிரப் போனால்,<br/>
முன்பு உள யோசனை எல்லாம்முற்றினை,           பொன் கூடம் சென்று உறுதி 'மொய்ம்ப!	       6.23.24<br/>
<br/>
இம்மலைக்கும் ஒன்பதினாயிரம் உளதாம்         யோசனையின் நிடதம் என்னும்<br/>
செம்மலைக்கும் உளவாய அத்தனை         யோசனை கடந்தால் சென்று காண்டி<br/>
எம்மலைக்கும் பெரிது ஆய வடமலையை;         அம்மலையின் அகலம் எண்ணின்,<br/>
மொய்மலைந்த திண்தோளாய்! முப்பத்து ஈர்         ஆயிரம் யோசனையின் முற்றும்.	       6.23.25<br/>
<br/>
மேருவினைக் கடந்து, அப்பால் ஒன்பதினாயிரம்         உள யோசனையை விட்டால்,<br/>
நேர் அணுகும் நீலகிரி; தான் இரண்டாயிரம்           உளயோ சனையின் நிற்கும்;<br/>
மாருதி! மற்று அதற்கு அப்பால் யோசனை           நாலாயிரத்து மருந்து வைகும்<br/>
கார்வரையைக் காணுதி; மற்று அதுகாண      இத்துயர்க்குக் கரையும் காண்டி.	       6.23.26<br/>
<br/>
நால்வகை மருந்துகளின் நல் இயல்பு கூறுதல்<br/>
<br/>
'மாண்டாரை உய்விக்கும் மருந்து ஒன்றும்,       உடல் வேறு வகிர்கள் ஆகக்<br/>
கீண்டாலும் பொருந்துவிக்கும் ஒரு மருந்தும்,         படைக்கலங்கள் கிளைப்பது ஒன்றும்,<br/>
மீண்டேயும் தம் உருவை அருளுவது ஓர்         மெய்ம்மருந்தும், உள; நீ, வீர!<br/>
ஆண்டு ஏகிக் கொணர்தி 'என அடையாளத்தொடும்           உரைத்தான், அறிவின் மிக்கான்.	       6.23.27<br/>
<br/>
சாம்பன் இம் மருந்துகளைப்பற்றித் தான் அறிந்த வரலாற்றைக் கூறியது (8863-8864)<br/>
<br/>
இன்ன மருந்து ஒரு நான்கும், பயோத்தியைக்        கலக்கிய ஞான்று, எழுந்த; தேவர்<br/>
உன்னி அமைத்தனர்; மறைக்கும் எட்டாத        பரஞ்சுடர் இவுலகம் மூன்றும்<br/>
தன் இரு தாள் உள்ளடக்கிப் பொலி போழ்தின்        யான் முரசம் சாற்றும் வேலை,<br/>
அன்னவை கண்டு, உயாவுதலும், தொல்முனிவர்      அவற்று இயல் எற்கு அறிவித்தாரால்.	       6.23.28<br/>
<br/>
'இம்மருந்து காத்து உறையும் தெய்வங்கள்       எண்ணிலவால்; இரங்கா, யார்க்கும்;<br/>
நெய்ம்மருங்கு படரகில்லா நெடுநேமிப்        படையும் அவற்றுடனே நிற்கும்;<br/>
பொய்ம்மருங்கின் நில்லாதாய்! புரிகின்ற        காரியத்தின் பொருளை நோக்கிக்<br/>
கைம்மருங்கு தொடர்ந்து உன்னைக் 'காவாய்' என்று        அப்புறம் போய்க் கரக்கும் என்றான்.	       6.23.29<br/>
<br/>
மாருதி மருத்துமலை கொணரப் பேருருவெடுத்தல்<br/>
<br/>
'ஈங்கு இதுவே பணி ஆகில், இறந்தோரும்      பிறந்தோரே : எம் கோற்கு யாதும்,<br/>
தீங்கு இடையூறு எய்தாமல், தரெுட்டுதிர் போய் '        எனச் சொல்லி, அவரைத் தீர்ந்தான்<br/>
ஓங்கினன் வான் நெடு முகட்டை உற்றனன்,          பொன் தோளிரண்டும் திசையோடு ஒக்க<br/>
வீங்கின; ஆகாயத்தை விழுங்கினனே            என வளர்ந்தான் வேதம் போல்வான்.	       6.23.30<br/>
<br/>
அனுமனது பேருருவின் பெருமை<br/>
<br/>
கோளோடு தாரகைகள், கோத்து அமைத்த         மணி ஆரக் கோவை போன்ற;<br/>
தோளோடு தோள் அகலம் ஆயிரம்      யோசனை  அளவு சொல்ல ஒண்ணா;<br/>
தாளோடு தாள் பெயர்க்க, இடமிலது         ஆயினது இலங்கை; தடக் கை வீச,<br/>
நீளோடு திசை போதா; விசைத்து எழுவான்          உருவத்தின் நிலை ஈது அம்மா.	       6.23.31<br/>
<br/>
வால் விசைத்து, கை நிமிர்த்து, வாயினையும்       சிறிது அகல வகுத்து, மானக்<br/>
கால் நிலத்தினிடை ஊன்றி, உரம் நெருக்கி        கழுத்தினையும் சுருக்கிக் காட்டி<br/>
தோல் மயிர்க் குந்தளம் சிலிர்ப்ப, விசைத்து         எழுந்தான், அவ் விலங்கை, துளங்கிச் சூழ்ந்த<br/>
வேலையில் புக்கு அழுந்தியது ஓர் மரக் கலம் போல்         சுரித்து உலைய விசயத் தோளான்	       6.23.32<br/>
<br/>
அனுமனது வேகத்தால் நிகழ்ந்தவை (8868-8869)<br/>
<br/>
கிழிந்தன, மாமழைக் குலங்கள், கீண்டது, நீண்டு       அகல் வேலை; கிழக்கும் மேற்கும்;<br/>
பொழிந்தன, மீன்; தொடர்ந்து எழுந்த, பொருப்பு            இனமும், தருக் குலமும், பிறவும், பொங்கி;<br/>
அழிந்தன வானவர் மானம்,        ஆகாயத்  திசையினில் பேர் அசனி என்ன<br/>
விழுந்தன, நீர்க் கடல் அழுந்த; ஏறின மேல்,         கீறின போய்த் திசைகள் எல்லாம்.	       6.23.33<br/>
<br/>
பாய்ந்தனன், அங்கு அப்பொழுதே;  பருவரைகள்        எனைப் பலவும் வடபாகத்துச்<br/>
சாய்ந்தன' பேருடல் பிறந்த  சண்டமாருதம்         வீசத் தாதை சால<br/>
ஓய்ந்தனன் 'என்று உரை செய்ய,       விசும்பூடு படர்கின்றான் உரு வேகத்தால்,<br/>
காய்ந்தன வேலைகள்; மேகம் கரிந்தன;        வெந்து எரிந்த பெருங்கானம் எல்லாம்	       6.23.34<br/>
<br/>
அனுமன் பேருருவத்தை நோக்கித் தேவர் புகழ்தல்  (8870-8871)<br/>
<br/>
கடன் முன்னே நிமிர்ந்து ஓட, கால் பின்னே       தொடர்ந்து ஓட, கடிதின் செல்வான்<br/>
உடல் முன்னே செல, உள்ளம் கடைக் குழையாய்ச்        செல, செல்வான் உருவை நோக்கி,<br/>
'அடல் முன்னே தொடங்கியநாள், ஆழ்கடல், சூழ்       இலங்கை எனும் அரக்கர் வாழும்<br/>
திடல் முந்நீர் இடைப்படுத்து மறித்திலன்  நம்துயர்      என்றார் தேவரெல்லாம்.	       6.23.35<br/>
<br/>
மேகத்தின் பதம் கடந்து, வெங்கதிரும்      தண்கதிரும் விரைவில் செல்லும்<br/>
மாகத்தின் நெறிக்கு அப்பால், வானமீன்        குலம் விளங்கும் வரம்பு நீங்கி,<br/>
போகத்தின் நெறி கடந்தார் புகலிடங்கள்        பிற்படப் போய், 'பூவின் வந்த<br/>
ஏகத்து அந்தணன் இருக்கை இனிச் சேய்த்து       அன்றாம் 'என்ன எழுந்து சென்றான்.	       6.23.36<br/>
<br/>
விண்வழிச் செல்லும் அனுமனைக் கண்டு விண்ணவர் பலவாறு கூறுதல்<br/>
<br/>
வான நாட்டு உறைகின்றார், 'வயக் கலுழன்       வல்விசையால், மாயன் வைகும்<br/>
தான நாட்டு எழுகின்றான் 'என்று உரைத்தார்        சிலர் சிலர்கள் 'விரிஞ்சன்தான் தன்<br/>
ஏனநாட்டு எழுகின்றான் 'என்று உரைத்தார்       சிலர் சிலர்கள் 'ஈசன் அல்லால்<br/>
போன நாட்டிடை போக வல்லரோ?         இவன் முக்கண் புனிதன் 'என்றார்.	       6.23.37<br/>
<br/>
அனுமனைத் திருமாலாகவே எண்ணுதல்<br/>
<br/>
'வேண்டு உருவம் கொண்டு எழுந்து,        விளையாடுகின்றான், மெய் வேதம் நான்கும்<br/>
தீண்டு உருவன் அல்லாத திருமாலே          இவன்' என்றார், 'தெரிய நோக்கிக்<br/>
காண்டும்' என இமைப்பதன்முன் கண் புலமும்      கடந்து அகலும்; இன்னும் காண்மின்,<br/>
மீண்டு வரும் தரம் அல்லன், வீட்டு உலகம்  புகும்'        என்றார், மேன்மேல் உள்ளார்.	       6.23.38<br/>
<br/>
அனுமனுருவைப் பற்றிப் பலவாறு எண்ணுதல்<br/>
<br/>
'உரு' என்றார் சிலர்சிலர்கள்; 'ஒளி' என்றார்.        சிலர்சிலர்கள் ஒளிரு மேனி<br/>
'அரு' என்றார்; சிலர்சிலர்கள் அண்டத்துக்கு        அப்புறம் நின்று உலகம் ஆக்கும்<br/>
'கரு' என்றார், சிலர்சிலர்கள்; 'மற்று' என்றார்,       சிலர்சிலர்கள்; கடலைத் தாவிச்<br/>
செரு வென்றான் நிலை ஒன்றும் தெரியகிலார்      உலகு அனைத்தும் தெரியும் செல்வர்.	       6.23.39<br/>
<br/>
அனுமன் வேகத்தால் உண்டான ஒலி<br/>
<br/>
வாச நாள் மலரோன்தன் உலக அளவும்          நிமிர்ந்தனன், மேல்வானம் ஆன<br/>
காசம் ஆயின எல்லாம் கரந்த தனது           உரு இடையே கனகத் தோள்கள்<br/>
வீச, வான் முகடு உரிஞ்ச, விசைத்து எழுவான்       உடல் பிறந்த முழக்கம் விம்ம<br/>
ஆசை காவலர் தலைகள் பொதிரெறிந்தார்       விதிர் எறிந்தது அண்ட கோளம்.	       6.23.40<br/>
<br/>
அனுமன் பேருருவம் உலகளக்க எடுத்த பாதத்தை ஒத்துத் தோன்றல்<br/>
<br/>
தொடுத்த நாள் மாலை வானோர்  முனிவரே       முதல தொல்லோர்,<br/>
அடுத்த நான் மறைகள் ஓதி  வாழ்த்த,       வாள் அவுணர் வேந்தன்<br/>
கொடுத்த நாள், அளந்து கொண்ட       குறளனார் குறிய பாதம்<br/>
எடுத்த நாள் ஒத்தது அண்ணல்  எழுந்த         நாள், உலகுக்கு எல்லாம்.	       6.23.41<br/>
<br/>
வானவர் முதலோர் சொரிந்த மலர் முதலியவற்றால் அனுமன் கற்பகத் தருப்போலத் தோன்றுதல்<br/>
<br/>
தேவரும் முனிவர் தாமும்,  சித்தரும் தெரிவைமாரும்,<br/>
மூவுலகிடை உேளாரும்  உவகையால் தொடர்ந்து மொய்த்தார்<br/>
தூவின மலரும் சாந்தும்  சுண்ணமும் மணியும் தொத்த,<br/>
பூவுடை அமரர் தெய்வத்  தரு என, விசும்பில் போனான்.	       6.23.42<br/>
<br/>
அனுமன் கயிலைகண்டு மகிழ்ந்து போதல்<br/>
<br/>
இமய மால் வரையை உற்றான்;  அங்கு உள இமைப்பு இலோரும்;<br/>
கமை உடை முனிவர், மற்றும்  அறன்நெறி கலந்தோர்; எல்லாம்;<br/>
'அமைக, நின் கருமம். " என்று  வாழ்த்தினர்; அதனுக்கு அப்பால்;<br/>
உமையொரு பாகன் வைகும்  கயிலை கண்டு; உவகை உற்றான்.	       6.23.43<br/>
<br/>
சிவன் அனுமனை உமைக்குக்காட்டிக் கூறுதல்<br/>
<br/>
வடகுண திசையில் தோன்றும்,  மழுவலான் ஆண்டு வைகும்<br/>
தடவரை அதனை நோக்கி,  தாமரை கைகள் கூப்பி,<br/>
படர்குவான் தன்னை, அண்ணல்  பரமனும் விரும்பிப் பார்த்துத்<br/>
தடமுலை உமைக்குக் காட்டி  வாயுவின் தநயன் என்றான்.	       6.23.44<br/>
<br/>
உமையின் வினாவுக்குச் சிவன் விடை பகர்தல்<br/>
<br/>
'என், இவன் எழுந்த தன்மை? '  என்று, உலகு ஈன்றாள் கேட்ப<br/>
'மன்னவன் இராமன் தூதன்  மருந்தின்மேல் வந்தான்; வஞ்சர்<br/>
தனெ் நகர் இலங்கைத் தீமை  தீர்வது திண்ணம்; சேர்ந்து,<br/>
நல் நுதல்! நாமும் வெம்போர்  காணுதும், நாளை 'என்றான்.	       6.23.45<br/>
<br/>
அனுமன் ஏமகூடத்தையும் நிடதத்தையும் முறையே அடைதல்<br/>
<br/>
நாம யோசனைகள் கொண்டது  ஆயிரம் நடுவு நீங்கி,<br/>
ஏம கூடத்தின் உம்பர்  எய்தி நின்று, இறுதி இல்லாக்<br/>
காமமே நுகரும் செல்வக்  கடவுளர் ஈட்டம் கண்டான்;<br/>
நேமியின் விசையின் செல்வான்  நிடதத்தின் நெற்றி உற்றான்.	       6.23.46<br/>
<br/>
அனுமன் மேருமலையை அடைதல்<br/>
<br/>
எண்ணுக்கும், அளவு இலாத  அறிவினோர் இருந்து நோக்கும்<br/>
கண்ணுக்கும், கருதும் தெய்வ  மனத்திற்கும் கடியன் ஆனான்,<br/>
மண்ணுக்கும், திசைகள் வைத்த  வரம்பிற்கும், மலரோன் வைகும்<br/>
விண்ணுக்கும், அளவை ஆய  மேருவின் மீது சென்றான்.	       6.23.47<br/>
<br/>
மேருமலையில் நாவல் மரத்தை அனுமன் பார்த்தல்<br/>
<br/>
'யாவது நிலைமைத் தன்மை  இன்னது, என்று 'இமையா நாட்டத்<br/>
தேவரும் தெரிகிலாத  வடமலைக்கு உம்பர்ச் சென்றான்;<br/>
நாவலம் பெருந்தீவு என்னா  நளிர்கடல் வளாக வைப்பில்<br/>
காவல் மூன்று உலகம் ஓதும்  கடவுள் மா மரத்தைக் கண்டான்.	       6.23.48<br/>
<br/>
மேருமலையின் நடுவில் உள்ள பிரமனைக் கண்டு வணங்குதல்<br/>
<br/>
அன்ன மா மலையின் உம்பர்,  உலகு எலாம் அமைத்த அண்ணல்<br/>
தன்னகர் அதனை நோக்கி,  அதன் நடு நாப்பண் நாமப்<br/>
பொன்மலர்ப் பீடம் தன்மேல்  நான்முகன் பொலியத் தோன்றும்<br/>
தன்மையும் கண்டு கையால்  வணங்கினான் தருமம் போல்வான்.	       6.23.49<br/>
<br/>
அனுமன் வைகுண்டத்தில் நாரணனைக் கண்டுவணங்குதல்<br/>
<br/>
தருவனம் ஒன்றில் வானோர்  தலைத் தலை மயங்கித் தாழ,<br/>
பொரு அரு முனிவர் வேதம்  புகழ்ந்து உரை ஓதை பொங்க,<br/>
மரு விரி துளப மோலி  மாநிலக் கிழத்தியோடும்<br/>
திருவொடும் இருந்த, மூலத்  தேவையும் வணக்கம் செய்தான	       6.23.50<br/>
<br/>
ஈசனைக் கண்டு வணங்குதல்<br/>
<br/>
ஆயதன் வடகீழ் பாகத்து  ஆயிரம் அருக்கர் ஆன்ற<br/>
காய்கதிர் பரப்பி, ஐந்து  கதிர்முகக் கமலம் காட்டி<br/>
தூயபேர் உலகம் மூன்றும்  தூவிய மலரின் சூழ்ந்த<br/>
சேயிழை பாகத்து, எண்தோள்  ஒருவனை வணக்கம் செய்தான்.	       6.23.51<br/>
<br/>
திசை காவலரில் இந்திரனைக் கண்டு வணங்குதல்<br/>
<br/>
சந்திரன் அனைய கொற்றத்  தனிக்குடை தலைமேல் ஓங்க,<br/>
சுந்தர மகளிர் அங்கைச்  சாமரை தனெ்றல் தூவ,<br/>
அந்தர வான நாடர்  அடிதொழ, முரசம் ஆர்ப்ப,<br/>
இந்திரன் இருந்த தன்மை  கண்டு உவந்து, இறைஞ்சிப் போனான்.	       6.23.52<br/>
<br/>
திசைக் காப்போரைக் காண்டல்<br/>
<br/>
பூஅலர் மரத்தைப் போல  அந்தரம் விரிந்து பொங்கும்<br/>
தேவர்தம் இருக்கையான  மேருவின் சிகர வைப்பில்<br/>
மூவகை உலகம் சூழ்ந்த  முரண் திசை முறையின் காக்கும்<br/>
காவலர் எண்மர் நின்ற  தன்மையும் தெரியக் கண்டான்.	       6.23.53<br/>
<br/>
சூரியனைக் கண்டு துன்புறுதல்<br/>
<br/>
அத்தடங் கிரியை நீங்கி,  அத்தலை அடைந்த அண்ணல்,<br/>
உத்தர குருவை உற்றான்;  ஒளியவன் கதிர்கள் ஊன்றி,<br/>
செற்றிய இருள் இன்று ஆக்கி  விளங்கிய செயலை நோக்கி<br/>
வித்தகன், 'விடிந்தது 'என்னா,  'முடிந்தது என் வேகம் 'என்றான்.	       6.23.54<br/>
<br/>
'ஆதியான் உணரா முன்னம்  அருமருந்து உதவி, அல்லின்<br/>
பாதியால், அனைய துன்பம்  அகற்றுவான் பாவித்தேற்குச்<br/>
சோதியான் உதயம் செய்தான்;  உற்றதோ துணிதல் ஆற்றேன்;<br/>
ஏது யான் செய்வது? என்னா,  இடர் உற்றான், இணை இலாதான்.	       6.23.55<br/>
<br/>
கால் திசை சுருங்கச் செல்லும்  கடுமையான் கதிரின் செல்வன்<br/>
மேல்திசை எழுவான் அல்லன்;  விடிந்ததும் அன்று; மேரு<br/>
மாற்றினன் வடபால் தோன்றும்  என்பது மறைகள் வல்லோர்<br/>
சாற்றினர் என்னத் துன்பம்  தணிந்தனன் தவத்தின் மிக்கான்.	       6.23.56<br/>
<br/>
உத்தரகுரு நாட்டைக் காணுதல் (8892-8893)<br/>
<br/>
இருவரே தோன்றி என்றும்  ஈறு இலா ஆயுள் எய்தி,<br/>
ஒருவரோடு ஒருவர், உள்ளம்  உயிரொடும் ஒன்றே ஆகி,<br/>
பொரு அரும் இன்பம் துய்த்து,  புண்ணியம் புரிந்தோர் வைகும்<br/>
திரு உறை கமலம் அன்ன  நாட்டையும் தெரியக் கண்டான்.	       6.23.57<br/>
<br/>
வன்னி நாட்டிய பொன் மௌலி  வானவன், மலரின் மேலான்<br/>
கன்னி நாள் திருவைச் சேரும்  கண்ணனும், ஆளுங் காணி<br/>
சென்னி நாள் தெரியல் வீரன்  தியாகமா விநோதன் தெய்வப்<br/>
பொன்னி நாட்டு உவமை வைப்பைப்  புலன்கொள நோக்கிப் போனான்.	       6.23.58<br/>
<br/>
அனுமன் நீலமலையைக் காணுதல்<br/>
<br/>
விரியவன் மேரு என்னும்  வெற்பினின் மீது செல்லும்<br/>
பெரியவன்; அயனார் செல்வம்  பெற்றவன்; பிறப்பும் பேர்ந்தான்;<br/>
அரியவன், உலகம் எல்லாம்  அளந்த நாள் வளர்ந்து தோன்றும்<br/>
கரியவன் என்ன நின்ற  நீல மால் வரையைக் கண்டான்.	       6.23.59<br/>
<br/>
மருத்துமலையைக் காணுதல்<br/>
<br/>
அல் குன்ற அலங்கு சோதி  அம்மலை அகலப் போனான்,<br/>
பொன்குன்றம் அனைய தோளான்  நோக்கினான்; புலவன் சொன்ன<br/>
நல்குன்றம் அதனைக் கண்டான்,  உணர்ந்தனன் 'நாகம் உற்ற<br/>
எல் குன்ற எறியும் தெய்வ  மருந்து அடையாளம் 'என்ன.	       6.23.60<br/>
<br/>
மருந்து காக்கும் தெய்வங்கள் கேட்டவற்றை மாருதி விளக்குதல் (8896-8897)<br/>
<br/>
பாய்ந்தனன்; பாய்தலோடும்,  அம்மலை பாதலத்துச்<br/>
சாய்ந்தது; காக்கும் தெய்வம்  சலித்தன; கடுத்து வந்து<br/>
காய்ந்தனை; நீதான் யாவன்?  கருத்து என்கொல்? கழறுக என்ன<br/>
ஆய்ந்தவன்; உற்ற தன்மை  அவற்றினுக்கு அறியச் சொன்னான்.	       6.23.61<br/>
<br/>
மருந்தினை மீட்டுங் கொணர்க எனச் சொல்லித் தெய்வங்கள் மறைதல்<br/>
<br/>
கேட்டு அவை, 'ஐய! வேண்டிற்று  இயற்றி, பின் கெடாமல் எம்பால்<br/>
காட்டு' என உரைத்து, வாழ்த்திக்  கரந்தன, கமலக் கண்ணன்<br/>
வாள் தலை நேமி தோன்றி,  மறைந்தது; மண்ணில் நின்றும்<br/>
தோட்டனன், அனுமன் மற்று அக்  குன்றினை, வயிரத் தோளால்.	       6.23.62<br/>
<br/>
மருத்துமலையைக் கையால் அசைத்தல்<br/>
<br/>
'இங்கு நின்று இன்னன மருந்து என்று எண்ணினால்<br/>
சிங்குமால் காலம்’என்று உணரும் சிந்தையான்<br/>
அங்கு அதை வேரொடும் அங்கை தாக்கினான்<br/>
பொங்கிய விசும்பிடைக் கடிது போகுவான்.	       6.23.63<br/>
<br/>
மாருதி மருத்துமலையை ஒரு கையில் ஏந்திச் செல்லுதல் (8899-8900)<br/>
<br/>
ஆயிரம் யோசனை அகன்று மீது உயர்ந்து<br/>
ஆயிரம் யோசனை சூழ்ந்தது அம்மலை<br/>
'ஏ’எனும் மாத்திரத்து ஒரு கை ஏந்தினான்<br/>
தாயினன் உலகு எலாம் தவழ்ந்த சீர்த்தியான்.	       6.23.64<br/>
<br/>
அத்தலை அன்னவன் அனையன் ஆம்துணை<br/>
இத்தலை இருவரும் விரைவின் எய்தினார்<br/>
கைத்தலத்தால் அடி வருடும் காலையில்<br/>
உத்தமற்கு உற்றதை உணர்த்து வாம் அரோ.	       6.23.65<br/>
<br/>
இராமன் கண் மலர்தல்<br/>
<br/>
விண்டன மடந்தையர் மனத்தை வேரொடும்<br/>
கண்டன களவு அறும் கருணைத்து ஆம் எனக்<br/>
கொண்டன கொடுப்பன வரங்கள் கோள் இலா<br/>
புண்டரீகம் துணை நயனம் பூத்தன.	       6.23.66<br/>
<br/>
இராமன் சாம்பனையும் வீடணனையும் காணுதல்<br/>
<br/>
நோக்கினன் கரடிகட்கு அரசும் நோன்புகழ்<br/>
ஆக்கிய நிருதனும் அழுத கண்ணினர்<br/>
தூக்கிய தலையினர் தொழுத கையினர்<br/>
ஏக்கமுற்று அருகு இருந்து இரங்குவார்களை;	       6.23.67<br/>
<br/>
இராமன் அவ் விருவரையும் உசாவுதல் (8903-8905)<br/>
<br/>
'ஏவிய காரியம் இயற்றி எய்தினை<br/>
நோவிலை; வீடணா! என்று நோக்கிப் பின்<br/>
சாவு அரும் பெரும்புகழ்ச் சாம்பன்தன்னை நீ<br/>
ஆவி வந்தனை கொல்? 'என்று அருளினான் அரோ.	       6.23.68<br/>
<br/>
'ஐயன்மீர்; நமக்கு உற்ற அழிவு இது ஆதலின்<br/>
செய்வகை பிறிது இலை; உயிரின் தீர்ந்தவர்<br/>
உய்கிலர்; இனிச் செயற்கு உரியது உண்டு எனின்<br/>
பொய்யிலீர்! புகலுதிர் புலமை உள்ளத்தீர்!	       6.23.69<br/>
<br/>
சீதை என்று ஒருத்தியால் உள்ளம் தேம்பிய<br/>
பேதையேன் சிறுமையால் உற்ற பெற்றியை<br/>
யாது என உணர்த்துகேன்! உலகம் ஓதிடும்<br/>
காதை வன் பழியொடும் திருத்திக் காட்டினேன்.	       6.23.70<br/>
<br/>
இராமன் பெண்சொல் கேட்ட தன்பேதைமை நினைந்து வருந்துதல்<br/>
<br/>
"மாயை இம்மான் ” என எம்பி வாய்மையால்<br/>
தூயன உறுதிகள் சொன்ன சொல் கொளேன்<br/>
போயினென் பெண் உரை மறாது; போகலால்<br/>
ஆனது இப்பழியுடை மரணம் அன்பினீர்!	       6.23.71<br/>
<br/>
இராவணனைக் கண்டு அமர்புரிந்தும் கொல்லாதுவிட்டதை நினைந்து வருந்தியது<br/>
<br/>
'கண்டனென் இராவணன் தன்னைக் கண்களால்;<br/>
மண்டு அமர் புரிந்தனென் வலியின்; ஆருயிர்<br/>
கொண்டிலென் உறவு எலாம் கொடுத்து மாள நான்<br/>
பண்டுடைத் தீவினை பயந்த பண்பினால்.	       6.23.72<br/>
<br/>
இலக்குவனைப் பிரமாத்திரம் தொடுக்கலாகாதனெ்றது நினைந்திரங்கியது<br/>
<br/>
"தேவர்தம் படைக்கலம் தொடுத்து தீயவன்<br/>
சாவது காண்டும் " என்று இளவல் சாற்றவும்<br/>
ஆவதை இசைந்திலன் அழிவது என்வயின்<br/>
மேவுதல் உறுவது ஓர் விதியின் வெம்மையால்.	       6.23.73<br/>
<br/>
இராமன் இலக்குவனுடன் நில்லாது போயதற்கு வருந்துதல்<br/>
<br/>
"நின்றிலென் உடன் எறிபடைக்கு நீதியால்<br/>
ஒன்றிய பூசனை இயற்ற உன்னினேன்;<br/>
பொன்றினர் நமரெலாம்; இளவல் போயினான்;<br/>
வென்றிலன் அரக்கனை விதியின் மேன்மையால்.	       6.23.74<br/>
<br/>
இராமன் இறத்தலே நலமென எண்ணுதல்<br/>
<br/>
ஈண்டு இருந்து இவை இவை இயம்பும் ஏழைமை<br/>
வேண்டுவது அன்று; இனி அமரின் வீடிய<br/>
ஆண்தகை அன்பரை அமரர் நாட்டிடைக்<br/>
காண்டலே நலம்; பிற கண்டது இல்லையால்.	       6.23.75<br/>
<br/>
எம்பியை இழந்தபின் ஏதும் வேண்டேன் எனல் (8911-8915)<br/>
<br/>
'எம்பியைத் துணைவரை இழந்த நான் இனி<br/>
வெம்புபோர் அரக்கரை முருக்கி வேர் அறுத்து<br/>
அம்பினால் இராவணன் ஆவி பாழ்படுத்து<br/>
உம்பருக்கு உதவி மேல் உறுவது என் அரோ?	       6.23.76<br/>
<br/>
'இளையவன் இறந்தபின் எவரும் என் எனக்கு?<br/>
அளவு அறு சீர்த்தி என்? அறமென்? ஆண்மை என்?<br/>
கிளை உறு சுற்றமென்? அரசு என்? கேண்மை என்?<br/>
விளைவுதான் என்? மறை விதி என்? மெய்ம்மை என்?	       6.23.77<br/>
<br/>
'இரக்கமும் பாழ்பட எம்பி ஈறு கண்டு<br/>
அரக்கரை வென்று நின்று ஆண்மை ஆள்வனேல்<br/>
மரக் கண் வன்கள்வனே! வஞ்சர் என்னில் ஆர்?<br/>
கரக்குமது அல்லது ஓர் கடன் உண்டாகுமோ?	       6.23.78<br/>
<br/>
"தாதையை இழந்தபின் சடாயு வீய்ந்தபின்<br/>
காதலின் துணைவரும் முடிய காத்து உழல்<br/>
கோது அறு தம்பியும் விளிய கோள் இலன்<br/>
சீதையை உவந்துளன் " என்பர் சீரியோர்.	       6.23.79<br/>
<br/>
வென்றனென் அரக்கரை வேரும் வீய்ந்து அறக்<br/>
கொன்றனென் அயோத்தியைக் குறுகினேன் குணத்து<br/>
இன்துணைத் தம்பியை இன்றி யான் உளேன்<br/>
நன்று அரசு ஆளுமா சால நன்று அரோ.	       6.23.80<br/>
<br/>
இராமன் இறப்பேன் எனக் கூறச் சாம்பன் கூறுவது உளதனெல்<br/>
<br/>
படியின்மேல் காதலின் யாதும் பார்க்கலன்<br/>
'முடிகுவென் உடன்’என முடியக் கூறலும்<br/>
அடி இணை வணங்கிய சாம்பன் 'ஆழியாய்!<br/>
நொடிகுவது உளது’என நுவல்வதாயினான்.  	       6.23.81<br/>
<br/>
சாம்பவன் சொன்னது (8917-8926)<br/>
<br/>
'உன்னை நீ உணர்கிலை; அடியனேன் உனை<br/>
முன்னமே அறிகுவேன்; மொழிதல் தீது அது;<br/>
என்னெனில் இமையவர் எண்ணுக்கு ஈனமாம்;<br/>
பின்னரே தெரிகுதி; தெரிவு இல் பெற்றியோய்	       6.23.82<br/>
<br/>
'அம் புயத்து அயன் படை ஆதல் தேறினேன்<br/>
உம்பியை உலப்பு அரும் வலத்தை ஒத்தது<br/>
வெம்பு போர்க் களத்திடை விழுத்த வென்றியால்;<br/>
எம் பெருந் தலைவ! ஈது எண்ணம் உண்மையால்.	       6.23.83<br/>
<br/>
'அன்னவன் படைக்கலம் அமரர் தானவர்<br/>
தன்னையும் விடின் உயிர் குடிக்கும்; தற்பர!<br/>
உன்னை ஒன்று இழைக்கிலது ஒழிந்து நீங்கியது;<br/>
இன்னமும் அளவை ஒன்று எண்ண வேண்டுமோ?	       6.23.84<br/>
<br/>
'பெருந்திறல் அனுமன் ஈண்டு உணர்வு பெற்றுளான்<br/>
அருந்துயர் முடுக்குறும் அளவு இல் ஆற்றலான்<br/>
"மருந்து இறைப் பொழுதினில் கொணர்குவாய்! ” என<br/>
பொருந்தினன் வடதிசைக் கடிது போயினான்.	       6.23.85<br/>
<br/>
'பனிவரை கடந்தனன் பருப்பதங்களின்<br/>
தனி அரசு அதன்புறம் தவிர்ந்து சார்ந்துளான்<br/>
இனி ஒரு கணத்தின் வந்து எய்தும்; ஈண்டுறும்<br/>
துனிவரு துன்பம் நீ துடைத்தி தொல்லையோய்!	       6.23.86<br/>
<br/>
'யான் அலால் எந்தையாய் உலகை ஈன்றுளான்<br/>
தான் அலால் சிவன் அலால் நேமி தாங்கிய<br/>
கோன் அலால் எனைவரும் உணரும் கோள் இலர்<br/>
வேனலான் மேனியாய்! மருந்தை மெய்யுற.	       6.23.87<br/>
<br/>
'ஆர்கலி கடைந்த நாள் அமிழ்தின் வந்தன;<br/>
கார்நிறத்து அண்ணல்தன் நேமி காப்பன;<br/>
மேருவின் உத்தர குருவின் மேல் உள;<br/>
யாரும் உற்று உணர்கிலா அரணம் எய்தின. 	       6.23.88<br/>
<br/>
தோன்றிய நாள்முதல் யாரும் தொட்டில;<br/>
ஆன்ற பேர் அண்ணலே! அவற்றின் ஆற்றல் கேள்<br/>
மூன்று என ஒன்றிய உலகம் முன்னை நாள்<br/>
ஈன்றவன் இறப்பினும் ஆவி ஈயுமால்.	       6.23.89<br/>
<br/>
'சல்லியம் அகற்றுவது ஒன்று; சந்துகள்<br/>
புல்லுறப் பொருத்துவது ஒன்று; போயின<br/>
நல்லுயிர் நல்குவது ஒன்று; நல் நிறம்<br/>
தொல்லையது ஆக்குவது ஒன்று; தொல்லையோய்!	       6.23.90<br/>
<br/>
'வருவது திண்ணம்; நீ வருந்தல்; மாருதி<br/>
தருநெறி தருமமே காட்ட தாழ்க்கிலன்;<br/>
அருமையது அன்று 'எனா அடி வணங்கினான்;<br/>
இருமையும் துடைப்பவன் ஏம்பல் எய்தினான்.	       6.23.91<br/>
<br/>
இராமன் சாம்பனதுரையை ஏற்கின்றபோது வடதிசையில் ஒலியெழுதல்<br/>
<br/>
"பொன்மலை மீதுபோய் போக பூமியின்<br/>
நல் மருந்து உதவும் " என்று உரைத்த நல்லுரைக்கு<br/>
அன்வயம் இல்லை என்று அயிர்க்கின்றேன் அலேன்<br/>
என்னலும் வடதிசை எழுந்தது ஓங்கு ஒலி.	       6.23.92<br/>
<br/>
வடதிசையில் சண்ட மாருதம் தோன்றுதல்<br/>
<br/>
கடல் கிளர்ந்து எழுந்து மேல்படர கார்வரை<br/>
இடை இடை பறிந்து விண் ஏற இற்று இடை<br/>
தடை இலது உடற்றுறு சண்ட மாருதம்<br/>
வடதிசை தோன்றிய மறுக்கம் உற்றதால்.	       6.23.93<br/>
<br/>
விண்மீன் முதலியன நிலைகுலைதல்<br/>
<br/>
மீன்குலம் குலைந்து உக வெயிலின் மண்டிலம்<br/>
தான்குலைந்து உயர்மதி தழுவ தன் உழை<br/>
மான்குலம் வெருக் கொள மயங்கி மண்டி வான்<br/>
தேன்குலம் கலங்கிய நறவின் சென்றவால்.	       6.23.94<br/>
<br/>
அனுமன் ஆர்த்தல்<br/>
<br/>
வேர்த் துணர் தூரொடு விசும்பை மீச் செலப்<br/>
போர்த்தன மலையொடு மரனும் முன்புபோல்<br/>
தூர்த்தன வேலையை; காலின் தோன்றலும்<br/>
ஆர்த்தனன் அனையவர் அரந்தை ஆற்றுவான்.	       6.23.95<br/>
<br/>
அனுமன் ஆர்ப்பொலியின் சிறப்பு<br/>
<br/>
மழைகளும் கடல்களும் மற்றும் முற்றும் மண்<br/>
உழையவும் விசும்பவும் ஒலித்தற்கு ஒத்துள<br/>
குழீஇயின குமுறின கொள்கை கொண்டதால்<br/>
உழுவையின் சினத்தவன் ஆர்த்த ஓசையே.	       6.23.96<br/>
<br/>
அனுமன் கருடனை ஒத்துத் தோன்றுதல்<br/>
<br/>
எறிதிரைப் பெருங்கடல் கடைய ஏற்ற நாள்<br/>
'செறிசுடர் மந்தரம் தருதி சென்று’என<br/>
'வெறிது கொல் 'எனக்கொடு விசும்பின் மீச்செலும்<br/>
உறுவலிக் கலுழனே ஒத்துத் தோன்றினான்.	       6.23.97<br/>
<br/>
அனுமன் வாயுவைப் போலுதல்<br/>
<br/>
பூதரத்து அரவொடு மலைந்து போன நாள்<br/>
ஓதிய வென்றியன் உடற்றும் ஊற்றத்தான்<br/>
ஏதம் இல் இலங்கை அம் கிரிகொடு எய்திய<br/>
தாதையும் ஒத்தனன் உவமை தனக்கு இலான்.	       6.23.98<br/>
<br/>
அனுமன் தரையில் அடிவைத்தல்<br/>
<br/>
'தோன்றினன் 'என்னும் அச்சொல்லின் முன்னம் வந்து<br/>
ஊன்றினன் நிலத்து அடி; கடவுள் ஒங்கல்தான்<br/>
வான்தனி நின்றது வஞ்சர் ஊர் வர<br/>
ஏன்றிலது ஆதலின்; அனுமன் எய்தினான்.	       6.23.99<br/>
<br/>
மருத்துமலையின் காற்றுப்பட்டவுடன் எல்லோரும் உயிர்ப்பெற்றெழுதல் (8935-8936)<br/>
<br/>
காற்று வந்து அசைதலும் கடவுள் நாட்டவர்<br/>
போற்றிட விருந்து உவந்து இருந்த புண்ணியர்<br/>
ஏற்றமும் பெருவலி அழகொடு எய்தினார்<br/>
கூற்றினை வென்று தம் உருவம் கூடினார்.	       6.23.100<br/>
<br/>
அரக்கர்தம் யாக்கைகள் அழிவு இல் ஆழியில்<br/>
கரக்கல் உற்று ஒழிந்தன ஓழிய கண்டன<br/>
மரக் குலம் முதலவும் உய்ந்து வாழ்ந்தன;<br/>
குரக்கு இனம் உய்ந்தது கூறல் வேண்டுமோ?	       6.23.101<br/>
<br/>
இலக்குவன் உணர்வு பெறுதல்<br/>
<br/>
கழன்ற நெடுங்கணை கரந்த புண்; கடுத்து<br/>
அழன்றன குளிர்ந்தன அங்கம்; செங்கண்கள்<br/>
சுழன்றன; உலகு எலாம் தொழுதது ஓங்கலை;<br/>
குழன்ற பூங் குஞ்சியான் உணர்வும் கூடினான்.	       6.23.102<br/>
<br/>
மற்றவர்களும் உயிர்பெற்றெழுதல்<br/>
<br/>
யாவரும் எழுந்தனர் ஆர்த்த ஏழ்கடல்<br/>
தாவரும் பேரொலி செவியில் சார்தலும்<br/>
தேவர்தம் வாழ்த்தொலி கேட்ட செங்கணான்<br/>
யோகம் நீங்கினன் என இளவல் ஓங்கினான்.	       6.23.103<br/>
<br/>
இராமன் இலக்குவனைத் தழுவித் துயர்தீர்தல்<br/>
<br/>
ஓங்கிய தம்பியை; உயிர் வந்து உள்ளுற<br/>
வீங்கிய தோள்களால் தழுவி வெந்துயர்<br/>
நீங்கினன் இராமனும்; உலகில் நின்றில<br/>
தீங்கு உள; தேவரும் மறுக்கம் தீர்ந்தனர்.	       6.23.104<br/>
<br/>
மகிழ்ச்சி ஆரவாரம் (8940-8941)<br/>
<br/>
அரம்பையர் ஆடினர்; அமிழ்த ஏழ் இசை<br/>
நரம்பு இயல் கின்னரம் முதல நன்மையே<br/>
நிரம்பின; உலகு எலாம் உவகை நெய் விழா<br/>
பரம்பின! முனிவரும் வேதம் பாடினார்.	       6.23.105<br/>
<br/>
வேதம் நின்று ஆர்த்தன; வேத வேதியர்<br/>
போதம் நின்று ஆர்த்தன; புகழும் ஆர்த்தன;<br/>
ஓதம் நின்று ஆர்த்தன; ஓத வேலையின்<br/>
சீதம் நின்று ஆர்த்தன; தேவர் சிந்தனை.	       6.23.106<br/>
<br/>
பிரமாத்திரம் இராமனை வணங்கிச் செல்லுதல்<br/>
<br/>
உந்தின பின் கொலை ஒழிவு இல் உண்மையும்<br/>
தந்தனை நீ; அது நினக்குச் சான்று எனா<br/>
சுந்தர வில்லியைத் தொழுது சூழவந்து<br/>
அந்தணன் படையும் நின்று அகன்று போயதால்.	       6.23.107<br/>
<br/>
மருந்து கொணர்ந்துதவிய மாருதியைத் தழுவுதல்<br/>
<br/>
ஆய காலையின் அமரர் ஆர்த்து எழ<br/>
தாயின் அன்பனைத் தழுவினான் தனி<br/>
நாயகன் பெருந்துயரம் நாம் அற<br/>
தூய காதல்நீர் துளும்பு கண்ணினான்.	       6.23.108<br/>
<br/>
தன்னைத் தழுவிய இராமனை அனுமன் தொழுதல்<br/>
<br/>
எழுது குங்குமத் திருவின் ஏந்து கோடு<br/>
உழுத மார்பினான் உருகி உள்ளுறத்<br/>
தழுவி நிற்றலும் தாழ்ந்து தாளுறத்<br/>
தொழுத மாருதிக்கு இனைய சொல்லினான்.	       6.23.109<br/>
<br/>
இராமன் அனுமனைப் புகழ்ந்து வாழ்த்துதல் (8945-8948)<br/>
<br/>
முன்னின் தோன்றினோர் முறையின் நீங்கலாது<br/>
என்னின் தோன்றிய துயரின் ஈறு சேர்<br/>
மன்னின் தோன்றினோம் முன்னம்; மாண்டுேளாம்<br/>
நின்னின் தோன்றினோம் நெறியின் தோன்றினாய்.	       6.23.110<br/>
<br/>
'அழியுங்கால் தரும் உதவி ஐயனே!<br/>
மொழியுங்கால் தரும் உயிரின் முற்றுமோ?<br/>
பழியும் காத்து அரும் பகையும் காத்து எமை<br/>
வழியும் காத்து நன் மறையும் காத்தனை.	       6.23.111<br/>
<br/>
'தாழ்வும் இங்கு இறைப் பொழுது தாழ்ந்ததேல்<br/>
வாழி எம்பிமேல் அன்பு மாட்ட வான்<br/>
ஏழும் வீயும்; என் பகர்வது? எல்லை நாள்<br/>
ஊழி காண நீ உதவினாய் அரோ!	       6.23.112<br/>
<br/>
'இன்று வீகிலாது எவரும் எம்மொடு<br/>
நின்று வாழுமா நெடிது நல்கினாய்;<br/>
ஒன்றும் இன்னல் நோய் உறுகிலாது நீ<br/>
என்றும் வாழ்தியால் இனிது என் ஏவலால்!	       6.23.113<br/>
<br/>
மற்றையோரும் அனுமனை வாழ்த்துதல்<br/>
<br/>
மற்றையோர்களும் அனுமன் வண்மையால்<br/>
பெற்ற ஆயுளார் பிறந்த காதலார் <br/>
சுற்றும் மேவினார்; தொழுது வாழ்த்தினார்;<br/>
உற்றவாறு எலாம் உணரக் கூறினான்.	       6.23.114<br/>
<br/>
மருத்துமலையை உரிய இடத்தில் கொண்டுபோய் வைக்குமாறு சாம்பன் கூறுதல் (8950-8951)<br/>
<br/>
உய்த்த மா மருந்து உதவ ஒன்னலார்<br/>
பொய்த்த சிந்தையார் இறுதல் பொய்க்குமால்<br/>
மொய்த்த குன்றை அம் மூல ஊழிவாய்<br/>
வைத்து மீடியால் வரம்பு இல் ஆற்றலாய்.	       6.23.115<br/>
<br/>
என்று சாம்பவன் இயம்ப ஈது அரோ<br/>
நன்று சால! என்று உவந்து ஒர்நாழிகை<br/>
சென்று மீள்வென் என்று எழுந்து தெய்வமாக்<br/>
குன்று தாங்கி அக் குரிசில் போயினான்.	       6.23.116<br/>
-----------------<br/>
<hr noshade="" width="50%"/>
<center><h3>
	       6.24    களியாட்டுப் படலம் (8952 - 8972 )</h3>
</center>
அயன் கணையால் பகையழிந்ததாகக் கருதி இராவணன் களியாட்டம் காணுதல்<br/>
<br/>
இன்னது இத் தலையது ஆக,  இராவணன் எழுந்து பொங்கி,<br/>
தன்னையுங் கடந்து நீண்ட  உவகையன், சமைந்த கீதம்<br/>
கின்னரர் முதலோர் பாட,  முகத்திடைக் கிடந்த கெண்டைக்<br/>
கன்னி நன் மயில் அன்னாரை  நெடுங்களி ஆட்டம் கண்டான்.	       6.24.1<br/>
<br/>
அரம்பையர் முதலியோர் வருதல்<br/>
<br/>
அரம்பையர், விஞ்சை மாதர்,  அரக்கியர், அவுணர் மாதர்<br/>
குரும்பை அம் கொங்கை நாகர்  கோதையர், இயக்கர் கோது இல்<br/>
கரும்பினும் இனிய சொல்லார்,  சித்தர்தம் கன்னிமார்கள்,<br/>
வரம்பு அறு சும்மையோர்கள்,  மயில் குலம் மருள வந்தார்.	       6.24.2<br/>
<br/>
மேனகை முதலியோர் வருதல் (8954-8955)<br/>
<br/>
மேனகை, விசய வாள் கண்  திலோத்தமை, அரம்பை, மெல் என்<br/>
தேன்நகு மழலை இன்சொல்  உருப்பசி, முதலாம் தெய்வ<br/>
வானக மகளிர் வந்தார்  சில்லரிச் சதங்கை பம்ப,<br/>
ஆனகம், முரசம், சங்கம்,  முருடொடும் இரட்ட, ஆடி.	       6.24.3<br/>
<br/>
தோடு உண்ட சுருளும், தூங்கும்,  குழைகளும், சுருளில் தோன்றும்<br/>
ஏடு உண்ட பசும்பொன் பூவும்,  திலகமும், இலவச் செவ்வாய்<br/>
மூடுண்ட முறுவல் முத்தும்,  முள்ளுண்ட முளரிச் செங்கண்,<br/>
காடு உண்டு புகுந்தது என்னக்  கலந்தது கறை வெண் திங்கள்	       6.24.4<br/>
<br/>
பெண்டிரின் ஒளியால் இருள் நிலைகெடல்<br/>
<br/>
முளைக் கொழுங் கதிரின் கற்றை  முறுவல் வெண்நிலவும், மூரி<br/>
ஒளிப்பிழம்பு ஒழுகும் பூணின்  உமிழ் இள வெயிலும், ஒண் பொன்<br/>
விளக்கையும் விளக்கும் மேனி  மிளிர்கதிர்ப் பரப்பும், வீச,<br/>
வளைத்த பேர் இருளும் கண்டோர்  அறிவு என, மருளும் மாதோ.	       6.24.5<br/>
<br/>
கள்ளின் வேகம் பரவுதல்<br/>
<br/>
நல்பெருங் கல்விச் செல்வம்  நவை அறு நெறியை நண்ணி<br/>
முன் பயன் உணர்ந்த தூயோர்  மொழியொடும் பழகி, முற்றி,<br/>
பின் பயன் உணர்தல் தேற்றாப்  பேதைபால், வஞ்சன் செய்த<br/>
கற்பனை என்ன ஓடிக்  கலந்தது, கள்ளின் வேகம்.	       6.24.6<br/>
<br/>
கள்ளுண்டோர் நிலை<br/>
<br/>
பலபட முறுவல் வந்து பரந்தன;  பனித்த, மெய் வேர்;<br/>
இலவு இதழ் துடித்து; முல்லை  எயிறு வெண் நிலவை ஈன்ற;<br/>
கொலைபயில் நயன வேலின்  கொழுங்கடை சிவந்த; கொற்றச்<br/>
சிலைநிகர் புருவம் நெற்றிக்  குனித்தன; விளர்த்த செய்வாய்.	       6.24.7<br/>
<br/>
மகளிர்தம் மயக்கம் (8959-8962)<br/>
<br/>
கூந்தல் அம்பாரக் கற்றைக்  கொந்தளக் கோலக் கொண்டல்<br/>
ஏந்து அகல் அல்குல் தேரை  இகந்துபோய் இறங்க, யாணர்ப்<br/>
பூந்துகிலோடும் பூசல்  மேகலை, சிலம்பு பூண்ட<br/>
மாந் தளிர் எய்த, நொய்தின்  மயங்கினர் மழலைச் சொல்லார்	       6.24.8<br/>
<br/>
கோத்த மேகலையினோடும்  துகில்மணிக் குறங்கைக் கூட<br/>
காத்தன, கூந்தற் கற்றை,  அற்றம்; அத் தன்மை கண்டு<br/>
வேத்தவை, 'கீழுேளார்கள்  கீழ்மையே விளைத்தார்; மேலோர்<br/>
சீர்த்தவர் செய்யத் தக்க  கருமமே செய்தார் 'என்ன.	       6.24.9<br/>
<br/>
பாணியின் தள்ளி; கால  மாத்திரைப் படாது பட்ட<br/>
நாணியின் முறையிற் கூடாது,  ஒருவழி நடையின் செல்லும்<br/>
ஆணியின் அழிந்த பாடல்  நவின்றனர் அநங்க வேள்தன்<br/>
தூணியின் அடைத்த அம்பின்  கொடுந்தொழில் துறந்த கண்ணார்.	       6.24.10<br/>
<br/>
வங்கியம் வகுத்த கானம்  வயங்கிய மழலை வாயர்<br/>
சங்கை இல் பெரும்பண் உற்ற  திறம் துறை திறம்பத் தள்ளி,<br/>
சிங்கல் இல் அமிழ்தினோடும் புளி  அளாம் தேறல் என்ன,<br/>
வெங் குரல் எடுத்த பாடல்  விளித்தனர், மயக்கம் வீங்க.	       6.24.11<br/>
<br/>
நாடக மகளிரின் மயக்கம் (8963-8968)<br/>
<br/>
ஏனைய பிறவும் கண்டார்க்கு  இந்திர சாலம் என்ன,<br/>
தான் அவை உருவில் தோன்றும்  பாவனைத் தகைமை சான்ற<br/>
மான் அமர் நோக்கின் நல்லார்,  மைந்தரைக் காட்டி, வாயால்<br/>
ஆனையை விளம்பி தேரை  அபிநயத்து இயற்றி உற்றார்.	       6.24.12<br/>
<br/>
அழுகுவர்; நகுவர்; பாடி  ஆடுவர்; அயல் நின்றாரைத்<br/>
தொழுகுவர்; துயில்வர்; துள்ளித்  தூங்குவர்; துவர்வாய் இன் தேன்<br/>
ஒழுகுவர்; ஒல்கி, ஒல்கி,  ஒருவர்மேல் ஒருவர் புக்கு,<br/>
முழுகுவர், குருதி வாட்கண்  முகிழ்த்து, இடை, மூரிபோவர்.	       6.24.13<br/>
<br/>
உயிர்ப் புறத்து உற்ற தன்மை  உணர்த்தினார் 'உள்ளத்து உள்ளது<br/>
அயிர்ப்பு இலது அறிதிர்,  என்றே, அது களி ஆட்டம் ஆக,<br/>
செயிர்ப்பு அறு சிந்தைத் தெய்வத்  திருமறை முனிவர்க் கேயும்<br/>
மயிர்ப்புறம் தோறும் வந்து  பொடித்தது காமம் வாரி.	       6.24.14<br/>
<br/>
மாப் பிறழ் நோக்கினார்தம்  மணிநெடுங் குவளை வாட்கண்<br/>
சேப்புற, அரத்தச் செவ் வாய்ச்  செங் குழை வெண்மை சேர,<br/>
காப்புறு படைக்கைக் கள்ள  நிருதர்க்கு ஓர் இறுதி காட்டி,<br/>
பூப்பிறழ்ந்து உருவம் வேறாய்ப்  பொலிந்தது ஓர்தன்மை போன்ற.	       6.24.15<br/>
<br/>
கயல், வரு காலன் கைவேல்,  காமவேள் கணை, என்றாலும்,<br/>
இயல்வரு கிற்கிலாத  நெடுங்கணார், இணைமென் கொங்கைத்<br/>
துயல்வரு கனக நாணும்,  காஞ்சியும், துகிலும், வாங்கி,<br/>
புயல்வரு கூந்தல் பாரக்  கற்றையின் புனையலுற்றார்.	       6.24.16<br/>
<br/>
முத்து அன்மை மொழியல் ஆகா  முகிழ் இளம் முறுவல் நல்லார்,<br/>
இத்தன்மை எய்த நோக்கி,  அரசு வீற்றிருந்த எல்லை,<br/>
அத்தன்மெய் அரியின் சேனை  ஆர்கலி ஆர்த்த ஒதை<br/>
மத்தன்மெய் மயங்க வந்து  செவிதொறும் மடுத்தது அன்றே	       6.24.17<br/>
<br/>
வானர சேனையின் ஆரவாரத்தினால் களியாட்டம் மங்குதல்<br/>
<br/>
ஆடலும், களியின் வந்த  அமலையும், அமுதின் ஆன்ற<br/>
பாடலும், முழவின் தெய்வப்  பாணியும், பவள வாயார்<br/>
ஊடலும், கடைக்கண் நோக்கும்,  மழலை வெவ் உரையும், எல்லாம்<br/>
வாடல் மென்மலரே ஒத்த  ஆர்ப்பு ஒலி வருதலோடும்.	       6.24.18<br/>
<br/>
இராம இலக்குவரின் வில்நாணொலி<br/>
<br/>
தறிபொரு களிநல் யானை  சேவகம் தள்ளி ஏங்க,<br/>
துறுசுவல் புரவி தூங்கித்  துணுக்குற, அரக்கர் உட்க,<br/>
செறிகழல் இருவர் தெய்வச்  சிலை ஒலி பிறந்தது அன்றே<br/>
எறிகல் கடைந்த மேல்நாள்,  எழுந்தபேர் ஓசை என்ன.	       6.24.19<br/>
<br/>
இராவணன் முகம் மழுங்கல்<br/>
<br/>
முத்துவாள் நகையின் மூரல்  முகத்தியர் முழுக்கண் வேலால்<br/>
குத்துவார் கூட்டம் எல்லாம்  வானரக் குழுவின் தோன்ற,<br/>
மத்துவாழ் கடலின் உள்ளம்  மறுகுற, வதனம் என்னும்<br/>
பத்துவாள் மதிக்கும் அந்நாள்  பகல் ஒத்தது இரவு பண்பால்.	       6.24.20<br/>
<br/>
ஒற்றர்களால் நிகழ்ந்ததறிந்த இராவணன் ஆலோசனை மண்டபம் அடைதல்<br/>
<br/>
ஈது இடை ஆக வந்தார்,  அலங்கல் மீது ஏறினார்போய்<br/>
ஊதினார், வேய்கள், வண்டின்  உருவினார், உற்ற எல்லாம்,<br/>
'தீது இலர், பகைஞர் 'என்ன,  திக்கென்ற மனத்தன், தெய்வப்<br/>
போது உரு பந்தர் நின்று,  மந்திரத் திருக்கை புக்கான்.	       6.24.21<br/>
-----------------------<br/>
<hr noshade="" width='50%"'/>
<center><h3>
	       6.25    மாயா சீதைப் படலம் (8973 - 9069)</h3>
</center>
இந்திரசித்து முதலியோர்க்கு இராவணன் நேர்ந்துள்ள நிலைமையைச் சொல்லுதல்<br/>
<br/>
மைந்தனும் மற்றுேளாரும்  மகோதரன் முதலோர் ஆய<br/>
தந்தித் தலைமையோரும், முதியரும்,  தழுவத் தக்க<br/>
மந்திரர் எவரும், வந்து,  மருங்கு உறப் படர்ந்தார்; பட்ட<br/>
அந்தரம் முழுதும் தானே  அனையவர்க்கு அறியச் சொன்னான்.	       6.25.1<br/>
<br/>
மாலியின் அறிவுரை (8974-8980)<br/>
<br/>
நம்கிளை உலந்தது எல்லாம்  உய்ந்திட நணுகும் அன்றே,<br/>
வெங்கொடுந் தீமை தன்னால்  வேலையில் இட்டிலேமேல்?<br/>
இங்குள எல்லாம் மாள்தற்கு  இனிவரும் இடையூறு இல்லை;<br/>
பங்கயத்து அண்ணல் மீளாப்  படை பழுதுற்ற பண்பால்	       6.25.2<br/>
<br/>
இலங்கையின் நின்று, மேரு  பின் பட, இமைப்பில் பாய்ந்து,<br/>
வலம்கிளர் மருந்து, நின்ற  மலையொடும் கொணர வல்லான்<br/>
அலங்கலம் தடந்தோள் அண்ணல்  அனுமனே ஆதல் வேண்டும்<br/>
கலங்கல் இல் உலகுக்கு எல்லாம்  காரணம் கண்ட ஆற்றால்.	       6.25.3<br/>
<br/>
 'நீரினைக் கடக்க வாங்கி,  இலங்கையாய் நின்ற குன்றைப்<br/>
பாரினில் கிழிய வீசின்,  ஆருளர், பிழைக்கற் பாலார்?<br/>
போரினிப் பொருவது எங்கே?  போயின அனுமன் பொன் மா<br/>
மேருவைக் கொணர்ந்து, இவ் ஊர் மேல்  இடுமெனின், விலக்கல் ஆமோ?	       6.25.4<br/>
<br/>
முறைகெட வேண்டின் முன்பு  நினைந்ததே முடிப்பன், முன்பின்<br/>
குறை இலை குணங்கட்கு; என்னோ  கோது இலா வேதம் கூறும்<br/>
இறைவர்கள் மூவர் என்பது?  எண் இலார் எண்ணமே தான்;<br/>
அறைகழல் அனுமனோடும்  நால்வரே முதல்வர் அம்மா.	       6.25.5<br/>
<br/>
 'இறந்தனர் இறந்து தீர;  இனி ஒரு பிறவி வந்து<br/>
பிறந்தனம் ஆகி உள்ளேம்;  உய்ந்தனம்; பிழைக்கும் பெற்றி<br/>
மறந்தனம்; எனினும், இன்னம்  சனகியை மரபின் ஈந்து, அவ்<br/>
அறம்தரு சிந்தையோரை  அடைக்கலம் புகுதும் ஐய	       6.25.6<br/>
<br/>
 'மறிகடல் குடித்து, வானை  மண்ணொடும் பறிக்க வல்ல<br/>
எறிபடை அரக்கர் எல்லாம்  இறந்தனர்; இலங்கை ஊரும்,<br/>
சிறுவனும் நீயும் அல்லால்  ஆருளர் ஒருவர்? தீர்ந்தார்;<br/>
வெறிது நம் வீரம் என்றான்,  மாலி, மேல் விளைவது ஓர்வான்.	       6.25.7<br/>
<br/>
 'வாலியை வாளி ஒன்றால்  வானிடை வைத்து வாரி<br/>
வேலையை வென்று, கும்ப  கருணனை வீட்டினானை,<br/>
ஆலியின் மொக்குள் அன்ன  அரக்கரோ, அமரின் வெல்வார்?<br/>
சூலியைப் பொருப் பினோடும்  தூக்கிய விசயத் தோளாய்!	       6.25.8<br/>
<br/>
மாலியவான் சொல்லியது கேட்டு இராவணன் சினத்தல்<br/>
<br/>
என்று மாலியவான் கூற;  பிறை எயிற்று எழிலி நாப்பண்<br/>
மின்தெரிந் தனெ்ன நக்கு,  வெருவர உரப்பி, பேழ்வாய்<br/>
ஒன்றின் ஒன்று அசனி என்ன  உருத்து, நீ, உரைத்த மாற்றம்<br/>
நன்று, நன்று! 'என்று சீறி,  உரைத்தனன், நலத்தை ஓரான்.	       6.25.9<br/>
<br/>
இராவணனது வீரமொழி<br/>
<br/>
கட்டுரை அதனைக் கேளா,  கண் எரி கதுவ நோக்கி,<br/>
பட்டனர் அரக்கர் என்னில்,  படைக்கலம் படைத்த எல்லாம்<br/>
கெட்டன என்னில் வாட்கை  கெடாது எனில், கிளி அனாளை<br/>
விட்டிட எண்ணியோ யான்  பிடித்தது, வேட்கை வீய?	       6.25.10<br/>
<br/>
 'மைந்தன் என்? மற்றையோர் என்?  அஞ்சினிர் வாழ்க்கை வேட்டீர்!<br/>
உயந்துநீர் போவீர்; நாளை  ஊழிவெந் தீயின் ஓங்கி,<br/>
சிந்தனை மனித்தரோடு அக்  குரங்கினைத் தீர்ப்பேன் 'என்றான்,<br/>
வெந்திறல் அரக்கர் வேந்தன்;  மகன் இவை விளம்பலுற்றான்.	       6.25.11<br/>
<br/>
இந்திரசித்து கூறுகிறான்<br/>
<br/>
உளதுநான் உணர்த்தற் பாலது,  உணர்ந்தனை கோடல் உண்டேல்;<br/>
தள மலர் கிழவன் தந்த  படைக்கலம் தழலின் சார்த்தி<br/>
அளவு இலது அமைய விட்டது  இராமனை நீக்கி அன்றால்<br/>
விளைவு இலது அனையன் மேனி  தீண்டில மீண்டது அம்மா!	       6.25.12<br/>
<br/>
மானிடன் அல்லன்; தொல்லை  வானவன்; அல்லன்; மற்றும்<br/>
மேனியான் முனிவன் அல்லன்;  வீடணன் மெய்யின் சொன்ன<br/>
யான் எனது எண்ணல் தீர்ந்தார்  எண்ணுறும் ஒருவன் என்றே<br/>
தேன் உகு தெரியல் மன்னா!  சேகு அறத் தெரிந்தது அன்றே.	       6.25.13<br/>
<br/>
 'அனையது வேறு நிற்க;  அன்னது பகர்தல் ஆண்மை<br/>
வினை எனின் அன்று; நின்று  வீழ்ந்தவர் வீழ்க! வீர!<br/>
இனையல்நீ; மூண்டு யான்போய்  நிகும்பலை விரைவின் எய்தி,<br/>
துனி அறு வேள்வி வல்லை  இயற்றினால் முடியும் துன்பம்.	       6.25.14<br/>
<br/>
இராவணன் உடன்பட்டு நிகும்பலை வேள்வியை இடையூறு இன்றி முடிக்கும் உபாயம் யாது? எனல்<br/>
<br/>
 'அன்னது நல்ல தேயால்;  அமைதி 'என்று அரக்கன் சொன்னான்,<br/>
நல்மகன், 'உம்பி கூற,  நண்ணலார் கண்டு நண்ணி,<br/>
முன்னிய வேள்வி முற்றா  வகைசெரு முயல்வர் 'என்றான்;<br/>
'என், அவர் எய்தா வண்ணம்  இயற்றலாம் உறுதி? 'என்றான்.	       6.25.15<br/>
<br/>
இந்திரசித்து உபாயம் கூறல்<br/>
<br/>
 'சானகி உருவ மாகச்  சமைத்து, அவள் தன்மை கண்ட<br/>
வானுயர் அனுமன் முன்னே,  வாளினால் கொன்று மாற்றி,<br/>
யான்நெடுஞ் சேனையோடும்  அயோத்திமேல் எழுந்தேன் என்னப்<br/>
போனபின், புரிவது ஒன்றும்  அறிகிலர், துயரம் பூண்பர்.	       6.25.16<br/>
<br/>
"இத்தலைச் சீதை மாண்டாள்;  பயன் இவண் இல்லை " என்பார்,<br/>
அத் தலை, தம்பிமாரும்  தாயரும் அடுத்து உேளாரும்,<br/>
உத்தம நகர் உேளாரும்  ஒழிவரென்று உள்ளத்து உள்ளி,<br/>
பொத்திய துன்பம் மூளச்  சேனையும் தாமும் போவார்.	       6.25.17<br/>
<br/>
 'போகிலர் என்ற போதும்,  அனுமனை ஆண்டுப் போக்கி,<br/>
ஆகியது அறிந்தால் அன்றி,  அருந்துயர் ஆற்றல் ஆற்றார்;<br/>
ஏகிய கருமம் முற்றி,  யான் அவண் விரைவின் எய்தி,<br/>
வேகவெம் படையின் கொன்று,  தருகுவென் வென்றி 'என்றான்.	       6.25.18<br/>
<br/>
மாயா சீதை அமைக்க இந்திரசித்து போதல்<br/>
<br/>
 'அன்னது புரிதல் நன்று என்று  அரக்கனும் அமைய, அம்சொல்<br/>
பொன்னுரு அமைக்கும் மாயம்  இயற்றுவான் மைந்தன் போனான்;<br/>
இன்னது இத்தலையது ஆக,  இராமனுக்கு, இரவி செம்மல்,<br/>
'தொல்நகர் அதனை வல்லைக்  கடிகெடச் சுடுதும் 'என்றான்.	       6.25.19<br/>
<br/>
சுக்கிரீவன் இலங்கையை எரியூட்ட இராமன் இசைவு பெற்றுக் கோபுரத்தையடைய வானரங்கள் எல்லாம்கையில்கொள்ளி கொள்ளுதல்<br/>
<br/>
 'அத்தொழில் புரிதல் நன்று' என்று  அண்ணலும் அமைய, எண்ணி;<br/>
தத்தினன், இலங்கை மூதூர்க்  கோபுரத்து உம்பர்ச் சார்ந்தான்;<br/>
பத்துடை ஏழு சான்ற  வானரப் பரவை பற்றிக்<br/>
கைத்தலத்து ஓரோர் கொள்ளி  எடுத்தது எவ் உலகும் காண.	       6.25.20<br/>
<br/>
வானரங்கள் கொள்ளியை வீசுதல்<br/>
<br/>
எண்ணின கோடிப் பல்படை யாவும்<br/>
மண்ணுறு காவல் திண்மதில் வாயில்<br/>
வெண்நிற மேகம் மின்னினம் வீசி<br/>
நண்ணினபோல தொல்நகர் நண்ணி.	       6.25.21<br/>
<br/>
குரங்குகள் கொள்ளியை வீசுதல்<br/>
<br/>
ஆசைகள் தோறும் அள்ளின கொள்ளி<br/>
மாசு அறு தானை மர்க்கட வெள்ளம்<br/>
'நாசம் இவ்வூருக்கு உண்டு’என நள்ளின்<br/>
வீசின வானின் மீன்விழல் அன்ன.	       6.25.22<br/>
<br/>
கொள்ளிகள் மேன்மேல் செல்லுதல்<br/>
<br/>
வஞ்சனை மன்னன் வாழும் இலங்கை<br/>
குஞ்சரம் அன்னார் வீசிய கொள்ளி<br/>
அஞ்சன வண்ணன் ஆழியில் ஏவும்<br/>
செஞ்சரம் என்னச் சென்றன மென்மேல்.	       6.25.23<br/>
<br/>
இலங்கை எரிதல்<br/>
<br/>
கை அகல் இஞ்சிக் காவல் கலங்க<br/>
செய்ய கொழுந்தீச் சென்று நெருங்க<br/>
ஐயன் நெருங்கார் ஆழியை அம்பால்<br/>
எய்ய எரிந்தால் ஒத்தது இலங்கை.	       6.25.24<br/>
<br/>
தீப்பற்றலால் பறவைகள் விண்ணில் எழுந்து பறத்தல்<br/>
<br/>
பரல்துறு தொல் பழுவத்து எரிபற்ற<br/>
நிரல்துறு பல்பறவைக் குலம் நீளம்<br/>
உரற்றின விண்ணின் ஒலித்து எழும்வண்ணம்<br/>
அரற்றி எழுந்தது அடங்க இலங்கை.	       6.25.25<br/>
<br/>
இராமன் அம்பினால் இலங்கை மதிற்கோபுரம் விழுதல்<br/>
<br/>
மூஉல கத்தவரும் முதலோரும்<br/>
மேவின வில்தொழில் வீரன் இராமன்<br/>
தீவம் எனச் சில வாளி செலுத்த<br/>
கோவுரம் இற்று விழுந்தது குன்றின்.	       6.25.26<br/>
<br/>
அனுமன் மீண்டு வருதல்<br/>
<br/>
இத்தலை இன்ன நிகழ்ந்திடும் எல்லை<br/>
கைத்தலையில் கொடு காலின் எழுந்தான்<br/>
உய்த்த பெருங்கிரி மேருவின் உப்பால்<br/>
வைத்த நெடுந்தகை மாருதி வந்தான்.	       6.25.27<br/>
<br/>
அனுமன் ஆர்ப்பொலி கேட்டு இலங்கை நடுங்குதல்<br/>
<br/>
அறை அரவக் கழல் மாருதி ஆர்த்தான்<br/>
உறை அரவம் செவி உற்றுளது அவ் ஊர்;<br/>
சிறை அரவக் கலுழன் கொடுசீறும்<br/>
இறை அரவக் குலம் ஒத்தது இலங்கை.	       6.25.28<br/>
<br/>
மேலைவாயிலில் அனுமனை இந்திரசித்து நெருங்குதல்<br/>
<br/>
மேல்திசை வாயிலை மேவிய வெங்கண்<br/>
காற்றின் மகன்தனை வந்து கலந்தான்<br/>
மாற்றல் இல் மாயம் வகுக்கும் வலத்தான்<br/>
கூற்றையும் வென்று உயர் வட்டணை கொண்டான்.	       6.25.29<br/>
<br/>
மாயா சீதையின் கூந்தலை ஒருகையில் பற்றிக்கொண்டு சினந்து இந்திரசித்து சொல்லுதல்<br/>
<br/>
சானகி ஆம்வகை கொண்டு சமைத்து ஓர்<br/>
மான் அனையாளை வடிக்குழல் பற்றா<br/>
ஊன்நகு வாள் ஒரு கைக்கொடு உருத்தான்<br/>
ஆனவன் அந்நிலை இன்ன அறைந்தான்.	       6.25.30<br/>
<br/>
சீதையைக் கொல்வேன் என்ற இந்திரசித்தின் சொல்லைக்கேட்டு அனுமன் அஞ்சிச் சோர்தல்<br/>
<br/>
 'வந்து இவள் காரணம் ஆக மலைந்தீர்;<br/>
எந்தை இகழ்ந்தனன்; யான் இவள் ஆவி<br/>
சிந்துவென் 'என்று செறுத்து உரைசெய்தான்;<br/>
அந்தமில் மாருதி அஞ்சி 'அயர்ந்தான்.	       6.25.31<br/>
<br/>
இந்திரசித்தின் கையில் சீதையைக் கண்ட அனுமன் நிலை<br/>
<br/>
 'கண்டவளே இவள் 'என்பது கண்டான்<br/>
'விண்டது போலும் நம்வாழ்வு’என வெந்தான்;<br/>
கொண்டு இடைதீர்வது ஒர்கோள் அறிகில்லான்<br/>
'உண்டு உயிரோ’என வாயும் உலர்ந்தான்.	       6.25.32<br/>
<br/>
இந்திரசித்துக்கு அனுமன் நீதி கூறல்<br/>
<br/>
 'யாதும் இனிச்செயல் இல்’என எண்ணா<br/>
நீதி உரைப்பது நேர்’என ஓரா<br/>
கோது இல் குலத்து ஒரு நீ குணம் மிக்காய்!<br/>
மாதை ஒறுத்தல் வசைத் திறம் அன்றோ?	       6.25.33<br/>
<br/>
 'நான்முகனுக்கு ஒரு நால்வரின் வந்தாய்;<br/>
நூல்முகம் முற்றும் நுணங்க உணர்ந்தாய்;<br/>
பால்முகம் உற்ற பெரும்பழி அன்றோ<br/>
மால்முகம் உற்று ஒருமாதை வதைத்தல்?	       6.25.34<br/>
<br/>
 'மண்குலை கின்றது; வானும் நடுங்கிக்<br/>
கண்குலை கின்றது; காணுதி கண்ணால்;<br/>
எண்குலை கின்றது; இரங்கல் துறந்தாய்!<br/>
பெண்கொலை செய்கை பெரும்பழி அன்றோ?	       6.25.35<br/>
<br/>
 'என்வயின் நல்கினை ஏகுதி என்றால்<br/>
நின்வயம் ஆம்; உலகு யாவையும்; நீநின்<br/>
அன்வயம் ஏதும் அறிந்திலை; ஐயா!<br/>
புன்மை தொடங்கல் புகழ்க்கு அழிவு என்றான்.	       6.25.36<br/>
<br/>
இந்திரசித்தின் மறுமொழி<br/>
<br/>
என்றனன் மாருதி; இந்திர சித்தும்<br/>
'ஒன்று உரை கேள்; எனது எந்தையும் ஊரும்<br/>
பொன்றுதல் தீரும்; இதின் புகழ் உண்டோ?<br/>
நன்றுரை! 'என்று பின்நக்கு உரைசெய்தான்.	       6.25.37<br/>
<br/>
 'எந்தையும் இந்த இலங்கை உேளாரும்<br/>
உய்ந்திட வானவர் யாவரும் ஓட<br/>
சிந்துவென் வாளினில் என்று செறுத்தான்<br/>
இந்திர சித்தவன் இன்ன இசைத்தான்.	       6.25.38<br/>
<br/>
இந்திரசித்து அயோத்திமேலும் செல்வேன் எனல்<br/>
<br/>
 'போமின் அடா! வினை போயது போலாம்?<br/>
ஆம் எனில் இன்னும் அயோத்தியை அண்மி<br/>
காமின்; அது இன்று கனல்கரி ஆக<br/>
வேம்; இது செய்து இனி மீள்குவென் 'என்றான்.	       6.25.39<br/>
<br/>
இந்திரசித்து இராமன் தம்பியரையும் தாயரையும் <br/>
கொல்வேன் எனல்<br/>
<br/>
தம்பியர் தம்மொடு தாயரும் ஆயோர்<br/>
உம்பர் விலக்கிடினும் இனி உய்யார்;<br/>
வெம்பு கடுங்கனல் வீசிடும் என்கை<br/>
அம்புகேளாடும் அவிந்தனர் அம்மா!	       6.25.40<br/>
<br/>
 'இப்பொழுதே கடிது ஏகுவென்; யானிப்<br/>
புட்பக மானம் அதில்புக நின்றேன்;<br/>
தப்புவரே அவர் சங்கை இலா என்<br/>
வெப்புறு வாளிகள் இன்று விரைந்தால்?	       6.25.41<br/>
<br/>
மாயா சீதையை வெட்டிவிட்டு இந்திரசித்து சேனையொடு விரைதல்<br/>
<br/>
 'ஆளுடையாய்! அருளாய் அருளாய்! 'என்று<br/>
ஏழை வழங்குறு சொல்லின் இரங்கான்<br/>
வாளின் எறிந்தனன்; மாகடல் போலும்<br/>
நீளுறு சேனையினோடு நிமிர்ந்தான்.	       6.25.42<br/>
<br/>
இந்திரசித்து சீதையைக் கொன்றுவிட்டுப் புறப்பட்டவுடன் அனுமன் அலறி விழுதல்<br/>
<br/>
தனெ்திசை நின்று வடாது திசைக்கண்<br/>
பொன்திகழ் புட்பகம் மேல்கொடு போனான்;<br/>
ஒன்றும் உணர்ந்திலன் மாருதி உக்கான்<br/>
வென்றி நெடுங்கிரி போல விழுந்தான்.	       6.25.43<br/>
<br/>
வடதிசைக்கண் போன இந்திரசித்து நிகும்பலை புகலும் அனுமன் நிலையும்<br/>
<br/>
போயவன் மாறி நிகும்பலை புக்கான்;<br/>
தூயவன் நெஞ்சு துயர்ந்து சுருண்டான்<br/>
ஓய்வரு மாரி ஒருங்க உணர்ந்தான்;<br/>
ஏயன பன்னினன் இன்னன சொன்னான்.	       6.25.44<br/>
<br/>
அனுமன் சீதையை நோக்கி அரற்றுதல்<br/>
<br/>
 'அன்னமே! 'என்னும்; 'பெண்ணின்  அருங் குலக் கலமே! 'என்னும்<br/>
'என்னமே! 'என்னும்; 'தெய்வம்  இல்லையோ யாதும்? 'என்னும்;<br/>
'சின்னமே 'செய்யக் கண்டும்  தீவினை நெஞ்சம் ஆவி<br/>
பின்னமே ஆயது இல்லை  என்னும் பேர் ஆற்றல் பேர்ந்தான்.	       6.25.45<br/>
<br/>
அனுமன் படும் அல்லல்<br/>
<br/>
எழுந்து அவன் மேலே பாய  எண்ணும்; பேர் இடரைத் தள்ளி;<br/>
விழுந்துவெய்து உயிர்த்து விம்மி  வீங்கும்; போய் மெலியும்; வெந் தீக்<br/>
கொழுந்துகள் உயிர்க்கும்; யாக்கை  குலைவுறும்; தலையே கொண்டு உற்று<br/>
உழும்தரை தன்னை; பின்னை  இனையன உரைப்பது ஆனான்.	       6.25.46<br/>
<br/>
அனுமன் அவலஉரைகள்<br/>
<br/>
"முடிந்தது நம்தம் எண்ணம்;  மூவுல கிற்கும் கங்குல்<br/>
விடிந்தது '' என்று இருந்தேன்; மீள  வெந்துயர் இருளின் வெள்ளம்<br/>
படிந்தது; வினையச் செய்கை  பயந்தது; பாவி வாளால்<br/>
தடிந்தனன் திருவை! அந்தோ  தவிர்ந்தது தருமம் அம்மா '	       6.25.47<br/>
<br/>
 'பெருஞ்சிறைக் கற்பினாளைப்  பெண்ணினைக் கண்ணின் கொல்ல,<br/>
இருஞ்சிறை அற்ற புள்போல்,  யாதும் ஒன்று இயற்றல் ஆற்றேன்;<br/>
இருஞ்சிறை அமுங்கு கின்றேன்;  எம்பிரான் தேவி பட்ட<br/>
அருஞ்சிறை மீட்ட வண்ணம்  அழகிது பெரிதும் அம்மா.	       6.25.48<br/>
<br/>
பாதக அரக்கன், தெய்வப்  பத்தினி, தவத்துளாளை,<br/>
பேதையை குலத்தின் வந்த  பிழைப்பு இலாதாளை, பெண்ணை,<br/>
சீதையை, திருவை, தீண்டிச்  சிறைவைத்த தீயோன் சேயே<br/>
காதவும், கண்டு நின்ற  கருமமே பெருமைத்து அம்மா!	       6.25.49<br/>
<br/>
கல்விக்கும் நிமிர்ந்த கீர்த்திக்  காகுத்தன் தூதன் ஆகிச்<br/>
சொல்விக்க வந்து போனேன்,  ஆய இத்துயர் செய்தாரை<br/>
வெல்விக்க வந்தேன்; உன்னை  மீட்பிக்க அன்று; வெய்தின்<br/>
கொல்விக்க வந்தேன் என்று ஓர்  கொடும்பழி கூட்டிக் கொண்டேன்.	       6.25.50<br/>
<br/>
வஞ்சியை எங்கும் காணாது,  உயிரினை மறந்தான் என்ன,<br/>
செஞ்சிலை உரவோன் தேடித்  திரிகின்றான் உள்ளம் தேற,<br/>
"அம்சொலாள் இருந்தாள்; கண்டேன் "  என்ற யான், "அரக்கன் கொல்லத்<br/>
துஞ்சினாள் 'என்றும் சொல்லத்  தோன்றினேன்; தோற்றம் ஈதால்!	       6.25.51<br/>
<br/>
 'அருங்கடல் கடந்து, இவ் ஊரை  அள் எரி மடுத்து, வெள்ளக்<br/>
கருங்கடல் கட்டி, மேருக்  கடந்து ஒரு மருந்து காட்டி,<br/>
"குரங்கு இனி உன்னோடு ஒப்பது  இல் " எனக் களிப்புக் கொண்டேன்;<br/>
பெருங்கடல் கோட்டம் தேய்த்து  ஆயது, என் அடிமைப் பெற்றி!	       6.25.52<br/>
<br/>
விண்டுநின்று ஆக்கை சிந்தப்  புல் உயிர் விட்டிலாதேன்,<br/>
கொண்டு நின்றானைக் கொல்லக்  கூசினேன்! எதிரே கொல்லக்<br/>
கண்டுநின்றேன்! மற்று இன்னும்  கையினால் கனிகள் வெவ்வேறு<br/>
உண்டுநின்று உய்ய வல்லேன்;  எளியனோ? ஒருவன் உள்ளேன்!	       6.25.53<br/>
<br/>
இரங்கிய அனுமன் இனிச் செய்வது யாதனெச் சிந்தித்தல்<br/>
<br/>
என்னநின்று இரங்கி, 'கள்வன்  "அயோத்திமேல் எழுவேன் " என்று<br/>
சொன்னதும் உண்டு; போன  சுவடு உண்டு; தொடர்ந்து செல்லின்,<br/>
மன்னன் இங்கு உற்ற தன்மை  உணர்கிலன்; வருவது ஓரான்;<br/>
பின் இனி முடிப்பது யாது? 'என்று  இரங்கினான், உணர்வு பெற்றான்.	       6.25.54<br/>
<br/>
சொன்னவாறு செய்வேன் என அனுமன் இராமனையடைதல்<br/>
<br/>
 'உற்றதை உணர்த்தி, பின்னை  உலகுடை ஒருவனோடும்,<br/>
இற்று உறின், இற்று மாள்வென்;  அன்று எனின், எண்ணம் எண்ணி,<br/>
சொற்றது செய்வென்; வேறு ஓர்  பிறிது இலேன்; துணிவு இது என்னா,<br/>
பொன்தடந் தோளான், வீரன்  பொன் அடி மருங்கில், போனான்.	       6.25.55<br/>
<br/>
இராமனடியில் வீழ்ந்து பொருமுதல்<br/>
<br/>
சிங்க ஏறு அனைய வீரன்  செறிகழல் பாதம் சேர்ந்தான்,<br/>
அங்கமும் மனமும் கண்ணும்  ஆவியும் அலக்கண் உற்றான்,<br/>
பொங்கிய பொருமல் வீங்கி,  உயிர்ப்பொடு புறத்தைப் போர்ப்ப,<br/>
வெங்கண் நீர் அருவி சோர,  மால்வரை என்ன வீழ்ந்தான்.	       6.25.56<br/>
<br/>
இந்திரசித்து சீதையை வெட்டினான் என்பதைக் கூறி அனுமன் தரையில் புரளுதல்<br/>
<br/>
வீழ்ந்தவன் தன்னை, வீரன்,  'விளைந்தது விளம்பு 'கென்னா,<br/>
தாழ்ந்து, இரு தடக்கை பற்றி  எடுக்கவும், தரிக்கிலாதான்,<br/>
'ஆழ்ந்து அழு துன்பத் தாளை,  அரக்கன், இன்று, அயில்கொள் வாளால்<br/>
போழ்ந்தனன் 'என்னக் கூறி,  புரண்டனன், பொருமுகின்றான்.	       6.25.57<br/>
<br/>
சீதை கொல்லப்பட்டது கேட்ட இராமன் நிலை<br/>
<br/>
துடித்திலன்; உயிர்ப்பும் இல்லன்;  இமைத்திலன்; துள்ளிக் கண்ணீர்<br/>
பொடித்திலன்; யாதும் ஒன்றும்  புகன்றிலன்; பொருமி, உள்ளம்<br/>
வெடித்திலன்; விம்மிப் பாரில்  வீழ்ந்திலன்; வியர்த்தான் அல்லன்;<br/>
அடுத்து உள துன்பம் யாவும்  அறிந்திலர் அமரரேயும்.	       6.25.58<br/>
<br/>
வானர வீரர்களின் நிலை<br/>
<br/>
சொற்றது கேட்டலோடும்,  துணுக்குற, உணர்வு சோர,<br/>
நல்பெரு வாடை உற்ற  மரங்களின் நடுக்கம் எய்தா,<br/>
கற்பகம் அனைய வள்ளல்  கருங்கழல் கமலக் கால்மேல்,<br/>
வெற்பு இனம் என்ன வீழ்ந்தார்,  வானர வீரர் எல்லாம்.	       6.25.59<br/>
<br/>
இராமன் உயிரற்றவன்போல் தரையில் சாய்தல்<br/>
<br/>
சித்திரத் தன்மை உற்ற  சேவகன், உணர்வு தீர்ந்தான்,<br/>
மித்திரர் வதனம் நோக்கான்,  இளையவன் வினவப் பேசான்,<br/>
பித்தரும் இறை பொறாத  பேரபிமானம் என்னும்<br/>
சத்திரம் மார்பில் தைக்க,  உயிரிலன் என்னச் சாய்ந்தான்.	       6.25.60<br/>
<br/>
இலக்குவனும் உணர்வழிந்து சாய்தல்<br/>
<br/>
நாயகன் தன்மை கண்டும்,  தமக்கு உற்ற நாணம் பார்த்தும்,<br/>
ஆயின கருமம் மீள  அழிவுற்ற அதனைப் பார்த்தும்,<br/>
வாயொடு மனமும் கண்ணும்  யாக்கையும் மயர்ந்து சாம்பி,<br/>
தாயினை இழந்த கன்றின்,  தம்பியும் தலத்தன் ஆனான்.	       6.25.61<br/>
<br/>
இந்திரசித்து சீதையைக் கொல்லுதலும் கூடும் என வீடணன் ஐயுறுதல்<br/>
<br/>
தொல்லையது உணரத் தக்க  வீடணன், துளக்கம் உற்றான்,<br/>
எல்லை இல் துன்பம் ஊன்ற,  இடை ஒன்றும் தெரிகிலாதான்,<br/>
"வெல்லவும் அரிது; நாசம்  இவள் தானால் விளைந்தது " என்னா,<br/>
கொல்வதும் அடுக்கும் என்று  மனத்தின் ஓர் ஐயம் கொண்டான்.	       6.25.62<br/>
<br/>
சீத நீர் முகத்தின் அப்பி,  சேவகன் மேனி தீண்டி,<br/>
போதம் வந்து எய்தற் பால  யாவையும் புரிந்து, பொன்பூம்<br/>
பாதமும் கையும் மெய்யும்  பற்றினன் வருடலோடும்,<br/>
வேதமும் காணா வள்ளல்  விழித்தனன், விழியை மெல்ல.	       6.25.63<br/>
<br/>
இராமனைத் தேற்ற இலக்குவன் சொல்வது<br/>
<br/>
ஊற்றுவார் கண்ணீரோடும்  உள் அழிந்து, உற்றது எண்ணி,<br/>
ஆற்றுவான் அல்லன் ஆகி,  அயர்கின்றான் எனினும், ஐயன்,<br/>
மாற்றுவான் அல்லன்; மானம்  உயிர் உக வருந்தும், என்னா,<br/>
தேற்றுவான் நினைந்து, தம்பி  இவை இவை செப்பலுற்றான்.	       6.25.64<br/>
<br/>
முடியும் நாள்தானே வந்து  முற்றினால், துன்ப முந்நீர்<br/>
படியுமாம், சிறியோர் தன்மை;  நினக்கு இது பழியிற்று ஆமால்;<br/>
குடியும் மாசு உண்டது என்னின்,  அறத்தொடும் உலகைக் கொன்று,<br/>
கடியுமாறு அன்றிச் சோர்ந்து  கழிதியோ, கருத்து இலார்போல்?	       6.25.65<br/>
<br/>
அறத்தினை வெறுத்துக் கூறுவது<br/>
<br/>
 'தையலை, துணை இலாளை  தவத்தியை, தருமக் கற்பின்<br/>
தெய்வதம் தன்னை, மற்று உன்  தேவியை, திருவை, தீண்டி,<br/>
வெய்யவன் கொன்றான் என்றால்,  வேதனை உழப்பது இன்னும்<br/>
உய்யவோ? கருணை யாலோ?  தருமத்தோடு உறவும் உண்டோ?	       6.25.66<br/>
<br/>
உலகை வெறுத்துக் கூறுவது<br/>
<br/>
 'அரக்கர் என், அமரர் தாம் என்,  அந்தணர் தாமென், அந்தக்<br/>
குருக்கள் என், முனிவர் தாம் என்,  வேதத்தின் கொள்கை தான் என்;<br/>
செருக்கினர் வலியராகி,  நெறிநின்றார் சிதைவர் என்றால்,<br/>
இருக்குமிது என்னாம், இம் மூன்று  உலகையும் எரி மடாதே?	       6.25.67<br/>
<br/>
உலகையும் அறத்தையும் அழிக்காமல் சோர்ந்து வருந்துவது நன்றன்று என்பது (9040-9043)<br/>
<br/>
 'முழுவது ஏழுலகம் இன்ன  முறைமுறை செய்கை மேல்மூண்டு,<br/>
எழுவதே! அமரர் இன்னம்  இருப்பதே! அறம் உண்டு என்று<br/>
தொழுவதே! மேகம் மாரி  சொரிவதே! சோர்ந்து நாம் வீழ்ந்து<br/>
அழுவதே! நன்று, நம்தம்  வில்தொழில் ஆற்றல் அம்மா!	       6.25.68<br/>
<br/>
 'புக்கு, இவ்வூர் இமைப்பின் முன்னம்  பொடிபடுத்து, அரக்கன் போன<br/>
திக்கு எலாம் சுட்டு, வானோர்  உலகு எலாம் தீர்த்து, தீரத்<br/>
தக்க நாம், கண்ணீர் ஆற்றி,  தலைசுமந்து இருகை நாற்றி,<br/>
துக்கமே உழப்பம் என்றால்,  சிறுமையாய்த் தோன்றும் அன்றே?	       6.25.69<br/>
<br/>
 'அங்கும், இவ் அறமே நோக்கி,  அரசு இழந்து, அடவி எய்தி<br/>
மங்கையை வஞ்சன் பற்ற,  வரம்பு அழியாது வாழ்ந்தோம்;<br/>
இங்கும், இத் துன்பம் எய்தி  இருத்துமேல், எளிமை நோக்கி,<br/>
பொங்குவன் தளையில் பூட்டி,  ஆள் செய புகல்வர் அன்றே? '	       6.25.70<br/>
<br/>
 'மன்றலம் கோதை யாளைத்  தம்மெதிர் கொணர்ந்து, வாளின்<br/>
கொன்றவர் தம்மைக் கொல்லும்  கோளிலர், நாணம் கூரப்<br/>
பொன்றினர் 'என்பர், ஆவி  போக்கினால்; பொதுமை பார்க்கின்,<br/>
அன்று இது கருமம்; என், நீ  அயர்கின்றது, அறிவு இலார்போல்? '	       6.25.71<br/>
<br/>
சுக்கிரீவன் எழுந்து, அரக்கன் மார்பில் குதிப்போம் எனல்<br/>
<br/>
அனையன இளவல் கூற,  அருக்கன் சேய், அயர்கின்றான், ஓர்<br/>
கனவு கண்டனனே என்னக்  கதும் என எழுந்து, காணும்<br/>
வினை இனி உண்டே? வல்லை,  விளக்கின்வீழ் விட்டில் என்ன,<br/>
மனை உறை அரக்கன் மார்பில்  குதித்தும், நாம்; வம்மின் 'என்றான்.	       6.25.72<br/>
<br/>
அரக்கரைக் குலங்கேளாடு அழிப்போம் எனல்<br/>
<br/>
 'இலங்கையை இடந்து, வெங்கண்  இராக்கதர் என்கின்றாரைப்<br/>
பொலங்குழை மகளிரோடும்,  பால்நுகர் புதல்வரோடும்,<br/>
குலங்கேளாடு அடங்கக் கொன்று,  கொடுந்தொழில் புரிதும்; நம்மேல்<br/>
விலங்குவார் என்னின், தேவர்  விண்ணையும் மண்ணில் வீழ்த்தும்.	       6.25.73<br/>
<br/>
 'அறம்கெடச் செய்தும் என்றே  அமைந்தனம் ஆகின், ஐய!<br/>
புறம்கிடந்து உழைப்பது என்னே?  பொருது இனிப் புவனம் மூன்றும்<br/>
கறங்கு எனத் திரிந்து, தேவர்  குலங்களைக் கட்டும் 'என்னா,<br/>
மறம்கிளர் வயிரத் தோளான்  இலங்கைமேல் வாவல் உற்றான்.	       6.25.74<br/>
<br/>
மற்றை வானரரும் ஏகலுற்றபோது அனுமன் அயோத்திமேல் அரக்கன் சென்றதை உரைத்தல்<br/>
<br/>
மற்றைய வீரர் எல்லாம்  மன்னனின் முன்னம் தாவி,<br/>
'எற்றுதும், அரக்கர் தம்மை  இல்லொடும் எடுத்து' என்று, ஏகல்<br/>
உற்றனர்; உறுதலோடும்,  உணர்த்துவது உளது' என்று உன்னா,<br/>
சொற்றனன் அனுமன், வஞ்சன்  அயோத்திமேல் போன சூழ்ச்சி.	       6.25.75<br/>
<br/>
அயோத்திமேல் அரக்கன் சென்றமை கேட்ட இராமன் சீதையை யிழந்த துயரை மறத்தல்<br/>
<br/>
தாயரும் தம்பி மாரும்  தவம்புரி நகரம் சாரப்<br/>
போயினன் என்ற மாற்றம்  செவித்தொளை புகுதலோடும்,<br/>
மேயின வடிவின் உற்ற  வேதனை, கனைய வெந்த<br/>
தீயிடைத் தணிந்தது என்ன,  சீதைபால் துயரம் தீர்ந்தான்.	       6.25.76<br/>
<br/>
துன்பத்தை மறந்த இராமன் அயோத்திக்கு விரையு நினைவால் கலங்குதல்<br/>
<br/>
அழுந்திய பாலின் வெள்ளத்து  ஆழிநின்று, அனந்தர் நீங்கி<br/>
எழுந்தனன் என்ன, துன்பக்  கடலின் நின்று ஏறி, ஆறாக்<br/>
கொழுந்துறு கோபத் தீயும்  நடுக்கமும் மனத்தைக் கூட,<br/>
உழுந்து உருள் பொழுதும் தாழா  விரைவினான், மறுக்கம் உற்றான்.	       6.25.77<br/>
<br/>
இராமன் அயோத்தியர்க்கு நேர்ந்துள்ள நிலைமை நினைந்து வருந்துதல் (9050-9053)<br/>
<br/>
தீரும் இச் சீதையோடும்  என்கிலது அன்று என் தீமை<br/>
வேரொடும் முடிப்பதாக  விளைந்தது; வேறும் இன்னும்<br/>
ஆரொடும் தொடரும் என்பது  அறிந்திலேன்; இதனை ஐய<br/>
பேர் உறு கதியும் உண்டோ?  எம்பியர் பிழைக்கின்றாரோ?	       6.25.78<br/>
<br/>
நினைவதன் முன்னம் செல்லும்  மானத்தில் நெடிது போனான்<br/>
வினை ஒரு கணத்தின் முற்றி  மீள்கின்றான்; வினையேன் வந்த<br/>
மனைபொடி பட்டது அங்கு;  மாண்டது தாரம் ஈண்டும்<br/>
எனையன தொடரும் என்பது  உணர்கிலேன்! இறப்பும் காணேன்!	       6.25.79<br/>
<br/>
தாதைக்கும் சடாயு வான  தந்தைக்கும் தமியள் ஆய<br/>
சீதைக்கும் கூற்றம் காட்டித்  தீர்ந்திலது ஒருவென் தீமை;<br/>
பேதைப்பெண் பிறந்து பெற்ற  தாயர்க்கும் பிழைப்பு இலாத<br/>
காதல் தம்பியர்க்கும் ஊர்க்கும்  நாட்டிற்கும் காட்டிற்று அன்றே.	       6.25.80<br/>
<br/>
உற்றது ஒன்று உணரகில்லார்;  உணர்ந்துவந்து உருத்தாரேனும்<br/>
வெற்றி வெம் பாசம் வீசி  விசித்து அவன் கொன்று வீழ்த்தால்<br/>
மற்றை வெம் புள்ளின் வேந்தன்  வருகிலன்; மருந்து நல்கக்<br/>
கொற்ற மாருதி அங்கு இல்லை;  யாருயிர் கொடுக்கற் பாலார்?	       6.25.81<br/>
<br/>
விண்வழியே அயோத்திக்கு விரைய உபாயமுண்டோ என இராமன் கேட்டல்<br/>
<br/>
மாக ஆகாயம் செல்ல,  வல்லையின் வயிரத் தோளாய்!<br/>
ஏகுவான் உபாயம் உண்டேல்,  இயம்புதி, நின்ற எல்லாம்<br/>
சாக; மற்று இலங்கைப் போரும்  தவிர்க; அச் சழக்கன் கண்கள்<br/>
காகம் உண்டதற்பின், மீண்டும்  முடிப்பெனென் கருத்தை என்றான்.	       6.25.82<br/>
<br/>
இலக்குவன் பரதனது ஆற்றலைப் புகழ்தல் (9055-9056)<br/>
<br/>
அவ்விடத்து, இளவல் 'ஐய!  பரதனை அமரின் ஆர்க்க<br/>
எவ்விடற்கு உரியான் போன  இந்திர சித்தே அன்று;<br/>
தவெ்விடத்து அமையின் மும்மை  உலகமும் தீர்ந்து அறாவோ?<br/>
வெவிடர்க் கடலில் வைகல்  கேள் என விளம்பல் உற்றான்.	       6.25.83<br/>
<br/>
தீக்கொண்ட வஞ்சன் வீச,  திசைமுகன் பாசம் தீண்ட<br/>
வீக்கொண்டு வீழ, யானோ  பரதனும்? வெய்ய கூற்றைக்<br/>
கூய்க் கொண்டு குத்துண்டு அன்னான்  குலத்தொடு நிலத்தன் ஆதல்,<br/>
போய்க் கண்டு கோடி அன்றே?  என்றனன் புழுங்கு கின்றான்.	       6.25.84<br/>
<br/>
அனுமன் இராம இலக்குவரைத் தன்தோள்மேல் ஏற வேண்டுதல் (9057-9060)<br/>
<br/>
அக்கணத்து அனுமன் நின்றான்,  'ஐய! என் தோளின் ஆதல்<br/>
கைத்துணைத் தலத்தின் ஆதல்,  ஏறுதிர்; காற்றும் தாழ<br/>
இக்கணத்து அயோத்தி மூதூர்  எய்துவென்; இடமுண்டு என்னின்<br/>
திக்கு அனைத்திலும் செல்வென்,  யானே போய்ப் பகையும் தீர்வென்.	       6.25.85<br/>
<br/>
 'எழுபது வெள்ளத்தோடும்  இலங்கையை இடந்து, என் தோள்மேல்<br/>
தழுவுற வைத்து, "இன்று ஏகு " என்று  உரைத்தியேல், சமைவென்; தக்கோய்!<br/>
பொழுது இறை தாழ்ப்பது என்னோ?  புட்பகம் போதல் முன்னம்,<br/>
குழுவொடும் கொண்டு போவென்;  கணத்தினில் குதிப்பென், கூற்றின்.	       6.25.86<br/>
<br/>
 'கொல்ல வந்தானை நீதி  கூறினென், விலக்கிக் கொள்வான்,<br/>
சொல் அவம் சொல்லி நின்றேன்;  கொன்றபின் துன்பம் என்னை<br/>
வெல்லவும் தரையில் வீழ்வுற்று  உணர்ந்திலென்; விரைந்து போனான்;<br/>
இல்லையேல், உணரில், தீயோன்  பிழைக்குமோ? இழுக்கம் உற்றேன்.	       6.25.87<br/>
<br/>
 'மனத்தின்முன் செல்லும் மானம்  போனது வழியது ஆக,<br/>
நினைப்பின்முன் அயோத்தி எய்தி,  வருநெறி பார்த்து நிற்பேன்?<br/>
இனிச்சில தாழ்ப்பது என்னே?  ஏறுதிர் இரண்டு தோளூம்,<br/>
புனத்துழாய் மாலை மார்பீர்!  புட்பகம் போதல் முன்னம்.	       6.25.88<br/>
<br/>
அனுமன் தோள்மேல் இராம இலக்குவர் ஏறும்போது, வீடணன் தன் ஐயத்தைத் தெரிவித்தல் (9061-9062)<br/>
<br/>
 'ஏறுதும் 'என்னா, வீரர்  எழுதலும் இறைஞ்சி ஈண்டுக்<br/>
கூறுவது உளது; துன்பம்  கோள் உறக் குலுங்கி, உள்ளம்<br/>
தேறுவது அரிது; செய்கை  மயங்கினென்; திகைத்து நின்றேன்;<br/>
ஆறினென்; அதனை ஐய!  மாயமென்று அயிர்க்கிறேனால்.	       6.25.89<br/>
<br/>
 'பத்தினி தன்னைத் தீண்டிப்  பாதகன் படுத்த போது,<br/>
முத்திறத்து உலகும் வெந்து  சாம்பராய் முடியும் அன்றே?<br/>
அத்திறம் ஆனதேனும்,  அயோத்திமேல் போன வார்த்தை<br/>
சித்திரம்; இதனை எல்லாம்  தெரியலாம் சிறிது போழ்தின்.	       6.25.90<br/>
<br/>
சீதையின் இருப்பிடத்தைப் பார்த்தபின் முடிவு செய்யலாம் என்ற வீடணன் யோசனையை இராமன் உடன்பட வீடணன் செல்லுதல்<br/>
<br/>
 'இமை இடை யாக யான்சென்று,  ஏந்திழை இருக்கை எய்தி,<br/>
அமைவுற நோக்கி, உற்றது  அறிந்துவந்து அறைந்த பின்னர்ச்<br/>
சமைவது செய்வது 'என்று  வீடணன் விளம்ப, 'தக்கது;<br/>
அமைவது; 'என்று இராமன் சொன்னான்;  அந்தரத்து அவனும் சென்றான்.	       6.25.91<br/>
<br/>
வண்டினது உருவம் கொண்டான்,  மானவன் மனத்தின் போனான்;<br/>
தண்டலை இருக்கை தன்னைப்  பொருக்கெனச் சார்ந்து, தானே<br/>
கண்டனன் என்ப மன்னோ,  கண்களால் கருத்தால், 'ஆவி<br/>
உண்டு, இலை 'என்ன நின்ற  ஓவியம் ஒக்கின்றாளை.	       6.25.92<br/>
<br/>
 'தீர்ப்பது துன்பம், யான் என்  உயிரொடு' என்று உணர்ந்த சிந்தை<br/>
பேர்ப்பன செஞ்சொலாள், அத்  திரிசடை பேசப் பேர்ந்தாள்,<br/>
கார்ப்பெரு மேகம் வந்து  கடை யுகம் கலந்தது அன்ன<br/>
ஆர்ப்பொலி அமிழ்தம் ஆக,  ஆருயிர் ஆற்றினாளை.	       6.25.93<br/>
<br/>
சீதையைக் கொன்றான் என்பது வஞ்சனை என்பதை உணர்ந்து மகிழ்ந்த வீடணன், இந்திரசித்து நிகும்பலை வேள்வியான் என்பதை உணர்தல்<br/>
<br/>
வஞ்சனை என்பது உன்னி,  வான் உயர் உவகை வைகும்<br/>
நெஞ்சினன் ஆகி உள்ளம்  தள்ளுறல் ஒழிந்து நின்றான்,<br/>
'வெஞ்சிலை மைந்தன் போனான்.  நிகும்பலை வேள்வியான் 'என்று,<br/>
எஞ்சல் இல் அரக்கர் சேனை  எழுந்து எழுந்து ஏகக் கண்டான்.	       6.25.94<br/>
<br/>
இந்திரசித்தின் சூழ்ச்சியிதுவென உணர்ந்து வீடணன் இராமனை அடைதல்<br/>
<br/>
 'வேள்விக்கு வேண்டற்பால  கலப்பையும் விறகும் நெய்யும்<br/>
வாழ்விக்கும் தாழ்வில் 'என்னும்  வானவர் மறுக்கம் கண்டான்,<br/>
'சூழ்வித்த வண்ணம், ஈதோ?  நன்று; ' எனத் துணிவு கொண்டான்,<br/>
தாழ்வித்த முடியன், வீரன்  தாமரைச் சரணம் சார்ந்தான்.	       6.25.95<br/>
<br/>
வீடணன் தான் கண்டதை இராமனுக்குச் சொல்வது<br/>
<br/>
 'இருந்தனள், தேவி; யானே  எதிர்ந்தனென், என்கண் ஆர;<br/>
அருந்ததி கற்பினாளுக்கு  அழிவு உண்டோ? அரக்கன் நம்மை<br/>
வருந்திட மாயம் செய்து,  நிகும்பலை மருங்கு புக்கான்;<br/>
முருங்கு அழல் வேள்வி முற்றி,  முதல் அற முடிக்க மூண்டான். '	       6.25.96<br/>
<br/>
வானரசேனையின் ஆரவாரம்<br/>
<br/>
என்றலும், 'உலகம் ஏழும்  ஏழுமாத் தீவும், எல்லை<br/>
ஒன்றிய கடல்கள் ஏழும்  ஒருங்கு எழுந்து ஆர்க்கும் ஓதை<br/>
அன்று' என 'ஆகும் 'என்ன  அமரரும் அயிர்க்க, ஆர்த்து,<br/>
குன்று இனம் இடியத் துள்ளி,  ஆடின குரங்கின் கூட்டம்.	       6.25.97<br/>
------------------- <br/>
<hr noshade="" width="50%"/>
<center><h3>
6.26    நிகும்பலை யாகப் படலம் (9070- 9251 )</h3>
</center>
வீரனும் ஐயம் தீர்ந்தான்; வீடணன் தன்னை மெய்யோடு<br/>
ஆர்வமும் உயிரும் ஒன்ற அழுந்துறத் தழுவி, 'ஐய!<br/>
தீர்வது பொருேளா, துன்பம்? நீ உளை; தயெ்வம் உண்டு;<br/>
மாருதி உளன்; நாம் செய்த தவம் உண்டு; மறையும் உண்டால்.	       6.26.1<br/>
<br/>
இலக்குவனுடன் சென்று இந்திரசித்தின் வேள்வியைச் சிதைத்தற்கு விடைதரும்படி வீடணன் இராமனை வேண்டுதல்<br/>
<br/>
என்றலும், இறைஞ்சி, 'யாகம் முற்றுமேல், யாரும் வெல்லார்;<br/>
வென்றியும் அரக்கர் மேற்றே; விடை அருள்; இளவலோடும்<br/>
சென்று, அவன் ஆவி உண்டு, வேள்வியும் சிதைப்பென் 'என்றான்;<br/>
'நன்று, அது புரிதிர் 'என்னா, நாயகன் நவில்வது ஆனான்.	       6.26.2<br/>
<br/>
இராமன் இலக்குவனைத் தழுவி, இந்திரசித்துடன் செய்யும் போரில் நடந்துகொள்ள வேண்டிய முறையினை அறிவுறுத்தல்<br/>
<br/>
தம்பியைத் தழுவி, 'ஐய! தாமரைத் தவிசின் மேலான்<br/>
வெம்படை தொடுக்கும் ஆயின், விலக்குவது அன்றி, வெய்தின்<br/>
அம்பு நீ துரப்பாய் அல்லை; அனையது துரந்த காலை,<br/>
உம்பரும் உலகும் எல்லாம் விளியும்; அஃது ஒழிதி 'என்றான்.	       6.26.3<br/>
<br/>
முக்கணான் படையும், ஆழி முதலவன் படையும், முன்நின்று	       6.26.<br/>
ஒக்கவே விடுமே; விட்டால், அவற்றையும் அவற்றால் ஓயத்<br/>
தக்கவாறு இயற்றி, மற்று உன் சிலைவலித் தருக்கினாலே<br/>
புக்கவன் ஆவி கொண்டு, போதுதி புகழின் மிக்கோய்!	       6.26.4<br/>
<br/>
 'வல்லன மாய விஞ்சை வகுத்தன அறிந்து, மாள,<br/>
கல்லுதி, தருமம் என்னும் கண் அகன் கருத்தைக் கண்டு;<br/>
பல் பெரும் போரும் செய்து வருந்தலை; அற்றம் பார்த்து,<br/>
கொல்லுதி, அமரர் தங்கள் கூற்றினைக் கூற்றம் ஒப்பாய்!	       6.26.5<br/>
<br/>
 'பதைத்து அவன், வெம்மை ஆடி, பல்பெரும் பகழி மாரி<br/>
விதைத்தன விதையா நின்று விலக்குதி; மெலிவு மிக்கால்,<br/>
உதைத்த வன் சிலையின் வாளி மருமத்தைக் கழிய ஓட்டி,<br/>
வதைத் தொழில் புரிதி சாப நூல்நெறி மறப்பிலாதாய்!	       6.26.6<br/>
<br/>
 'தொடுப்பதன் முன்னம், வாளி தொடுத்து, அவை துறைகள் தோறும்<br/>
தடுப்பன தடுத்தி; எண்ணம் குறிப்பினால் உணர்ந்து, தக்க<br/>
கடுப்பினும், அளவு இலாத கதியினும், கணைகள் காற்றின்<br/>
விடுப்பன அவற்றை நோக்கி விடுதியால் விரைவு இலாதாய்!	       6.26.7<br/>
<br/>
இலக்குவனுக்கு இராமன் திருமாலின் வில்லும் கவசம் முதலியனவும் அளித்தல்<br/>
<br/>
என்பன முதல் உபாயம் யாவையும் இயம்பி, ஏற்ற<br/>
முன்பனை நோக்கி, 'ஐய! மூவகை உலகும் தான் ஆய்,<br/>
தன் பெருந் தன்மை தானும் அறிகிலா ஒருவன் தாங்கும்<br/>
வன்பெருஞ் சிலை ஈது ஆகும்; வாங்குதி; வலமும் கொள்வாய்.	       6.26.8<br/>
<br/>
 'இச் சிலை இயற்கை மேல் நாள் தமிழ்முனி இயம்பிற்று எல்லாம்<br/>
அச்சு எனக் கேட்டாய் அன்றே? ஆயிரம் மௌலி அண்ணல்<br/>
மெய்ச் சிலை விரிஞ்சன் தானே வேள்வியில் வேட்டுப் பெற்ற<br/>
கைச் சிலை கோடி 'என்று கொடுத்தனன், கவசத் தோடும்.	       6.26.9<br/>
<br/>
ஆணி, இவ் உலகுக்கு ஆன ஆழியான், புறத்தின் ஆர்த்த<br/>
தூணியும் கொடுத்து, மற்றும் உறுதிகள் பலவும் சொல்லி,<br/>
தாணுவின் தோற்றத்தானைத் தழுவினன், தழுவலோடும்,<br/>
சேண் உயர் விசும்பில் தேவர், 'தீர்ந்தது எம் சிறுமை, என்றார்.	       6.26.10<br/>
<br/>
போர்க்கோலங்கொண்ட இலக்குவன் இராமன்பால் விடை பெற்று வானரத்தலைவர்களுடன் நிகும்பலை நோக்கிச் செல்லுதல்<br/>
<br/>
மங்கலம் தேவர் கூற வானவர் மகளிர் வாழ்த்தி,<br/>
பங்கம் இல் ஆசி கூறி, பல ஆண்டு இசை பரவப் பாகத்<br/>
திங்களின் மௌலி அண்ணல் திரிபுரம் தீக்கச் சீறிப்<br/>
பொங்கினன் என்ன, தோன்றிப் பொலிந்தனன் போர்மேல் போவான்.	       6.26.11<br/>
<br/>
 'மாருதி முதல்வர் ஆய வானரத் தலைவரோடும்,<br/>
வீர! நீ சேறி, என்று விடை கொடுத்தருளும் வேலை,<br/>
ஆரியன் கமல பாதம் அகத்தினும் புறத்துமாக,<br/>
சீரிய சென்னி சேர்த்து, சென்றனன், தருமச் செல்வன்.	       6.26.12<br/>
<br/>
பொலங் கொண்டல் அனைய மேனிப் புரவலன், பொருமி, கண்ணீர்<br/>
நிலம் கொண்டு படர நின்று, நெஞ்சு அழிவானை, தம்பி<br/>
வலம் கொண்டு, வயிர வல்வில் இடம் கொண்டு, வஞ்சன் மேலே,<br/>
சலம் கொண்டு கடிது சென்றான், 'தலைகொண்டு வருவென் 'என்றே.	       6.26.13<br/>
<br/>
இலக்குவன் பிரியத் தனித்து நிற்கும் இராமனது நிலை<br/>
<br/>
தான் பிரிகின்றிலாத தம்பி வெங் கடுப்பின் செல்வான்,<br/>
ஊன் பிரிகின்றிலாத உயிர் என, மறைதலோடும்,<br/>
வான் பெருவேள்வி காக்க, வளர்கின்ற பருவ நாளில்<br/>
தான் பிரிந்து ஏகக் கண்ட தயரதன் தன்னை ஒத்தான்.	       6.26.14<br/>
<br/>
நிகும்பலையை அடைந்த வானரர்கள் அரக்கர் சேனையைக் காணுதல்<br/>
<br/>
சேனாபதியே முதல் சேவகர்தாம்<br/>
ஆனார் நிமிர் கொள்ளி கொள் அங்கையினார்<br/>
கான் ஆர் நெறியும் மலையும் கழியப்<br/>
போனார்கள் நிகும்பலை புக்கனரால்.	       6.26.15<br/>
<br/>
உண்டாயது ஓர் ஆல் உலகுள் ஒருவன்<br/>
கொண்டான் உறைகின்றது போல் குலவி<br/>
விண்தானும் விழுங்க விரிந்ததனைக்<br/>
கண்டார் அவ் வரக்கர் கருங்கடலை.	       6.26.16<br/>
<br/>
நேமிப் பெயர் யூகம் நிரைத்து நெடுஞ்<br/>
சேமத்தது நின்றது தீவினையோன்<br/>
ஓமம் அத்து அனல் வெவ் வடவைக்கு உடனே<br/>
பாமக்கடல் நின்றது ஓர் பான்மையதை.	       6.26.17<br/>
<br/>
கார் ஆயின காய் கரி தேர் பரிமா<br/>
தார் ஆயிரகோடி தழீஇயதுதான்<br/>
நீர் ஆழியொடு ஆழி நிறீஇயதுபோல்<br/>
ஓர் ஆயிரம் யோசனை உள்ளதனை.	       6.26.18<br/>
<br/>
பொன் தேர் பரிமா கரிமா பொருதார்<br/>
எற்றே படைவீரரை எண்ணிலமால்<br/>
உற்று ஏவிய யூகம் உலோகமுடன்<br/>
சுற்று ஆயிரம் ஊடு சுலாயதனை.	       6.26.19<br/>
<br/>
வண்ணக் கரு மேனியின் மேல் மழை வாழ்<br/>
விண்ணைத் தொடு செம்மயிர் வீசுதலால்<br/>
அண்ணல் கரியான் அனல் அம்பு அட வெம்<br/>
பண்ணைக்கடல் போல்வது ஓர் பான்மையதை.	       6.26.20<br/>
<br/>
ஆரவாரமின்றி வேள்விக் களத்தைக் காத்துநின்ற அரக்கர் சேனையைக் கண்டு வானரர் ஆரவாரித்தல்<br/>
<br/>
வழங்காசிலை நாணொலி வானில் வரும்<br/>
பழங் கார்முகம் ஒத்த; பணைக்குலமும்<br/>
தழங்கா கடல் வாழ்வனபோல்; தகைசால்<br/>
முழங்கா முகில் ஒத்தன மா முரசே.	       6.26.21<br/>
<br/>
வலியான் அ(வ்)இராகவன் வாய்மொழியால்<br/>
சலியாத நெடுங் கடல்தான் எனலாய்<br/>
ஒலியாது உறுசேனையை உற்று ஒருநாள்<br/>
மெலியாதவர் ஆர்த்தனர் விண்கிழிய.	       6.26.22<br/>
<br/>
அரக்கர் சேனையுடன் வானரர் பொருதல்<br/>
<br/>
ஆர்த்தார் எதிர் ஆர்த்த அரக்கர்குலம்;<br/>
போர்த்தார் முரசங்கள் புடைத்த புகத்<br/>
தூர்த்தார் இவர் கல் படை; சூல் முகிலின்<br/>
நீர்த்தாரையின் அம்பு அவர் நீட்டினரால்.	       6.26.23<br/>
<br/>
மின்னும் படை வீசினர் வெம்படைமேல்<br/>
பன்னும் கவிசேனை படிந்து உளதால்<br/>
துன்னும் துறைநீர் நிறைவாவி தொடர்ந்து<br/>
அன்னங்கள் படிந்தனவாம் எனவாய்.	       6.26.24<br/>
<br/>
வில்லும் மழுவும் எழுவும் மிடலோர்<br/>
பல்லும் தலையும் உடலும் படியில்<br/>
செல்லும்படி சிந்தின சென்றனவால்<br/>
கல்லும் மரமும் கரமும் கதுவ.	       6.26.25<br/>
<br/>
வாலும் தலையும் உடலும் வயிறும்<br/>
சாலும் கரமும் தரை கண்டனவால்<br/>
கோலும் மழுவும் எழுவும் கொழுவும்<br/>
வேலும் கணையும் வளையும் விசிற.	       6.26.26<br/>
<br/>
வேள்வியைச் சிதைக்காமல் காலம் நீட்டித்தலாகாது என வீடணன் இலக்குவனுக்கு த்தல்<br/>
<br/>
வென்றிச் சிலை வீரனை வீடணன் 'நீ<br/>
நின்று இக்கடை தாழுதல் நீதியதோ?<br/>
சென்று இக்கடி வேள்வி சிதைத்திலையேல்<br/>
என்று இக்கடல் வெல்லுதும் யாம்? 'எனலும்	       6.26.27<br/>
<br/>
இலக்குவன் தேவர் முதலியோர் வியந்து காண அரக்கர் சேனையை யழித்தல்<br/>
<br/>
தேவ அசுரரும் திசை நான்முகனும்<br/>
மூவாமுதல் ஈசனும் மூஉலகின்<br/>
கோ ஆகிய கொற்றவனும் முதலோர்<br/>
மேவாதவர் இல்லை விசும்பு உறைவோர்.	       6.26.28<br/>
<br/>
பல்லார்படை நின்றது; பல் அணியாய்<br/>
பல்லார்படை நின்றது; பல் பிறைவெண்<br/>
பல்லார்படை நின்றது; பல்லியமும்<br/>
பல்லார்படை நின்றது பல்படையே.	       6.26.29<br/>
<br/>
அக் காலை இலக்குவன் அப் படையுள்<br/>
புக்கான் அயில் அம்பு பொழிந்தனனால்;<br/>
உக்கார் அவ் வரக்கர் தம் ஊர் ஒழிய<br/>
புக்கார் நமனார் உறை தனெ்புலமே.	       6.26.30<br/>
<br/>
தேறாமத மால்கரி தேர் பரிமா<br/>
நூறாயிர கோடியின் நூழில்பட<br/>
சேறு ஆர் குருதிக் கடலில் திடராய்க்<br/>
கூறு ஆய் உக ஆவி குறைத்தனனால்.	       6.26.31<br/>
<br/>
அழிவுற்ற அரக்கர் சேனைகளின் தோற்றம்<br/>
<br/>
வாமக் கரிதான் அழி வார்குழியின்<br/>
தீ மொய்த்த அரக்கர்கள் செம்மயிரின்<br/>
தாமத் தலை உக்க தழங்கு எரியின்<br/>
ஓமத்தை நிகர்ப்ப உலப்பு இலவால்.	       6.26.32<br/>
<br/>
சிலையின் கணை ஊடு திறந்தன திண்<br/>
கொலை வெங்களி மால்கரி செம்புனல் கொண்டு<br/>
உலைவு இன்று கிடந்தன ஒத்தனவால்<br/>
மலையும் சுனையும் வயிறும் உடலும்.	       6.26.33<br/>
<br/>
வில் தொத்திய வெங்கணை எண்கின் வியன்<br/>
பல் தொத்திய போல் படியப் பலவும்<br/>
முற்றச் சுடர் மின்மினி மொய்த்துள வன்<br/>
புற்று ஒத்த முடித்தலை பூழியன.	       6.26.34<br/>
<br/>
படுமாரி நெடுங் கணை பாய்தலினால்<br/>
விடுமாறு உதிரம் புனல் வீழ்வனவால்<br/>
தடுமாறு நெடுங் கொடி தாழ்கடல்வாய்<br/>
நெடு மா முகில் வீழ்வ நிகர்த்தனவால்.	       6.26.35<br/>
<br/>
மின் ஆர்கணை தாள் அற வீச விழுந்து<br/>
அன்னார் உதிரத்துள் அழுந்துதலால்<br/>
ஒன்னார் முழு வெண் குடை ஒத்தனவால்<br/>
செந் நாகம் விழுங்கிய திங்களினை.	       6.26.36<br/>
<br/>
கொடு நீள் கரி கையொடு தாள்குறைய<br/>
படுநீள் குருதிப் படர்கின்றனவால்<br/>
அடு நீள் உயிர் இன்மையின் ஆழ்கிலவால்<br/>
நெடு நீரின் இடங்கர் நிகர்த்தனவால்.	       6.26.37<br/>
<br/>
கரி உண்ட களத்திடை உற்றன கார்<br/>
நரி உண்டி உகப்பன நட்டனவால்;<br/>
இரி உண்டவர் இன் இயம் இட்டிடலால்<br/>
மரி உண்ட உடல் பொறை மானினவால்.	       6.26.38<br/>
<br/>
வாயில் கனல் வெங்கடு வாளி இனம்<br/>
பாய பருமம் குலம் வேவனவால்<br/>
வேய் உற்ற நெடுங்கிரி மீவெயில் ஆம்<br/>
தீ உற்றன ஒத்த சினக் கரியே.	       6.26.39<br/>
<br/>
அலைவேலை அரக்கரை எண்கு அணுகி<br/>
தலைமேல் முடியைத் தரை தள்ளுதலால்<br/>
மலைமேல் உயர் புற்றினை வள் உகிரால்<br/>
நிலைபேர மறிப்ப நிகர்த்தனவால்.	       6.26.40<br/>
<br/>
மா வாளிகள் மா மழைபோல் வரலால்<br/>
மா ஆளிகள் போர் தறெு மா மறவோர்<br/>
மா ஆளிகள் வன் தலையின்தலை வாழ்<br/>
மா ஆளிகேளாடு மறிந்தனரால்.	       6.26.41<br/>
<br/>
அங்கம் கிழியத் துணிபட்டதனால்<br/>
அங்கு அங்கு இழிகுற்ற அமர்த் தலைவர்<br/>
அங்கம் கழி செம்புனல் பம்ப அலைந்து<br/>
அங்கங்கள் நிரம்பி அலம்பியதால்.	       6.26.42<br/>
<br/>
வன்தானையை வார்கணை மாரியினால்<br/>
முன் தாதை ஒர் தேர்கொடு மொய் பலதேர்<br/>
பின்றா எதிர் தானவர் பேர் அணியைக்<br/>
கொன்றான் என எய்து குறைத்தனனால்.	       6.26.43<br/>
<br/>
இலக்குவனது போரினால் இந்திரசித்தின் யாகம் சிதைதல்<br/>
<br/>
மலைகளும் மழைகளும் வான மீன்களும்<br/>
அலைய வெங்கால் பொர அழிந்தவாம் என<br/>
உலைகொள் வெங்கனல் பொதி ஓமம் உற்றவால்<br/>
தலைகளும் உடல்களும் சரமும் தாவுவ.	       6.26.44<br/>
<br/>
வாரணம் அனையவன் துணிப்ப வான் படர்<br/>
தார் அணி முடிப்பெருந் தலைகள் தாக்கலால்<br/>
ஆரண மந்திரம் அமைய ஓதிய<br/>
பூரண மணிக் குடம் உடைந்து போயதால்.	       6.26.45<br/>
<br/>
தாறுகொள் மதகரி சுமந்து தாமரை<br/>
சீறிய முகத் தலை உருட்டி செந்நிறத்து<br/>
ஊறுகள் சொரிந்த பேர் உதிரத்து ஓங்கு அலை<br/>
ஆறுகள் எழும் கனல் அவியச் சென்றவால்.	       6.26.46<br/>
<br/>
தெரிகணை விசும்பிடைத் துணித்த செம்மயிர்<br/>
வரிகழல் அரக்கர்தம் தடக்கை வாெளாடும்<br/>
உரும் என விழுதலின் அனலிக்கு ஓக்கிய<br/>
எருமைகள் மறிந்தன; மறியும் ஈர்ந்தவால்.	       6.26.47<br/>
<br/>
அம்கடம் கழிந்த பேர் அருவிக் குன்றின்நின்று<br/>
அம்கடம் கழிந்திலர் அழிந்த ஆடவர்<br/>
அங்கு அடங்கலும் படர்குருதி ஆழியின்<br/>
அங்கு அடங்கினர் தொடர்பகழி அஞ்சினார்.	       6.26.48<br/>
<br/>
கால் தலத்தொடு துணிந்து அழிய காய்கதிர்க்<br/>
கோல் தலைத்தலை உற மறுக்கம் கூடினார்<br/>
வேல் தலத்து ஊன்றினார் துளங்கு மெய்யினார்<br/>
நாறு அலைக் குடரினர் பலரும் நண்ணினார்.	       6.26.49<br/>
<br/>
பொங்கு உடல் துணிந்த தம் புதல்வர்ப் போக்கிலார்<br/>
தொங்கு உடல் தோள்மிசை இருந்து சோர்வுற<br/>
அங்கு உடல் தம்பியைத் தழுவி அண்மினார்<br/>
தம் குடர் முதுகு இடைச் சொரியத் தள்ளுவார்.	       6.26.50<br/>
<br/>
மூடிய நெய்யொடு நறவு முற்றிய<br/>
சாடிகள் பொரியொடு தகர்ந்து தள்ளுற<br/>
கோடிகள் பலபடு குழாம் குழாங்களாய்<br/>
ஆடின அறுகுறை அறுக்கும் ஆக்கைகள்.	       6.26.51<br/>
<br/>
இலக்குவன் அரக்கர் சேனையை விரைந்து அழித்தல்<br/>
<br/>
கால் என கடு என கலிங்கக் கம்மியர்<br/>
நூல் என உடற் பொறை தொடர்ந்த நோய் என<br/>
பால் உறு பிரை என கலந்து பல்முறை<br/>
வேல் உறு சேனையைத் துணித்து வீழ்த்தினான்.	       6.26.52<br/>
<br/>
தன் சேனைகள் நிலைகுலைந் தழிதலை இந்திரசித்து காணுதல்<br/>
<br/>
கண்டனன் திசைதொறும் நோக்கி கண் அகல்<br/>
மண்தலம் மறிகடல் அன்ன மாப் படை<br/>
விண்டு எறி கால்பொர மறிந்து வீற்று உறும்<br/>
தண்டலை ஆம் எனக் கிடந்த தன்மையே.	       6.26.53<br/>
<br/>
மிடலின் வெங் கடகரிப் பிணத்தின் விண்தொடும்<br/>
திடலும் வெம் புரவியும் தேரும் சிந்திய<br/>
உடலும் வன் தலைகளும் உதிர்ந்து ஓங்கு அலைக்<br/>
கடலும் அல்லால் இடை ஒன்றும் கண்டிலன்.	       6.26.54<br/>
<br/>
நூறு நூறாயிர கோடி நோன் கழல்<br/>
மாறுபோர் அரக்கரை ஒருவன் வாள்கணை<br/>
கூறு கூறு ஆக்கிய குவையும் சோரியின்<br/>
ஆறுமே அன்றி வேறு அரக்கன் கண்டிலன்.	       6.26.55<br/>
<br/>
நஞ்சினும் வெய்யவர் நடுங்கி நா உலர்ந்து<br/>
அஞ்சினர் சிலர்சிலர் அடைகின்றார்; சிலர்<br/>
வெஞ்சின வீரர்கள் மீண்டிலாதவர்<br/>
துஞ்சினர் துணை இலர் எனத் துளங்கினார்.	       6.26.56<br/>
<br/>
இந்திரசித்து தான் தொடங்கிய வேள்வியில் ஓமகுண்டத்துத் தீ அவிந்தமை கண்டு மனம் வெதும்புதல்<br/>
<br/>
ஓம வெங் கனல் அவிந்து உழைக் கலப்பையும்<br/>
காமர் வண் தருப்பையும் பிறவும் கட்டு அற<br/>
வாம மந்திரத் தொழில் மறந்து நந்துறு<br/>
தூம வெங்கனல் எனப் பொலிந்து தோன்றினான்.	       6.26.57<br/>
<br/>
இந்திரசித்தினைக் காவலாகச் சூழ்ந்து நின்ற அரக்கர் சேனையினை வானரசேனை எதிர்த்து அடைதல்<br/>
<br/>
அக்கணத்து அடுகளத்து அப்பு மாரியால்<br/>
உக்கவர் ஒழிதர உயிர் உேளார் எலாம்<br/>
தொக்கனர் அரக்கனைச் சூழ்ந்து சுற்றுற<br/>
புக்கது கவிப்பெருஞ் சேனைப் போர்க்கடல்.	       6.26.58<br/>
<br/>
இந்திரசித்து தன் சேனைகள் அழிந்தமையினையும் அதுகண்டு முனிவர் முதலியோர் கைகுலைப்பதனையும் கண்டு தனது நியமம் குலைந்து வருந்துதல்<br/>
<br/>
ஆயிரம் மலர் உடை ஆழி மாப் படை<br/>
'ஏ 'எனும் மாத்திரத்து இற்ற கொற்றமும்<br/>
தூயவன் சிலைவலித் தொழிலும் துன்பமும்<br/>
மேயின வெகுளியும் கிளர வெம்பினான்.	       6.26.59<br/>
<br/>
மெய் குலைந்து இருநில மடந்தை விம்முற<br/>
செய் கொலைத் தொழிலையும் செய்கை தீயவர்<br/>
மொய் குலத்து இறுதியும் முனிவர் கண்டனர்<br/>
கை குலைக்கின்றதும் கண்ணின் நோக்கினான்.	       6.26.60<br/>
<br/>
மானமும் பாழ்பட வகுத்த வேள்வியின்<br/>
மோனமும் பாழ்பட முடிவு இலா முரண்<br/>
சேனையும் பாழ்பட சிந்தை மந்திரத்து<br/>
ஏனையும் பாழ்பட இனைய செப்பினான்.	       6.26.61<br/>
<br/>
'வெள்ளம் ஐ ஐந்துடன் விரிந்த சேனையின்<br/>
உள்ளது அக்குரோணி ஈர் ஐந்தொடு ஓயுமால்;<br/>
எள்ள அரு வேள்வி நின்று இனி இயற்றுதல்<br/>
பிள்ளைமை; அனையது சிதைந்து பேர்ந்ததால்.	       6.26.62<br/>
<br/>
 'தொடங்கிய வேள்வியின் தூம வெம் கனல்<br/>
அடங்கியது அவிந்துளது அமையுமாம் அன்றே?<br/>
இடம்கொடு வெம்செரு வென்றி இன்று எனக்கு<br/>
அடங்கியது என்பதற்கு ஏது ஆகுமால்.	       6.26.63<br/>
<br/>
 'அங்கு அது கிடக்க; நான் மனிதர்க்கு ஆற்றலென்<br/>
'சிங்கினன் என்பது ஓர் எளிமை; தேய்வுற<br/>
இங்கு நின்று இவை இவை நினைக்கிலேன்; இனி<br/>
பொங்குபோர் ஆற்ற என் தோளும் போனவோ?	       6.26.64<br/>
<br/>
"'மந்திர வேள்விபோய் மடிந்ததாம் ” எனச்<br/>
சிந்தையின் நினைந்து நான் வருந்தும் சிற்றியல்<br/>
அந்தரத்து அமரர்தாம் "மனிதற்கு ஆற்றலன்<br/>
இந்திரற்கே இவன் வலி " என்று ஏசவோ?	       6.26.65<br/>
<br/>
அப்பொழுது அரக்கர்சேனை வானர சேனையினால் நிலைகுலைதல்<br/>
<br/>
என்று அவன் பகர்கின்ற எல்லையின் இருங்<br/>
குன்றொடு மரங்களும் பிணத்தின் கூட்டமும்<br/>
பொன்றின கரிகளும் கவிகள் போக்கின;<br/>
சென்றன பெரும்படை இரிந்து சிந்தின.	       6.26.66<br/>
<br/>
ஒதுங்கினர் ஒருவர்கீழ் ஒருவர் புக்குறப்<br/>
பதுங்கினர் நடுங்கினர்; பகழி பாய்தலின்<br/>
பிதுங்கினர் குடர் உடல் பிளவு பட்டனர்.<br/>
மதம் புலர் களிறு எனச் சீற்றம் மாறினார்.	       6.26.67<br/>
<br/>
வீரன் வெம் கணையொடும் கவிகள் வீசிய<br/>
கார்வரை அரக்கர் வெம் கடலின் வீழ்ந்தன<br/>
போர்நெடுங் கால்பொர பொழியும் மாமழைத்<br/>
தாரையும் மேகமும் படிந்த தன்மைய.	       6.26.68<br/>
<br/>
இந்திரசித்துக்குச் சினம் மிகும்படி அனுமன் அவனை யடைந்து எள்ளி நகையாடுதல்<br/>
<br/>
திரைக் கடல் பெரும்படை இரிந்து சிந்திட<br/>
மரத்தினின் புடைத்து அடர்த்து உருத்த மாருதி<br/>
அரக்கனுக்கு அணித்து என அணுகி அன்னவன்<br/>
வரக் கதம் சிறப்பன மாற்றம் கூறுவான்.	       6.26.69<br/>
<br/>
'நான் உனை இரந்துகூறும் நயமொழி ஒன்றும் கேளாய்;<br/>
சானகி தன்னை வாளால் தடிந்ததோ? தனதன் தந்த<br/>
மானம்மேல் சேனையோடும் வடதிசை நோக்கிமீது<br/>
போனதோ? கோடிகோடி வஞ்சமும் பொய்யும் வல்லாய்!	       6.26.70<br/>
<br/>
 'தடம் திரைப் பரவை அன்ன சக்கர யூகம் புக்குக்<br/>
கிடந்தது கண்டது உண்டோ? நாண் ஒலி கேட்டிலோமே,<br/>
தொடர்ந்து போய் அயோத்தி தன்னைக் கிளையோடும் துணிய நூறி<br/>
நடந்தது எப்பொழுது? வேள்வி முடிந்ததே? கருமம் நன்றே?	       6.26.71<br/>
<br/>
ஏந்து அகல் ஞாலம் எல்லாம் இனிது உறைந்து இவரத் தாங்கும்<br/>
பாந்தளின் பெரிய திண்தோள் பரதனை பழியின் தீர்ந்த<br/>
வேந்தனை, கண்டு நீர் நும் வில்வலி காட்டி மீண்டு,<br/>
போந்தது, எவ் அளவை நன்றே, போனமை பொருந்திற்று அன்றே.	       6.26.72<br/>
<br/>
 'அம்பரத்து அமைந்த வல்வில் சம்பரன் ஆவி வாங்கி<br/>
உம்பருக்கு உதவி செய்த ஒருவனுக்கு உதயஞ் செய்த<br/>
நம்பியை முதல்வர் ஆன மூவர்க்கு நால்வர் ஆன<br/>
தம்பியைக் கண்டு, நின்தன் தனு வலம் காட்டிற்று உண்டோ?	       6.26.73<br/>
<br/>
 'தீ ஒத்த வயிர வாளி உடல் உற, சிவந்த சோரி<br/>
காயத்தும், செவியின் ஊடும், வாயினும், கண்கள் ஊடும்<br/>
பாய, போய், இலங்கை புக்கு, வஞ்சனை பரப்பச் செய்யும்<br/>
மாயப் போர் ஆற்றல் எல்லாம் இன்றொடு மடியும் அன்றே!	       6.26.74<br/>
<br/>
 'பாசமோ, மலரின் மேலோன் பெரும் படைக் கலமோ, பண்டை<br/>
ஈசனார் படையோ, மாயோன் நேமியோ, யாதோ, இன்னும்<br/>
வீச நீர் விரும்புகின்றீர்? அதற்கு நாம் வெருவி, சாலக்<br/>
கூசினோம்; போதும் போதும்; கூற்றினார் குறுக வந்தார்.	       6.26.75<br/>
<br/>
 'வரங்கள் நீர் உடையவாறும், மாயங்கள் வல்லவாறும்,<br/>
பரம் கொள் வானவரின் தயெ்வப் படைக்கலம் படைத்தவாறும்<br/>
உரங்கேளாடு உன்னி அன்றோ, உம்மை நாம் உயிரினோடும்<br/>
சிரம் கொளத் துணிந்தது? அன்னது உண்டு; அது திறம்பினோமோ?	       6.26.76<br/>
<br/>
 'விடம் துடிக்கின்ற கண்டத்து அண்ணலும், விரிஞ்சன் தானும்,<br/>
படம் துடிக்கின்ற நாகப் பாற்கடல் பள்ளியானும்,<br/>
சடம் துடிக்கிலராய் வந்து தாங்கினும், சாதல் திண்ணம்;<br/>
இடம் துடிக்கின்றது உண்டே? இருத்திரோ? இயம்புவீரே!	       6.26.77<br/>
<br/>
"கொல்வென் " என்று, உன்னைத்தானே குறித்து ஒரு சூளும் கொண்ட<br/>
வில்லி, வந்து அருகு சார்ந்து, உன் சேனையை முழுதும் வீட்டி,<br/>
"வல்லையேல் வா வா " என்று விளிக்கின்றான்; வரிவில் நாணின்<br/>
ஒல் ஒலி, ஐய! செய்யும் ஓமத்துக்கு உறுப்பு ஒன்று ஆமோ?	       6.26.78<br/>
<br/>
 'மூவகை உலகும் காக்கும் முதலவன் தம்பி பூசல்<br/>
தேவர்கள், முனிவர், மற்றும் திறத்திறத்து உலகம் சேர்ந்தார்,<br/>
யாவரும் காண நின்றார்; இனி இறை தாழ்ப்பது என்னோ?<br/>
சாவது சரதம் அன்றோ? ' என்றனன், தருமம் காப்பான்.	       6.26.79<br/>
<br/>
இந்திரசித்து வெகுண்டு அனுமன் முதலியோரை இகழ்ந்துரைத்தல்<br/>
<br/>
அன்ன வாசகங்கள் கேளா, அனல் உயிர்த்து, அலங்கல் பொன் தோள்<br/>
மின் உக, பகு வாய் ஊடு வெயில் உக, நகைபோய் வீங்க,<br/>
'முன்னரே வந்து இம் மாற்றம் மொழிகின்றீர் 'மொழிந்த மாற்றம்<br/>
என்னதோ நீயிர் என்னை இகழ்ந்தது என்று இனைய சொன்னான்.	       6.26.80<br/>
<br/>
மூண்ட போர்தோறும் பட்டு முடிந்தநீர், முறையின் தீர்ந்து<br/>
மீண்டபோது அதனை எல்லாம் மறத்திரோ? விளிதல் வேண்டி<br/>
'ஈண்டவா 'என்னா நின்றீர்; இத்தனை பேரும் பட்டு<br/>
மாண்டபோது, உயிர் தந்தீயும் மருந்து வைத்தனையோ மான?	       6.26.81<br/>
<br/>
 'இலக்குவன் ஆக, மற்றை இராமனே ஆக, ஈண்டு<br/>
விலக்குவர் எல்லாம் வந்து விலக்குக; குரங்கின் வெள்ளம்<br/>
குலக்குலம் ஆக மாளும் கொற்றமும், மனிதர் கொள்ளும்<br/>
அலக்கணும், முனிவர் தம்மோடு அமரரும் காண்பர் அன்றே.	       6.26.82<br/>
<br/>
 'யானுடை வில்லும், என் பொன் தோள்களும், இருக்க இன்னும்<br/>
ஊனுடை உயிர்கள் யாவும் உய்யுமோ 'ஒளிப்பு இலாமல்?<br/>
கூனுடைக் குரங்கினோடு மனிதரைக் கொன்று, சென்று அவ்<br/>
வானினும் தொடர்ந்து கொல்வென்; மருந்தினும் உய்ய மாட்டீர்.	       6.26.83<br/>
<br/>
 'வேட்கின்ற வேள்வி இன்று பிழைத்தது; "வென்றோம் " என்று<br/>
கேட்கின்ற வீரம் எல்லாம் கிளத்துவீர்! கிளத்தல் வேண்டா;<br/>
தாழ்க்கின்றது இல்லை; உம்மைத் தனித்தனி தலைகள் பாறச்<br/>
சூழ்க்கின்ற வீரம் என்கைச் சரங்களாய்த் தோன்றும் அன்றே.	       6.26.84<br/>
<br/>
 'மற்று எலாம் நும்மைப் போல வாயினால் சொல்ல மாட்டேன்;<br/>
வெற்றிதான் இரண்டு தந்தீர்; விரைவது வெல்லக் கொல்லாம்?<br/>
உற்று நான் உருத்த காலத்து ஒருமுறை எதிரே நிற்கக்<br/>
கற்றிரோ? இன்னம் மாண்டு கிடத்திரோ? கடத்திரோதான்?	       6.26.85<br/>
<br/>
இந்திரசித்து, போர் செய்தற்கு ஆயத்தனாகித் தேரேறி வில்நாண் எறிந்து போர்ச்சங்கினை ஊதுதல்<br/>
<br/>
 'நின்மின்கள்; நின்மின்! 'என்னா, நெருப்பு எழ விழித்து, நீண்ட<br/>
மின்மின்கொள் கவசம் இட்டான்; வீக்கினான், தூணி; வீரப்<br/>
பொன் மின்கொள் கோதை கையில் பூட்டினான்; பொறுத்தான், போர்வில்;<br/>
எல் மின்கொள் வயிரத் திண்தேர் ஏறினான்; எறிந்தான் நாணி;	       6.26.86<br/>
<br/>
ஊதினான் சங்கம்; வானத்து ஒண்தொடி மகளிர் ஒண்கண்<br/>
மோதினார்; 'கணத்தின் முன்னே முழுவதும் முருங்க முற்றக்<br/>
காதினான் 'என்ன, வானோர் கலங்கினார்; கயிலை யானும்,<br/>
போதினான்தானும், 'இன்று புகுந்தது பெரும்போர் 'என்றார	       6.26.87<br/>
<br/>
பின் விளைவு எண்ணித் தேவர்கள் வாட்டமுறுதல்<br/>
<br/>
 'இழைத்த பேர் யாகம் தானே யாம் செய்த தவத்தினாலே<br/>
பிழைத்தது; பிழைத்ததேனும், வானரம் பிழைக்கல் ஆற்றா;<br/>
அழைத்தது விதியேகொல் என்று அஞ்சினார்; அம்பினாலே<br/>
உழைத்தது காண்கின்றோம் 'என்று, உணங்கினார், உம்பர் உள்ளார்.	       6.26.88<br/>
<br/>
குரங்குகள், இந்திரசித்தின் நாணொலி கேட்டு நிலை குலைந்தோடுதலும் அனுமன் மலையினைப் பறித்து எதிர்த்தலும்<br/>
<br/>
நாண்தொழில் ஓசை வீசிச் செவிதொறும் நடத்தலோடும்,<br/>
ஆண் தொழில் மறந்து, கையின் அடுக்கிய மரனும் கல்லும்<br/>
மீண்டன மறிந்து, சோர விழுந்தன; விழுந்த, 'மெய்யே<br/>
மாண்டனம் 'என்றே உன்னி, இரிந்தன, குரங்கின் மாலை.	       6.26.89<br/>
<br/>
படைப் பெருந்தலைவர் நின்றார்; அல்லவர், இறுதி பற்றும்<br/>
அடைப்ப அருங்காலக் காற்றால் ஆற்றலது ஆகிக் கீறிப்<br/>
புடை, திரிந்து ஓடும் வேலைப் புனல் என, இரியலுற்றார்;<br/>
கிடைத்த போர் அனுமன் ஆண்டு, ஓர் நெடுங்கிரி கிழித்துக் கொண்டான்.	       6.26.90<br/>
<br/>
இந்திரசித்து வீரவுரை பகர்ந்து அனுமனுடன் பொருதல்<br/>
<br/>
 'நில், அடா! நில்லு நில்லு! நீ, அடா! வாசி பேசிக்<br/>
கல் எடாநின்றது, என்னைப் போர்க்களத்து, அமரர் காண,<br/>
கொல்லலாம் என்றோ? நன்று; குரங்கு என்றால் கூடும் அன்றே?<br/>
நல்லை; போர், வாவா 'என்றான் நமனுக்கு நமனாய் நின்றான்.	       6.26.91<br/>
<br/>
வில் எடுத்து உருத்து நின்ற வீரருள் வீரன் நேரே,<br/>
கல் எடுத்து, எறிய வந்த அனுமனைக் கண்ணின் நோக்கி,<br/>
'மல் எடுத்து உயர்ந்த தோளாற்கு என்கொலோ வலியது? 'என்னா<br/>
சொல் எடுத்து, அமரர் சொன்னார்; தாதையும் துணுக்கம் உற்றான்.	       6.26.92<br/>
<br/>
வீசினன் வயிரக் குன்றம், வெம் பொறிக் குலங்கள் விண்ணின்<br/>
ஆசையின் நிமிர்ந்து செல்ல, 'ஆயிரம் உரும் ஒன்றாகப்<br/>
பூசின பிழம்பு இது 'என்ன, வரும் அதன் புரிவை நோக்கி,<br/>
கூசின, உலகம் எல்லாம்; குலைந்தது அவ் அரக்கர் கூட்டம்.	       6.26.93<br/>
<br/>
குண்டலம் நெடுவில் வீச, மேருவின் குவிந்த தோளான்,<br/>
அண்டமும் குலுங்க ஆர்த்து, மாருதி, அசனி அஞ்ச,<br/>
விண் தலத்து எறிந்த குன்றம் வெறுந் துகள் ஆகி வீழக்<br/>
கண்டனன்; எய்த தன்மை கண்டிலர், இமைப்பு இல் கண்ணார்.	       6.26.94<br/>
<br/>
இந்திரசித்து ஏவிய அம்புகளால் அனுமன் அயர்தல்<br/>
<br/>
மாறு ஒரு குன்றம் வாங்கி மறுகுவான் மார்பில், தோளில்,<br/>
கால்தரு காலில், கையில், கழுத்தினில், நுதலில், கண்ணில்,<br/>
ஏறின என்ப மன்னோ எரிமுகக் கடவுள் வெம்மை<br/>
சீறின பகழிமாரி, தீக்கடு விடத்தின் தோய்ந்த.	       6.26.95<br/>
<br/>
வெதிர் ஒத்த சிகரக் குன்றின் மருங்கு உற விளங்கலாலும்,<br/>
எதிர் ஒத்த இருளைக் கீறி எழுகின்ற இயற்கையாலும்,<br/>
கதிர் ஒத்த பகழிக் கற்றை கதிர் ஒளி காட்டலாலும்,<br/>
உதிரத்தின் செம்மை யாலும், உதிக்கின்ற கதிரோன் ஒத்தான்.	       6.26.96<br/>
<br/>
எதிர்த்துப் போர் செய்ய வந்த அங்கதன் முதலியோரை நோக்கிய இந்திரசித்து, இலக்குவன் எங்குள்ளான் என வினவுதல்<br/>
<br/>
ஆயவன் அயர்தலோடும், அங்கதன் முதல்வர் ஆனோர்,<br/>
காய்சினம் திருகி, வந்து கலந்துளார் தம்மைக் காணா,<br/>
'நீயிர்கள் நின்மின் நின்மின், இருமுறை நெடிய வானில்<br/>
போயவன் எங்கே நின்றான்? ' என்றனன், பொருள் செயாதான்.	       6.26.97<br/>
<br/>
வெம்பினர் பின்னும் மேன்மேற் சேறலும் வெகுண்டு, 'சீயம்<br/>
தும்பியைத் தொடர்வது அல்லால், குரங்கினைத் தொடர்வது உண்டோ?<br/>
அம்பினை மாட்டி, என்னே? சிறிது போர் ஆற்ற வல்லான்<br/>
தம்பியைக் காட்டித் தாரீர்; சாதிரோ, சலத்தின்? 'என்றான்.	       6.26.98<br/>
<br/>
 'அனுமனைக் கண்டிலீரோ? அவனினும் வலியிரோ? என்<br/>
தனு உளதன்றோ? தோளின் அவ் வலி தவிர்ந்தது உண்டோ!<br/>
இனம் முனை தீர்கிலீரோ? எவ் வலி ஈட்டி வந்தீர்?<br/>
மனிதனைக் காட்டி, நும்தம் மலைதொறும் வழிக் கொளீரே. '	       6.26.99<br/>
<br/>
இலக்குவன் மேற்சென்ற இந்திரசித்தினை எதிர்த்து  வானரர் வலியழிதல்<br/>
<br/>
169.	       6.26.என்று த்து இளவல் தன்மேல் எழுகின்ற இயற்கை நோக்கி,<br/>
குன்றமும் மரமும் வீசிக் குறுகினார்; குழாங்கள் தோறும்<br/>
சென்றன பகழி மாரி, மேருவை உருவித் தீர்வ,<br/>
ஒன்று அல, கோடி கோடி நுழைந்தன; வலியும் ஓய்ந்தார்.	       6.26.100<br/>
<br/>
வீடணன், விரைந்தழெுக என்றவாறு இலக்குவன் இந்திரசித்தின்மேல் போருக்கு முந்துதல்<br/>
<br/>
 'படுகின்றது அன்றோ, மற்று உன் பெரும் படை? பகழி மாரி<br/>
விடுகின்றது அன்றோ, வென்றி அரக்கனாம் காள மேகம்?<br/>
இடுகின்ற வேள்வி மாண்டது; இனி, அவன் பிழைப்பு உறாமே<br/>
முடுகு 'என்றான், அரக்கன் தம்பி; நம்பியும் சென்று மூண்டான்.	       6.26.101<br/>
<br/>
வந்தான் நெடுந்தகை மாருதி, மயங்கா முகம் மலர்ந்தான்,<br/>
'எந்தாய்! கடிது ஏறாய், எனது இருதோள்மிசை 'என்றான்;<br/>
'அந்தாக 'என்று உவந்து, ஐயனும் அமைவு ஆயினன் 'இமையோர்<br/>
சிந்தாகுலம் துறந்தார்; அவன் நெடுஞ் சாரிகை திரிந்தான்.	       6.26.102<br/>
<br/>
இந்திரசித்தும் இலக்குவனும் பெரும்போர் புரிதல்<br/>
<br/>
 'கார் ஆயிரம் உடன் ஆகிய ' எனல் ஆகிய கரியோன்,<br/>
ஓர் ஆயிரம் பரிபூண்டது ஓர் உயர் தேர்மிசை உயர்ந்தான்;<br/>
நேர் ஆயினர் இருவோர்களும்; நெடுமாருதி, நிமிரும்<br/>
போர் ஆயிரம் உடையான் என, திசை எங்கணும் பெயர்ந்தான்.	       6.26.103<br/>
<br/>
தீ ஒப்பன, உரும் ஒப்பன, உயிர் வேட்டன திரியும்<br/>
பேய் ஒப்பன, பசி ஒப்பன, பிணி ஒப்பன, பிழையா<br/>
மாயக் கொடுவினை ஒப்பன; மனம் ஒப்பன, கழுகின்<br/>
தாய் ஒப்பன, சில வெங்கணை துரந்தான் துயில் துறந்தான்.	       6.26.104<br/>
<br/>
அவ் அம்பினை அவ் அம்பினின் அறுத்தான், இகல் அரக்கன்;<br/>
'எவ் அம்பு இனி உலகத்து உள? ' என்னும்படி எய்தான்<br/>
வெவ் அம்பரம், வையம், திசை, மலை, வேலைகள், பிறவும்,<br/>
வவ்வும் கடையுக மாமழை பொழிகின்றது மான.	       6.26.105<br/>
<br/>
ஆயோன், நெடுங் குருவிக் குலம் எனலாம் சில அம்பால்<br/>
போய் ஓவிடத் துரந்தான்; அவை 'பொறியோ 'என, மறிய,<br/>
தூயோனும், அத்துணை வாளிகள் தொடுத்தான், அவை தடுத்தான்;<br/>
தீயோனும், அக்கணத்து, ஆயிரம் நெடுஞ் சாரிகை திரிந்தான்.	       6.26.106<br/>
<br/>
கல்லும், நெடுமலையும், பலமரனும், கடைகாணும்<br/>
புல்லும் சிறு பொடியும் இடை தெரியாவகை, புரியச்<br/>
செல்லும் நெறிதொறும் சென்றன தறெு கால்புரை மறவோன்<br/>
சில்லின் முதிர்தேரும், சின வயமாருதி தாளும்.	       6.26.107<br/>
<br/>
இருவீரரும், 'இவன் இன்னவன், இவன் இன்னவன் 'என்னச்<br/>
செருவீரரும் அறியாவகை திரிந்தார், கணை சொரிந்தார்;<br/>
'ஒரு வீரரும் இவர் ஒக்கிலர் ' என, வானவர் உவந்தார்;<br/>
பொரு வீரையும் பொரு வீரையும் பொருதால் எனப் பொருதார்.	       6.26.108<br/>
<br/>
 'விண் செல்கில, செல்கின்றன விசிகம் 'என, இமையோர்<br/>
கண் செல்கில; மனம் செல்கில : கணிதம் உறும் எனின், ஓர்<br/>
எண் செல்கில; நெடுங்கால வன் இடை செல்கிலன், உடல்மேல்<br/>
புண்செய்வன அல்லால், ஒரு பொருள் செல்வன தெரியா.	       6.26.109<br/>
<br/>
எரிந்து ஏறின, திசை யாவையும்; இடி ஆம் எனப் பொடியாய்<br/>
நெரிந்து ஏறின, நெடுநாண் ஒலி; படர் வான் நிறை உருமின்<br/>
சொரிந்து ஏறின சுடுவெங்கணை; தொடுந் தாரகை முழுதும்<br/>
கரிந்து ஏறின, உலகு யாவையும், கனல் வெம்புகை கதுவ.	       6.26.110<br/>
<br/>
வெடிக்கின்றன, திசை யாவையும், விழுகின்றன, இடிவந்து<br/>
இடிக்கின்றன, சிலைநாண் ஒலி; இருவாய்களும் எதிராக்<br/>
கடிக்கின்றன, கனல் வெம் கணை, கலி வான் உற விசைமேல்<br/>
பொடிக்கின்றன, பொறி வெம் கனல்; இவை கண்டனர் புலவோர்.	       6.26.111<br/>
<br/>
கடல் வற்றின; மலை உக்கன; பருதிக் கனல் கதுவுற்று<br/>
உடல் வற்றின; மரம், உற்றன கனல் பட்டன; உதிரம்<br/>
சுடர் வற்றின; சுறு மிக்கது; துணிபட்டு உதிர்கணையின்,<br/>
திடர் பட்டது, பரவை குழி; திரிவுற்றது புவனம்.	       6.26.112<br/>
<br/>
எரிகின்றன அயில் வெம் கணை இரு சேனையும் இரியத்<br/>
திரிகின்றன, புடை நின்றில, திசை சென்றன; சிதறிக்<br/>
கரி பொன்றின; பரி மங்கின; கவி சிந்தின; கடல் போல்<br/>
சொரிகின்றன, பொரு செம்புனல்; தொலைகின்றனர், கொலையால்.	       6.26.113<br/>
<br/>
புரிந்து ஓடின; பொரிந்து ஒடின; புகைந்து ஓடின; புகை போய்<br/>
எரிந்து ஓடின; கரிந்து ஓடின; இடம் ஓடின; வலமே<br/>
திரிந்து ஓடின; பிரிந்து ஓடின; செறிந்து ஓடின; திசைமேல்<br/>
சரிந்து ஓடின கருங் கோளரிக்கு இளையான் விடு சரமே.	       6.26.114<br/>
<br/>
நீர் ஒத்தன; நெருப்பு ஒத்தன; பொருப்பு ஒத்தன; நிமிரும்<br/>
கார் ஒத்தன; உரும் ஒத்தன; கடல் ஒத்தன; கதிரோன்<br/>
தேர் ஒத்தன; விடைமேலவன் சிரிப்பு ஒத்தன; உலகின்<br/>
வேர் ஒத்தன; செரு ஒத்து இகல் அரக்கன் விடு விசிகம்.	       6.26.115<br/>
<br/>
ஏமத் தடங் கவசத்து இகல் அகலத்தன; இருவோர்<br/>
வாமப் பெருந்தோள் மேலன; வதனத்தன; வயிரத்<br/>
தாமத்துணைக் குறங்கோடு இரு சரணத்தன, தம் தம்<br/>
காமக் குல மட மங்கையர் கடைக்கண் என, கணைகள்.	       6.26.116<br/>
<br/>
 'எந்நாளினின், எத்தேவர்கள், எத் தானவர், எவரே,<br/>
அன்னார் செரு விளைத்தார்? ' என, இமையோர் எடுத்து ஆர்த்தார்;<br/>
பொன் ஆர் சிலை இரு கால்களும், ஒருகால் பொறை உயிரா,<br/>
முன்நாளினில் இரண்டாம் பிறை முளைத்தால் என வளைத்தார்.	       6.26.117<br/>
<br/>
வேகின்றன உலகு இங்கு இவர் விடுகின்றன விசிகம்<br/>
போகின்றன, சுடர் வெந்தன; இமையோர்களும் புலர்ந்தார்;<br/>
'ஆகின்றது ஒர் அழிகாலம் இது ஆம், அன்று 'என அயிர்த்தார்;<br/>
நோகின்றன திசை யானைகள், செவி நாண் ஒலி நுழைய.	       6.26.118<br/>
<br/>
மீன் உக்கது, நெடு வானகம்; வெயில் உக்கது, சுடரும்;<br/>
மான் உக்கது, முழு வெண்மதி மழை உக்கது, வானம்;<br/>
தான் உக்கது, குல மால் வரை; தரை உக்கது; தகைசால்<br/>
ஊன் உக்கது, எவ் உலகத்தினும் உள ஆயினம் உயிரும்.	       6.26.119<br/>
<br/>
அக்காலையின் அயில்வெங்கணை ஐ ஐந்து புக்கு அழுந்த,<br/>
திக்கு ஆசு அற வென்றான் மகன் இளங்கோ உடல் செறித்தான்;<br/>
கைக் கார்முகம் வளையச் சில கனல் வெங்கணை, கவசம்<br/>
புக்கு, ஆகமும் கழன்று ஓடிட, இளங் கோளரி பொழிந்தான்.	       6.26.120<br/>
<br/>
தெரிந்தான் சில சுடர் வெங்கணை, தேவேந்திரன் சினமா<br/>
இரிந்து ஓடிடத் துரந்து ஓடின, இமையோரையும் முன்நாள்<br/>
அரிந்து ஓடின, எரிந்து ஓடின, அவை கோத்து, அடல் அரக்கன்<br/>
சொரிந்தான், உயர் நெடு மாருதி தோள்மேலினில் தோன்ற.	       6.26.121<br/>
<br/>
குருதிப் புனல் சொரிய, குணம் குணிப்பு இல்லவன், குணபால்<br/>
பருதி படி பொலிவுற்றதை இளங் கோளரி பார்த்தான்;<br/>
ஒரு திக்கிலும் பெயராவகை, அவன் தேரினை உதிர்த்தான்;<br/>
'பொருது இக்கணம் வென்றான் 'என, சரமாரிகள் பொழிந்தான்.	       6.26.122<br/>
<br/>
அத்தேர் அழிந்தது நோக்கிய இமையோர் எடுத்து ஆர்த்தார்;<br/>
முத்தேவரும் உவந்தார்; அவன், உரும் ஏறு என முனிந்தான்,<br/>
தத்தா; ஒரு தடந்தேரினைத் தொடர்ந்தான், சரம் தலைமேல்<br/>
பத்து ஏவினன்; அவை பாய்தலின், இளம் கோளரி பதைத்தான்.	       6.26.123<br/>
<br/>
பதைத்தான், உடல் நிலைத்தான், சில பகுவாய் அயில் பகழி<br/>
விதைத்தான்; அவன் விலக்காதமுன், விடைமேல் வரு விமலன்,<br/>
மதத்தால் எதிர்வரு காலனை ஒரு காலுற மருமத்து<br/>
உதைத்தால் என, தனித்து ஓர் கணை அவன் மார்பிடை உய்த்தான்.	       6.26.124<br/>
<br/>
கவசத்தையும் நெடு மார்பையும் கழன்று அக்கணை கழிய,<br/>
அவசத் தொழில் அடைந்தான்; அதற்கு இமையோர் எடுத்து ஆர்த்தார்;<br/>
திவசத்து எழு கதிரோன் எனத் தெரிகின்றது ஓர் கணையால்<br/>
துவசத்தையும் துணித்தே, அவன் மணித் தோளையும் தொளைத்தான்	       6.26.125<br/>
<br/>
உள் ஆடிய உதிரம் புனல் கொழுந் தீ என ஒழுக,<br/>
தள்ளாடிய வடமேருவின் சலித்தான்; உடல் தரித்தான்;<br/>
தொள்ளாயிரம் கடும் போர்க் கணை துரந்தான்; அவை, சுடர் போய்<br/>
விள்ளா நெடுங் கவசத்து இடை நுழையாது உக, வெகுண்டான்.	       6.26.126<br/>
<br/>
மறித்து ஆயிரம் வடிவெங்கணை, மருமத்தினை மதியாக்<br/>
குறித்து, ஆயிரம் பரித்தேரவன் விடுத்தான்; அவை குறி பார்த்து<br/>
இறுத்தான், நெடுஞ் சரத்தால், ஒரு தனி நாயகற்கு இளையோன்;<br/>
செறித்தான் உடல் சில பொன் கணை, சிலை நாண் அறத் தெரித்தான்.	       6.26.127<br/>
<br/>
 'வில் இங்கு இது நெடுமால் சிவன் எனும் மேலவர் தனுவே<br/>
கொல்? 'என்று கொண்டு அயிர்த்தான்; நெடுங் கவசத்தையும் குலையாச்<br/>
செல்லுங் கடுங்கணை யாவையும் சிதையாமையும் தெரிந்தான்;<br/>
வெல்லும்தரம் இல்லாமையும் அறிந்தான், அகம் மெலிந்தான்.	       6.26.128<br/>
<br/>
இந்திரசித்து மெலிவுற்றமையை யறிந்த வீடணன் இலக்குவனுக்கு அதனைத் தெரிவித்தல்<br/>
<br/>
அத்தன்மையை அறிந்தான் அவன் சிறுதாதையும், அணுகா,<br/>
முத்தன் முகம் நோக்கா, 'ஒரு மொழி கேள் 'என மொழிவான்,<br/>
'எத்தன்மையும் இமையோர்களை வென்றான் இகல் கண்டாய்!<br/>
பித்தன் மகன் தளர்ந்தான்; இனிப் பிழையான் 'எனப் பகர்ந்தான்.	       6.26.129<br/>
<br/>
இந்திரசித்து ஏவிய படைக்கலங்களை ஏற்ற கணைகளால் இலக்குவன் விலக்குதல்<br/>
<br/>
கூற்றின்படி கொதிக்கின்ற அக் கொலை வாள் எயிற்று அரக்கன்,<br/>
ஏற்றும் சிலை நெடுநாண் ஒலி உலகு ஏழினும் எய்த,<br/>
சீற்றம் தலைத்தலை சென்று உற, 'இது தீர் 'எனத் தெரியா,<br/>
காற்றின் படை தொடுத்தான்; அவன் அதுவே கொடு காத்தான்.	       6.26.130<br/>
<br/>
அனலின் படை தொடுத்தான்; அவன் அதுவே கொடு தடுத்தான்;<br/>
புனலின் படை தொடுத்தான்; அவன் அதுவே கொடு பொறுத்தான்;<br/>
கனல் வெங் கதிரவன் வெம்படை துரந்தான், மனம் கரியான்;<br/>
சினவெந் திறல் இளங் கோளரி அதுவே கொடு தீர்த்தான்.	       6.26.131<br/>
<br/>
இந்திரசித்து அயன் படை தொடுத்தானாக இலக்குவன் அப்படையினையே தொடுத்து அதனை அழித்தல்<br/>
<br/>
 'இது காத்திகொல்? 'என்னா, எடுத்து, இசிகப்படை எய்தான்;<br/>
அது காப்பதற்கு அதுவே உளது என்னா, தொடுத்து அமைந்தான்;<br/>
செதுகாப் படை தொடுப்பேன் என நினைந்தான், திசை முகத்தோன்<br/>
முதுமாப்படை துரந்தான், 'இனி முடிந்தாய் 'என மொழிந்தான்.	       6.26.132<br/>
<br/>
வானின்தலை நின்றார்களும் மழுவாளியும், மலரோன்<br/>
தானும், முனிவரரும், பிற தவத்தோர்களும், அறத்தோர்<br/>
கோனும், பிறபிற தேவர்கள் குழுவும், மனம் குலைந்தார்;<br/>
'ஊனம், இனி இலது ஆகுக இளங்கோக்கு 'என த்தார்.	       6.26.133<br/>
<br/>
ஊழிக்கடை இறுதி தலை, உலகு யாவையும் உண்ணும்<br/>
ஆழிப் பெருங்கனல் தன் ஒரு சுடர் என்னவும் ஆகாப்<br/>
பாழிச் சிகை பரப்பித் தனி படர்கின்றது பார்த்தான்<br/>
ஆழித் தனிமுதல் நாயகற்கு இளையான் அது மதித்தான்.	       6.26.134<br/>
<br/>
 'மாட்டான் இவன், மலரோன்படை முதற்போது தன் வலத்தால்<br/>
மீட்டான் அலன்; தடுத்தான் அலன்; முடிந்தான் 'என, விட்டான்;<br/>
'காட்டாது இனிக் கரந்தால், அது கருமம் அலது 'என்னா,<br/>
'தாள் தாமரை மலரோன் படை தொடுப்பேன் 'எனச் சமைந்தான்.	       6.26.135<br/>
<br/>
 'நன்று ஆகுக உலகுக்கு 'என முதலோன்மொழி நவின்றான்;<br/>
'பின்றாதவன் உயிர்மேற் செலவு ஒழிக 'என்பது பிடித்தான்;<br/>
'ஒன்றாக இம் முதலோன்படை தனை மாய்க்க 'என்று த்தான்;<br/>
நின்றான், அது துரந்தான்; அவன் நலம் வானவர் நினைத்தார்	       6.26.136<br/>
<br/>
 'தான் விட்டது மலரோன் படை எனின், மற்று இடை தருமே?<br/>
வான் விட்டதும், மண் விட்டதும், மறவோன் உடல் அறுமே,<br/>
'தேன் விட்டிடு மலரோன் படை தீர்ப்பாய் 'எனத் தெரிந்தான்;<br/>
'ஊன் விட்டவன் மறம் விட்டிலன் ' என, வானவர் உவந்தார்.	       6.26.137<br/>
<br/>
உருமேறு வந்து எதிர்ந்தால், அதன் எதிரே நெருப்பு உய்த்தால்,<br/>
வரும் ஆங்கது தவிர்ந்தால் என, மறவோன் படை மாய,<br/>
திருமால் தனக்கு இளையான் படை உலகு ஏழையும் தீய்க்கும்<br/>
அருமாகனல் எனநின்றது, விசும்பு எங்கணும் ஆகி.	       6.26.138<br/>
<br/>
படை அங்கு அது படரா வகை, பகலோன் குல மருமான்,<br/>
இடை ஒன்று அது தடுக்கும்படி செந்தீஉக எய்தான்,<br/>
தொடை ஒன்றினை, கணைமீமிசைத் துறுவாய் இனி 'என்றான்;<br/>
விடம் ஒன்றுகொடு ஒன்று ஈர்ந்தது போல் தீர்ந்தது, வேகம்.	       6.26.139<br/>
<br/>
தேவர்களது மகிழ்ச்சியும் சிவபெருமான் இராம இலக்குவரது பிறப்பின் உண்மையினை விளக்குதலும்<br/>
<br/>
விண்ணோர் அது கண்டார், 'வய வீரர்க்கு இனி மேன்மேல்<br/>
ஒண்ணாதன உளவோ? 'என மனம் தேறினர், உவந்தார்;<br/>
கண்ணார் நுதல் பெருமான், 'இவர்க்கு அரிதோ? 'எனக் கடைபார்த்து,<br/>
'எண்ணாது இவை பகர்ந்தீர்; பொருள் கேளீர்! 'என இசைத்தான்.	       6.26.140<br/>
<br/>
 'நாராயண நரர் என்று இவர் உளராய், நமக்கு எல்லாம்<br/>
வேராய், முழு முதல் காரணப் பொருளாய், வினை கடந்தார்;<br/>
ஆராயினும் தெரியாதது ஒர் நெடு மாயையின் அகத்தார்;<br/>
பாராயண மறை நான்கையும் கடந்தார்; இவர் பழையோர்.	       6.26.141<br/>
<br/>
"அறத்தாறு அழிவு உளது ஆம் " என, அறிவும் தொடர்ந்து அணுகாப்<br/>
புறத்தார், புகுந்து அகத்தார் எனப் பிறந்தார், அது புரப்பார்;<br/>
மறத்தார் குலம் முதல் வேர் அற மாய்ப்பான், இவண் வந்தார்;<br/>
திறத்தால் அதுதெரிந்து, யாவரும் தெரியாவகை திரிவார்.	       6.26.142<br/>
<br/>
"உயிர்தோறும் உற்றுளன், தோத்திரத்து ஒருவன் " என க்கும்<br/>
அயிராநிலை உடையான் இவன்; அவன், இவ் உலகு அனைத்தும்<br/>
தயிர்தோய் பிரை எனல் ஆம் வகை கலந்து, ஏறிய தலைவன்;<br/>
பயிராதது ஒர் பொருள் இன்னது என்று உணர்வீர்; இது பரமால்.	       6.26.143<br/>
<br/>
 'நெடும் பாற்கடல் கிடந்தாரும், பண்டு, இவர்; நீர் குறை நேர,<br/>
விடும்பாக்கியம் உடையார்களைக் குலத்தோடு அற வீட்டி,<br/>
இடும்பாக்கியத்து அறம் காப்பதற்கு இசைந்தார் 'என இது எலாம்,<br/>
அடும்பு ஆக்கிய தொடைச் செஞ்சடை முதலோன் பணித்து அமைந்தான்.	       6.26.144<br/>
<br/>
உண்மையினை அறிவுறுத்திய சிவபெருமானைத் தேவர்கள் தொழுது போற்றுதல்<br/>
<br/>
 'அறிந்தே, இருந்து அறியேம், அவன் நெடு மாயையின் அயர்ப்பேம்;<br/>
பிறிந்தேம் இனி முழுது ஐயமும்; பெருமான்  பிடித்தோம்;<br/>
எறிந்தேம் பகைமுழுதும்; இனித் தீர்ந்தேம், இடர் கடந்தேம்;<br/>
செறிந்தோர் வினைப் பகைவா! ' எனத்தொழுதார், நெடுந்தேவர்.	       6.26.145<br/>
<br/>
மாயோன் படையினை இந்திரசித்து ஏவுதலும் இலக்குவன், தன்னைத் திருமாலாகத் தியானித்த அளவில் அது விலகிப் போதலும்<br/>
<br/>
மாயோன் நெடும்படை வாங்கிய வளைவாள் எயிற்று அரக்கன்,<br/>
'நீயோ இது தடுத்தாய் எனின், நினக்கு ஆர் எதிர் நிற்பார்?<br/>
போயோ விசும்பு அடைவாய்? இது பிழையாது 'எனப் புகலா,<br/>
தூயோன்மிசை, உலகு யாவையும் தடுமாறிட, துரந்தான்.	       6.26.146<br/>
<br/>
சேமித்தனர் இமையோர்தமை, சிரத்து ஏந்திய கரத்தால்;<br/>
ஆம் இத் தொழில், பிறர் யாவரும் அடைந்தார்; பழுது அடையாக்<br/>
காமிப்பது முடிவிப்பது, படர்கின்றது கண்டான்;<br/>
'நேமித் தனி அரி, தான் 'என நினைந்தான், எதிர் நடந்தான்.	       6.26.147<br/>
<br/>
தீக்கின்றது இவ் உலகு ஏழையும் எனச் செல்வதும் தெரிந்தான்;<br/>
நீக்கும் தரம் அல்லா முழு முதலோன் என நினைந்தான்;<br/>
மீச் சென்றிலது, அயல் சென்றது, விலங்கா, வலங்கொடு, மேல்<br/>
போய்த்து, அங்கு அது; கனல் மாண்டது புகை வீய்ந்தது, பொதுவே.	       6.26.148<br/>
<br/>
ஏத்து ஆடினர், இமையோர்களும் கவியின் குலம் எல்லாம்<br/>
கூத்து ஆடின; அர மங்கையர் குனித்து ஆடினர்; தவத்தோர்<br/>
'காத்தாய் உலகு அனைத்தும் 'எனக் களித்து ஆடினர்; கமலம்<br/>
பூத்தானும் அம் மழுவாளியும் முழு வாய் கொடு புகழ்ந்தார்.	       6.26.149<br/>
<br/>
சிவனது படையினை இந்திரசித்து விடுதல்<br/>
<br/>
அவன் அன்னது கண்டான், 'இவன் ஆரோ? 'என அயிர்த்தான்;<br/>
'இவன் அன்னது முதலே உடை இறையோன் என வியவா,<br/>
'எவன் என்னினும் நின்று ஆகுவது இனி எண்ணிலன் 'என்னா,<br/>
'சிவன் நன்படை தொடுத்து ஆருயிர் முடிப்பேன் 'எனத் தெரிந்தான்.	       6.26.150<br/>
<br/>
பார்ப்பான் தரும் உலகு யாவையும் ஒரு நாள் ஒருபகலே<br/>
தீர்ப்பான் படை தொடுப்பேன் ' எனத் தெரிந்தான்; அது தெரியா,<br/>
மீப் பாவிய இமையோர் குலம் வெரு உற்றது; 'இப்பொழுதே<br/>
மாய்ப்பான் 'என உலகு யாவையும் மறுகுற்றன, மயங்கா.	       6.26.151<br/>
<br/>
 'தானே சிவன்தரப் பெற்றது, தவம் நாள்பல உழந்தே;<br/>
தானே, 'பிறர் அறியாதது தந்தேன் 'எனச் சமைந்தான்;<br/>
ஆனால், இவன் உயிர் கோடலுக்கு ஐயம் இலை 'என்னா,<br/>
மேல்நாளும் இதனையே விடின் எதிர் நிற்பவர் இல்லை.	       6.26.152<br/>
<br/>
மனத்தால், மலர் புனல் சாந்தமொடு அவி தூபமும் வகுத்தான்;<br/>
நினைத்தான்; 'இவன் உயிர்கொண்டு இவண் நிமிர்வாய் 'என நிமிர்ந்தான்;<br/>
சினத்தால் நெடுஞ்சிலை நாண் தடந் தோள்மேல் உறச் செலுத்தா,<br/>
எனைத்து ஆயது ஒர் பொருளால் இடை தடை இல்லதை விட்டான்.	       6.26.153<br/>
<br/>
சிவனது படையினால் தோன்றிய விளைவுகள்<br/>
<br/>
சூலங்களும், மழுவும், சுடு கணையும், கனல் சுடரும்,<br/>
ஆலங்களும், அரவங்களும், அசனிக்குலம் எவையும்,<br/>
காலன்தனது உருவங்களும், கரும்பூதமும், பெரும் பேய்ச்<br/>
சாலங்களும் நிமிர்கின்றன, உலகு எங்கணும் தான் ஆய்.	       6.26.154<br/>
<br/>
ஊழிக் கனல் ஒருபால் அத னுடனே தொடர்ந்து உடற்றும்;<br/>
சூழிக் கொடுங் கடுங்காற்று அத னுடனே வர, தூர்க்கும்<br/>
ஏழிற்கும் அப் புறத்தாய் உள பெரும் போர்க்கடல் இழிந்த ஆங்கு<br/>
ஆழித்தலைக் கிடந்தால் என நெடுந்தூங்கு இருள் அடைய.	       6.26.155<br/>
<br/>
பரிந்தார். 'இதுபழுது ஆகிலது, இறுவான் எனும் பயத்தால்;<br/>
நெரிந்து ஆங்கு அழிகுரங்கு உற்றது பகருந்துணை நெடிதே.<br/>
திரிந்தார், இரு சுடரோர்; உலகு ஒரு மூன்று உடன் திரிய.	       6.26.156<br/>
<br/>
அதுகண்டு அஞ்சிய வீடணன் இதனை விலக்க இயலுமோ என வினவ இலக்குவன் அதனை நோக்கிச் சிரித்தல்<br/>
<br/>
பார்த்தான் நெடுந்தகை வீடணன், உயிர் கால் உற, பயத்தால்<br/>
வேர்த்தான், 'இது விலக்கும் தரம் உளதோ, முதல் வீரா!<br/>
தீர்த்தா! 'என அழைத்தான்; அதற்கு இளங்கோளரி சிரித்தான்;<br/>
போர்த்தார் அடல் கவிவீரரும், அவன் தாள்நிழல் புகுந்தார்.	       6.26.157<br/>
<br/>
அபயம் அடைந்தவர்களை அஞ்சற்க எனக் கையமைத்துத் தானும் சிவன் படையை விட, அது இந்திரசித்தின் படையினை விழுங்குதல்<br/>
<br/>
 'அவயம்! உனக்கு அவயம்! 'எனும் அனைவோரையும், 'அஞ்சேல்<br/>
அவயம் உமக்கு அளித்தோம் 'எனத் தன் கைத் தலத்து அமைத்தான்<br/>
'உவயம் உறும் உலகின் பயம் உணர்ந்தேன், இனி ஒழியேன்;<br/>
சிவன் ஐம் முகம் உடையான் படை தொடுப்பேன் 'எனத் தெளிந்தான்.	       6.26.158<br/>
<br/>
அப்பொன்படை மனத்தால் நினைந்து, அர்ச்சித்து அதை, 'அழிப்பாய்<br/>
இப்பொன் படைதனை மற்றொரு தொழில் செய்யலை 'என்னா,<br/>
துப்பு ஒப்பது ஒர்கணை கூட்டினன் துரந்தான்; இடை தொடரா<br/>
எப்பொன்படை எவையும் புக விழுங்குற்றது, ஒர் இமைப்பின்.	       6.26.159<br/>
<br/>
விண் ஆர்த்தது; மண் ஆர்த்தது, மேலோர் மணிமுரசின்<br/>
கண் ஆர்த்தது, கடல் ஆர்த்தது, மழை ஆர்த்தது, கலையோர்<br/>
எண் ஆர்த்தது, மறை ஆர்த்தது, விசயம் என இயம்பும்<br/>
பெண் ஆர்த்தனள், அறம் ஆர்த்தது, பிறர் ஆர்த்தது பெரிதால்.	       6.26.160<br/>
<br/>
இலக்குவனது வன்மையைக் கண்டு திகைப்புற்ற இந்திரசித்து தன் வன்மையால் மேலும் அம்புகளைச் செலுத்துதல்<br/>
<br/>
இறு காலையின் உலகு யாவையும் அவிப்பான் இகல் படையை,<br/>
மறுகா வகை வலித்தான், அது வாங்கும்படி வல்லான்;<br/>
தறெுகாலனின் கொடியோனும், மற்று அதுகண்டு, அகம் திகைத்தான்;<br/>
அறுகால்வயக் கவிவீரரும் அரி என்பதை அறிந்தார்.	       6.26.161<br/>
<br/>
 'தயெ்வப்படை பழுது உற்றது எனக் கூசுதல் சிதைவால்;<br/>
எய் வித்தகம் உளது; அன்னது பிழையாது 'என இசையா,<br/>
கைவித்தகம் அதனால் சில கணை வித்தினன்; அவையும்<br/>
மொய்வித்தகன் தடந்தோளினும் நுதற் சூட்டினும் மூழ்க.	       6.26.162<br/>
<br/>
வெய்யோன் மகன்முதல் ஆகிய விறலோர், மிகு திறலோர்,<br/>
கை ஓய்வு இலர், மலைமாரியின் நிருதக் கடல் கடப்பார்;<br/>
'உய்யார் 'என வடி வாளிகள் சதகோடிகள் உய்த்தான்.<br/>
செய்யோன் அயல் தனிநின்ற தன் சிறுதாதையைச் செறுத்தான்.	       6.26.163<br/>
<br/>
இலக்குவனது அயலில் நின்ற வீடணனை இந்திரசித்து இகழ்ந்துரைத்தல்<br/>
<br/>
 'முரண்தடம் தண்டும் ஏந்தி, மனிசரை முறைமை கூறிப்<br/>
பிரட்டரின் புகழ்ந்து, பேதை அடியரின் தொழுது பின்சென்று,<br/>
இரட்டுறும் முரசம் என்ன, இசைத்ததே இசைக்கின்றாய் ஐப்<br/>
புரட்டுவன் தலையை, இன்று; பழி என ஒழிவென் போலாம்.	       6.26.164<br/>
<br/>
 'விழிபட, முதல்வர் எல்லாம் வெதும்பினர் ஒதுங்கி வீழ்ந்து<br/>
வழிபட, உலகம் மூன்றும் அடிப்பட வந்த தேனும்,<br/>
அழிபடை தாங்கல் ஆற்றும் ஆடவர், யாண்டும் அஃகாப்<br/>
பழிபட வந்த வாழ்வை யாவரே நயக்கற் பாலார்?	       6.26.165<br/>
<br/>
 'நீர் உள்ளதனையும் உள்ள மீன் என, நிருதர் எல்லாம்<br/>
வேர் உளதனையும் வீவர், இராவணனோடு; மீளார்;<br/>
ஊர் உளது; ஒருவன் நின்றாய் நீ உளை உறைய; நின்னோடு<br/>
ஆர் உளர் அரக்கர் நிற்பார், அரசு வீற்றிருக்க? ஐயா!	       6.26.166<br/>
<br/>
 'முந்தைநாள், உலகம் தந்த மூர்த்தி வானோர்கட்கு எல்லாம்<br/>
தந்தையார் தந்தை யாரைச் செரு இடை சாயத் தள்ளி,<br/>
கந்தனார் தந்தை யாரைக் கயிலையோடு ஒருகைக் கொண்ட<br/>
எந்தையார் அரசு செய்வது, இப்பெரும் பலம் கொண்டேயோ?	       6.26.167<br/>
<br/>
 'பனிமலர்த் தவிசின் மேலோன் பார்ப்பன குலத்துக்கு எல்லாம்<br/>
தனிமுதல் தலைவன் ஆன உன்னை வந்து அமரர் தாழ்வார்;<br/>
மனிதருக்கு அடிமையாய் நீ இராவணன் செல்வம் ஆள்வாய்;<br/>
இனி உனக்கு என்னோ, மானம்? எங்கேளாடு அடங்கிற்று அன்றே.	       6.26.168<br/>
<br/>
 'சொல்வித்தும், பழித்தும், நுங்கை மூக்கினைத் துணிவித்தோரால்,<br/>
எல்வித்தும் படைக்கை உங்கள் தமையனை எங்கேளாடும்<br/>
கொல்வித்தும், தோற்றுநின்ற கூற்றினார் குலத்தை எல்லாம்<br/>
வெல்வித்தும், வாழும் வாழ்வின் வெறுமையே விழுமிது அன்றே?	       6.26.169<br/>
<br/>
 'எழுதி ஏர் அணிந்த திண்தோள் இராவணன், இராமன் அம்பால்,<br/>
புழுதியே பாயல் ஆகப் புரண்டநாள், புரண்டுமேல் வீழ்ந்து,<br/>
அழுதியோ? நீயும் கூட ஆர்த்தியோ? அவனை வாழ்த்தித்<br/>
தொழுதியோ? யாதோ, செய்யத் துணிந்தனை? விசயத் தோளாய்!	       6.26.170<br/>
<br/>
 'ஊனுடை உடம்பின் நீங்கி, மருந்தினால் உயிர்வந்து உய்யும்<br/>
மானிடர் இலங்கை வேந்தைக் கொல்வரே? நீயும் அன்னான்<br/>
தான் உடை செல்வம் துய்க்கத் தகுதியோ? சரத்தினோடும்<br/>
வான் இடைப் புகுதி அன்றே, யான் பழி மறுக்கின்! 'என்றான்.	       6.26.171<br/>
<br/>
வீடணன், மறுமொழி பகர்தல்<br/>
<br/>
அவ்  அமையக் கேட்ட வீடணன், அலங்கல் மோலி<br/>
செவ்விதின் துளக்கி, மூரல் முறுவலும் தெரிவது ஆக்கி,<br/>
'வெவ்விது பாவம்; சாலத் தருமமே விழுமிது; ஐய;<br/>
இவ்  கேட்டி 'என்னா, இனையன விளம்பல் உற்றான்.	       6.26.172<br/>
<br/>
 'அறம்துணை ஆவது அல்லால், அருநரகு அமைய நல்கும்<br/>
மறம்துணை ஆக, மாயாப் பழியொடும் வாழ மாட்டேன்;<br/>
துறந்திலேன் மெய்ம்மை; எய்தும் பொய்ம்மையே துறப்பது அல்லால்,<br/>
பிறந்திலேன் இலங்கை வேந்தன் பின், அவன் பிழைத்த போதே.	       6.26.173<br/>
<br/>
 'உண்டிலென் நறவம்; பொய்ம்மை த்திலென்; வலியால் ஒன்றும்<br/>
கொண்டிலென்; மாய வஞ்சம் குறித்திலென்; யாரும் குற்றம்<br/>
கண்டிலர் என்பால்; உண்டே? நீயிரும் காண்டிர் அன்றே?<br/>
பெண்டிரின் திறம்பினாரைத் துறந்தது பிழையிற்று ஆமோ?	       6.26.174<br/>
<br/>
"மூவகை உலகும் ஏத்தும் முதலவன், எவர்க்கும் மூத்த<br/>
தேவர்தம் தேவன், தேவி கற்பினின் சிறந்துளாளை<br/>
நோவன செய்தல் தீது '' என்று ப்ப, நுன் தாதைசீறி<br/>
'போ 'எனப் போந்தேன்; இன்று நரகதில் பொருந்துவேனோ?	       6.26.175<br/>
<br/>
 'வெம்மையின் தருமம் நோக்கா வேட்டதே வேட்டு, வீயும்<br/>
உம்மையே புகழும் பூண்க; துறக்கமும் உமக்கே ஆக;<br/>
செம்மையில் பொருந்தி, மேலோர் ஒழுக்கினோடு அறத்தைத் தேறும்<br/>
எம்மையே பழியும் பூண்க; நரகமும் எமக்கே ஆக.	       6.26.176<br/>
<br/>
"அறத்தினைப் பாவம் வெல்லாது " என்னும் அது அறிந்து "ஞானத்<br/>
திறத்தினும் உறும் '' என்று எண்ணி, தேவர்க்கும் தேவைச் சேர்ந்தேன்;<br/>
புறத்தினில் புகழே ஆக, பழியொடும் புணர்க, போதச்<br/>
சிறப்பு இனிப் பெறுக; தீர்க ' என்றனன், சீற்றம் தீர்ந்தான்.	       6.26.177<br/>
<br/>
 'பெறும் சிறப்பு எல்லாம் என்கைப் பிறைமுக வாளி ஒன்றால்<br/>
இறும் சிறப்பு அல்லால், அப்பால் எங்கு இனிப் போவது? 'என்னா,<br/>
தறெும் சிறைக் கலுழன் அன்னது ஒருகணை தெரிந்து, செம்பொன்<br/>
உறும் சுடர்க்கழுத்தை நோக்கி, நூக்கினான், உருமின் வெய்யோன்.	       6.26.178<br/>
<br/>
அக் கணை அசனி என்ன அன்று என, ஆலம் உண்ட<br/>
முக்கணான் சூலம் என்ன, முடுகிய முடிவை நோக்கி,<br/>
'இக்கணத்து இற்றான் 'இற்றான் ' என்கின்ற இமையோர் காண,<br/>
கைக்கணை ஒன்றால், வள்ளல், அக்கணை கண்டம் கண்டான்.	       6.26.179<br/>
<br/>
கோல் ஒன்று துணிதலோடும், கூற்றுக்கும் கூற்றம் அன்னான்,<br/>
வேல் ஒன்று வாங்கி விட்டான்; வெயில் ஒன்று விழுவது என்ன,<br/>
நாலொன்றும் மூன்றும் ஆன புவனங்கள் நடுங்கலோடும்,<br/>
நூல் ஒன்று வரிவிலானும், அதனையும் நுறுக்கி வீழ்த்தான்.	       6.26.180<br/>
<br/>
 'வேல்கொடு கொல்லல் உற்றான் ' என்று, ஒரு வெகுளி பொங்க,<br/>
கால்கொடு காலின் கூடிக் கைதொடர் கனகத் தண்டால்,<br/>
கோல்கொளும் ஒருவனோடும், கொடித் தடந்தேரில் பூண்ட<br/>
பால்கொளும் புரவி எல்லாம் படுத்தினான், துடிப்பு மாற.	       6.26.181<br/>
<br/>
அழிந்த தேர்மீது நின்றான் ஆயிர கோடி அம்பு<br/>
பொழிந்து, அவன் தோளின் மேலும், இலக்குவன் புயத்தின் மேலும்,<br/>
ஒழிந்தவர் உரத்தின் மேலும் உதிர நீர் வாரி ஓதம்<br/>
அழிந்து இழிந்து ஓட நோக்கி அண்டமும் இரிய ஆர்த்தான்.	       6.26.182<br/>
-----------------------------<br/>
<br/></ul>
<hr noshade=""/>
This file was last updated on 4 Jan. 2017 <br/>
Feel free to send corrections to the webmaster. <br/>
</body>
</body></html>
