<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2012 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>capApati  (play) by pammal campanta mutaliyAr (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">பம்மல் சம்பந்த முதலியார் அவர்களின் <br/>
சபாபதி  (நாடகம்)<br/></font></h2>
<h2>capApati (play) <br/>
by pammal campanta mutaliyAr<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to the Tamil Virtual Academy <br/>
for providing us with scanned images version of the work online.<br/>
Etext preparation and proof-reading: <br/>
This etext was produced through Distributed Proof-reading approach. <br/>
We thank the following persons in the preparation and proof-reading of the etext: <br/>
Anbu Jaya, S. Karthikeyan, G. Mahalingam, Raji Rajan and Thamizhagazhvan<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/>
© Project Madurai, 1998-2012.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.

</ul>
<hr noshade=""/>
<center> <h3> <font color="blue">பம்மல் சம்பந்த முதலியார் அவர்களின் <br/>சபாபதி  (நாடகம்)<br/>
</font></h3></center>
<ul>
<strong> Source: </strong><br/>
சபாபதி<br/>
முதற்பாகம்<br/>
<br/>
நாடகப் பேராசிரியர்<br/>
ப. சம்பந்த முதலியார், பி.ஏ.பி.எல்<br/>
அவர்களால் இயற்றப்பட்டது<br/>
<br/>
நான்காம் பதிப்பு<br/>
கிடைக்குமிடம்:<br/>
P. சம்பந்த முதலியார் B.A., B.L., இல்லம்<br/>
13. ஆச்சாரியப்பன் தெரு, சென்னை - 1.<br/>
காபி ரைட்          1956  <br/>
<br/>
அருட்பெருஞ்ஜோதி அச்சகம்,<br/>
சென்னை - 1.<br/>
---------------------------------<br/>
<br/>
<strong>  இவர் எழுதிய மற்ற நூல்கள் </strong><br/>
லீலாவதி - சுலோசனை, சாரங்கதரன், மகபதி, காதலர் கண்கள். <br/>
நற்குல தெய்வம், மனோஹரன், ஊர்வசியின் சாபம்,<br/>
இடைச்சுவர் இருபுறமும், என்ன நேர்ந்திடினும், விஜயரங்கம்,<br/>
தாசிப்பெண், மெய்க்காதல், பொன் விலங்குகள், சிம்ஹளநாதன்,<br/>
விரும்பிய விதமே, சிறுத்தொண்டர், காலவரிஷி, ரஜபுத்ரவீரன்,<br/>
உண்மையான சகோதரன், சதி-சுலோசனா, புஷ்பவல்லி, உத்தம<br/>
பத்தினி, அமலாதித்யன், கள்வர் தலைவன், பொங்கல் பண்டிகை<br/>
அல்லது சபாபதி இரண்டாம் பாகம், ஓர் ஒத்திகை அல்லது<br/>
சபாபதி மூன்றாம் பாகம், சபாபதி நான்காம் பாகம், பேயல்ல<br/>
பெண்மணியே, புத்த அவதாரம், விச்சுவின் மனைவி, வேதாள<br/>
உலகம், மனைவியால் மீண்டவன், சந்திரஹரி, சுபத்ரார்ஜுனா,<br/>
கொடையாளி கர்ணன். சஹதேவன் சூழ்ச்சி, நோக்கத்தின்<br/>
குறிப்பு, இரண்டு ஆத்மாக்கள், சர்ஜன் ஜெனரல் விதித்த மருந்து. <br/>
மாளவிகாக்னிமித்ரம். விபரீதமான முடிவு. சுல்தான்<br/>
பேட்டை சப் அஸிஸ்டெண்ட் மாஜிஸ்டிரேட், சகுந்தலை, <br/>
காளப்பன் கள்ளத்தனம், முற்பகல் செய்யின் பிற்பகல் விளையும். <br/>
நாடக மேடை நினைவுகள்-ஆறு பாகங்கள், நாடகத் தமிழ், யயாதி, <br/>
பிராமணனும் சூத்திரனும், வாணீபுர வணிகன், இரண்டு நண்பர்கள்.<br/>
சத்ருஜித், ஹரிச்சந்திரன், மார்க்கண்டேயர், ரத்னாவளி, கண்டு<br/>
பிடித்தல், கோனேரி அரச குமாரன். சந்தையிற் கூட்டம்,<br/>
வைகுண்ட வைத்தியார், தீட்சிதர் கதைகள், ஹாஸ்யக் கதைகள்,<br/>
குறமகள், நல்லதங்காள், சிறுகதைகள் நடிப்புக் கலையில் தேர்ச்சி<br/>
பெறுவ தெப்படி? ஹாஸ்ய வியாசங்கள், தமிழ் பேசும் படக்<br/>
காக்ஷி, விடுதிப் புஷ்பங்கள், பேசும்பட அனுபவங்கள். வள்ளி<br/>
மணம், கதம்பம், மாண்டவர் மீண்டது, ஆஸ்தானபுரம் நாடகச் சபை, <br/>
சங்கீதப் பயித்தியம், ஒன்பது குட்டி நாடகங்கள், சபாபதி<br/>
ஜமீந்தார், சிவாலயங்கள், இந்தியாவிலும் அப்பாலும் - ஐந்து<br/>
பாகங்கள், சிவாலய சிற்பங்கள், சதி சக்தி, மனை ஆட்சி, இந்தியனும் ஹிட்லரும், <br/>
தீபாவளி வரிசை, காலக் குறிப்புகள்,  சுப்ரமண்ய ஆலயம், <br/>
தீயின் சிறு திவலை, கலையோ காதலோ, உணவுப் பொருள்கள், <br/>
சபாபதி துவிபாஷி, சபாபதி துணுக்குகள், இல்லறமும் துறவறமும். <br/>
<br/>
-----------------------------<br/>
என் தந்தை - தாயார்<br/>
ப. விஜயரங்க முதலியார்<br/>
ப. மாணிக்கவேலு அம்மாள்<br/>
ஞாபகார்த்தமாக இந்நூல் சமர்ப்பிக்கப்பட்டது<br/>
----------------------------------------<br/>
<hr noshade="" width="50%"/>
<center><h3> முகவுரை </h3></center>
<br/>
இது சபாபதி நாடகவரிசையில் முதல் பாகம். இந்த 
வரிசையில் இன்னும் ஏழு பாகங்கள் அச்சிட்டிருக்கிறேன். 
ஒவ்வொன்றும் பிரத்யேகமாய் நடிக்கப்படலாம்.<br/>
<br/>
இந்த நாடகத்தையாவது நான் வெளியிட்ட மற்ற நாடகங்கள் எதையாவது நடிப்பதென்றால் எனக்குச் சேரவேண்டிய ராய்ல்டி கட்டணத்தைச் 
செலுத்திய பிறகே நடிக்கவேண்டும்; நான் ஒருவருக்கும் இலவசமாக 
நடிக்க உத்தரவு கொடுப்பதில்லை. மேற்சொன்னபடி எனக்கு ராயல்டி 
கொடாமலும் என் உத்திரவு இல்லாமலும் என் நாடகம் எதையாவது
யாராவது நடித்தால் தற்கால காபிரைட் சட்டப்பிரகாரம் மாஜிஸ்ட்ரேட்
கோர்ட் தண்டனைக்குள்ளாவர்கள்.<br/>
<br/>
இப்படிக்கு,<br/>
ப. சம்பந்தம்<br/>
<hr noshade="" width="50%"/>
<br/>
<strong> சபாபதி  -  முதற்பாகம்<br/>
நாடக பாத்திரங்கள் </strong> <br/>
-----------------<br/>
<ul>
மாணிக்க முதலியார்       ...  சபாபதி முதலியார் தகப்பன்<br/>
சபாபதி முதலியார்         ...  மாணிக்க முதலியார் பிள்ளை<br/>
குப்புசாமி முதலியார்       ...  சபாபதி முதலியார் மாமனார்<br/>
கிருஷ்ணசாமி              ...  சபாபதி முதலியார் மைத்துனன்<br/>
முருகேசம்                ... சபாபதி முதலியர் சினேகிதர்<br/>
குமரகுரு                  ... சபாபதி முதலியர் சினேகிதர்<br/>
நரசிம்மாச்சாரி             ... சபாபதி முதலியர் சினேகிதர்<br/>
சுந்தரமூர்த்திப் பிள்ளை     ... ஓர் பெரிய மனுஷ்யன்<br/>
சபாபதி                    ... சபாபதிமுதலியாரின் வேலையாள்<br/>
சின்னசாமி முதலியார்       ... தமிழ் வாத்தியார்<br/>
நாகேஸ்வர ஐயர்           ...  பாடகர்<br/>
கோபிநாத் ராவ்             ...  பாடகர்<br/>
கோவிந்தப் பிள்ளை         ...  பாடகர்<br/>
திரிபுரம்மாள்                ...  சபாபதி முதலியார் தாயார்<br/>
தெய்வயானை அம்மாள்      ...  சபாபதி முதலியார் மாமியார்<br/>
சினேகிதர்கள், பிராமணன் முதலியவர்.<br/>
-----------------------------------------------------------<br/>
<br/>
கதை நிகழ் இடம் :- சென்னை, திருவல்லிக்கேணி.<br/>
</ul><br/>
குறிப்பு :- எனது நாடகங்களில் வரும் பெயர்களெல்லாம் புனைப் பெயர்களேயொழிய ஒருவரை குறிப்பனவல்ல.<br/>
-----------------------------------------------------------<br/>
<hr noshade="" width="50%"/><br/>
<center> <h3>சபாபதி  (முதல் பாகம்)<br/> முதல் அங்கம்  -  முதல் காட்சி </h3></center>
<br/>
இடம்:- சென்னை, திருவல்லிக்கேணியில் மாணிக்க முதலியார் வீட்டில் ஓர் அறை.<br/>
<br/>
சபாபதி முதலியார் வருகிறார்.<br/>
<br/>
ச.மு. பைஜோவ்! (by Jove) நாலேகால் மணியாயிபோச்சி, இன்னம் ஒர்த்தரும் <br/>
        வரலே. இந்த இண்டியன்சு  (Indians) களுக்கு பங்க்சுயாலிடி (punctuality) <br/>
        இண்ரதே தெரியரதில்லெ; யூரோபியன்ஸா (Europeans) யிருந்தா, நாலரை <br/>
        மணியிண்ணா, நாலு மணிக்கெல்லாம் சரியா வந்தூடமாட்டாங்களா! – <br/>
        யாரடா அங்கே? சபாபதி!<br/>
[சபாபதி மெல்ல வந்து கதவின் ஓரம் நிற்கிறான்.]<br/>
        சபாபதி!-அடே! என்னடா இது? நான் உன்னெ கூப்பிடறேன், இங்கே <br/>
        நிண்ணுகினு, பேசாதிருக்கிறயே!<br/>
<br/>
ச.    இல்லேப்பா - நீ வந்து - உன்னெ கூப்பிட்டெ - இண்ணு நெனச்சிக்கினெ அப்பா!<br/>
<br/>
ச.மு. வாட் நான்சென்ஸ்! (what nonsense) நான் என்ன மாடா <br/>
          என்னெ கூப்டுகுவேன்?<br/>
<br/>
ச.    நீ - உன்னயே கூப்பிடமாட்டே - அல்லா?  ஆமாம்பா, தப்புதான்.<br/>
<br/>
ச.மு. இங்கே வாடா இப்படி - நம்ப ரெண்டு பேருக்கும் ஒரே பேரா இருக்கிறத்துலெ, <br/>
          பெரிய ந்யூசென்சா (nuisance) இருக்குது; உம்பேரெ நீ மாத்திகோ.<br/>
<br/>
ச.   அதென்னமாப்பா முடியும்? எம்பேரெ நானே மாத்திக்க முடியுமா?<br/>
<br/>
ச.மு. ஏண்டா முடியாது?<br/>
<br/>
ச.    நானே என்னமாப்பா மாத்திகிறது?<br/>
<br/>
ச.மு. ஏன் வேறெ பேர் வைச்சிக்கோ.<br/>
<br/>
ச.    ஓ! அப்படி சொல்ரையோ - ஆனா - அதுக்கு ரொம்ப செலவு புடிக்குமே அப்பா.<br/>
<br/>
ச.மு.  அதுக் கென்னாத்துக்குடா செலவு?<br/>
<br/>
ச.    எனக்கு பேர் வைச்சப்போ, எங்க பந்துகோலுங்களுக்கல்லாம் எவ்வளவு <br/>
        சப்பாடு கீப்பாடெல்லாம் போட்டாங்களாமே. அந்தமாதிரி செய்யத் தேவலையா?<br/>
<br/>
ச.மு.  அதுக்கு எவ்வளவு புடிக்கும்?<br/>
<br/>
ச.    ஒரு அஞ்சி ரூபாயாவது புடிக்காதா?<br/>
<br/>
ச.மு.  அம்மாவெ கேட்டு அஞ்சி ரூபா வாங்கிதர்ரேன் - பேரெ மாத்திக சீக்கிரம்.<br/>
<br/>
ச.      அப்படியே ஆவுட்டும் அப்பா.<br/>
<br/>
ச.மு.   ஊம் - என்னாண்ணு பேரே மாத்திக்கரே?<br/>
<br/>
ச.      ஊம் - நானு - ஊம் - ரத்தினசபாபதி இண்ணு பேரு வைச்சிக்கிறேம்பா.<br/>
<br/>
ச.மு.  வாட் நான்சென்ஸ்! (what nonsense) சபாபதியே ஒதவாது இண்ணா, <br/>
         ரத்தின சபாபதி என்னாடா அது! அதெல்லாம் ஒதாவது. வேறே என்னமானா <br/>
         பேர் வைச்சிகணும்.<br/>
<br/>
ச.      அப்படியே ஆவட்டும்பா.<br/>
<br/>
ச.மு.   சரிதான், நீ போயி தெருவண்டெ பாரு, என் சினேகிதருங்க <br/>
          யாரானாலும் வர்ராங்களா இண்ணு.  [போகிறான்]<br/>
<br/>
ச.      இதோ வர்ராரப்பா ஒருத்தரு.<br/>
<br/>
முருகேசம் வருகிறான்.<br/>
<br/>
மு.      குட் ஈவ்னிங், பிரதர். (good evening brother) <br/>
              <br/>
ச.மு.    குட் ஈவினிங், வாங்க வாங்க! - என்னா பிரதர், இவ்வளவு லேட்டா (late) <br/>
          வந்தைங்களே? நான் நாலு மணிக்கெல்லாம் வரச்சொல்லலே?<br/>
<br/>
மு. [கடியார சங்கிலியை இழுத்து. கடியாரத்தைப் பார்ப்பதுபோல் பார்த்து] <br/>
         ஓ அஞ்சி நிமிஷம் லேட்டா போச்சி!<br/>
<br/>
ச.மு. அஞ்சி நிமிஷமா? இரவது நிமிஷமாச்சி - உங்க கடியாரம் ஸ்லோவா (slow) <br/>
         போராப்போலே யிருக்குது- காட்டுங்க பார்க்கலாம்.<br/>
<br/>
[முருகேசத்தின் கடியார சங்கிலியை இழுக்க, சாவிகொத்து மாத்திரம் வெளிப்படுகிறது.]<br/>
<br/>
என்னா பிரதர்! கெடியாரம் எங்கே?<br/>
<br/>
மு.கெடியாரம்....ரிபேருக்கு (repair) கொடுத்திருக்கிறேன்.<br/>
<br/>
ச.மு. கொஞ்ச நாழிக்கி முன்னெ - என்னமோ மணி பாத்து சொன்னைங்களே.<br/>
          என்னமா சொன்னைங்க?<br/>
<br/>
மு. சும்மா, ஒரு கெஸ் (guess) பண்ணென்.<br/>
<br/>
ச.ம. சாவிகொத்தெ பாத்து!<br/>
<br/>
                       குமரகுரு வருகிறான்.<br/>
<br/>
கு. எக்ஸ்கியூஸ் மி (excuse me) பிரதர் - நான் வர்ரத்துக்கு கொஞ்சம் நேரமாச்சி – <br/>
         நேத்து நீங்க கொட்டெ பாக்கு கேட்டைங்களே, அத்தெ நல்லதா பொறுக்கி <br/>
         வாங்கி யாரத்துக்கு கொஞ்சம் நேரமாச்சி.<br/>
<br/>
ச.மு. வேணாம் பிரதர், நீங்களே வைச்சிகிங்க, வீட்லெ நேத்து சாயங்காலம் <br/>
         பஸ்டுகிளாஸ் (first class) கொட்டெ பாக்கு வாங்கி யிருக்கிறங்க - கொஞ்சம் <br/>
         கொண்டுவரச் சொல்ரேன் பாருங்க - அடே சபாபதி!<br/>
                        [சபாபதி மறுபடி வருகிறன்]<br/>
   அம்மா கிட்டேபோயி, நேத்து சாயந்திரம் வாங்கனாங்களே, அந்த கொட்டெ <br/>
        பார்க்குலே கொஞ்சம் வாங்கிகினு வா - சீக்கிரம்.      <br/>
   [சபாபதி போகிறான்]<br/>
<br/>
கு. என்னா பிரதர் நேத்து மத்யானம் என்னமா யிருந்தது?<br/>
<br/>
ச.மு. காபி (cofee) எல்லாம் நண்ணயிருந்தது, அந்த உப்புமாவுலே தான் கொஞ்சம் <br/>
         உப்பு அதிகமா போட்டடூட்டான்.<br/>
<br/>
கு.   அதெல்லா பிரதர்.  அரித்மெடிக் (arithmetic) பேபரெ பத்தி கேட்டேன்.<br/>
<br/>
ச.மு. அதுவா? க்வைட் ஈசி (quite easy), ஒன்பது சம்ஸ் கரெக்ட் (sums correct)<br/>
<br/>
கு.    எட்டு சம்ஸ்தானே கொடுத்திருந்துது?<br/>
<br/>
ச.மு. ஓ!-அது சொல்ரைங்களோ - அதுலே - ஒரு சம்முக்கு ரெண்டு ஆன்சர் (answer) <br/>
         வந்தது பாருங்கோ, அத்தெ சேர்த்து ஒன்பது கணக்கு பண்ணிவுட்டேன்.<br/>
                 {சபாபதி பாக்கைக் கொண்டு வருகிறான்.}<br/>
<br/>
ச.    இந்தாப்பா.<br/>
<br/>
ச.மு. ஏண்டா! டர்டி! பெக்கர்! (dirty beggar)  கையிலேயா எதுத்துவர்ரது? உன் <br/>
         டர்டி ஹான்ட்ஸ்லே (dirty hands) கொண்டுவரக்கூடாது இண்ணு <br/>
        எத்தினிதரம் சொல்ரது?<br/>
<br/>
ச.     நீ சொல்லவே இல்லையப்பா.<br/>
<br/>
ச.மு.  எல்லாம் சொல்லி யிருக்கிறேன், இனிமேலே என்னா கொண்டாரச் <br/>
           சொன்னாலும், ஒரு தட்டுலே வைச்சி  கொண்டு வரணும். <br/>
<br/>
ச.     சரிதாம்பா.<br/>
<br/>
ச.மு.  பிரதர்ஸ், இந்த பாக்கெ கொஞ்சம் டிரை (try)  பண்ணி பாருங்க.<br/>
<br/>
மு.    பஸ்டுகிளாஸ்!<br/>
<br/>
கு.     நண்ணா இருக்குது பிரதர்.<br/>
<br/>
ச.மு.  ஏன் ருக்மாங்கதம் இன்னம் வல்லே? எப்பவும் இப்படித்தாம் பிரதர் அவன். <br/>
         எந்நேரமும் புஸ்தகம் தான், ஹி ஹார்ட்லி ஒர்க்ஸ் (he hardly works)  பிரதர்-<br/>
        கொஞ்சம்கூட எக்சர்சைஸ் (exercise) எடுத்துகிறது இல்லெ-நாம்ப போயி <br/>
        டெனிஸ் (tennis) பிகின் (begin) பண்ணுவோம். அவன் வரட்டும் அப்புறம்-<br/>
        அடே சபாபதி' என டெனிஸ் ஷூஸ் (shoes) கொண்டுவா சீக்கிரம் -             [சபாபதி போகிறான்]<br/>
        பிரதர் முருகேசம், உங்கள் பாட் (bat) கொண்டு  வந்திருக்கைங்களா?<br/>
<br/>
மு.     இதோ கொண்டு வந்திருக்கிறேன் பிரதர்.<br/>
<br/>
ச.மு.  ஏது பிரதர், நியூ(new)வா யிருக்குது? என்னா பிரதர்றிஸ்டு பாண்டெ <br/>
         (wrist band)பீச்ச கையிலே கட்ரைங்ளே? நீங்க என்னா லெப் ஹாண்டிலெயா <br/>
         (left hand)டரைங்க?<br/>
<br/>
மு.    இல்லே பிரதர்,(brother)- சோத்து கையிலே தான் ஆடரேன் - ஆனாலும் <br/>
        டுவிஸ்டு (twist) பண்ணும் போது இந்த கையிலெ சுளுக்கிகிது. அதுக்காக-<br/>
<br/>
[சபாபதி ஒரு வெள்ளித் தட்டில் பந்தாடுகிற ஜோட்டை வைத்துக்கொண்டு வருகிறான்.]<br/>
<br/>
ச.மு.  வாட் நான்சென்ஸ்!(what nonsense)என்னாடா இது?<br/>
            ஜோட்டே தட்டுலே வைச்சி கொண்டார்ரையே!<br/>
<br/>
ச.     நீதானே அப்பா சொன்னே, எத்தெ கொண்டாரச்  சொன்னாலும் ஒரு <br/>
          தட்டுலே வைச்சி கொண்டாரச் சொல்லி.<br/>
<br/>
ச.மு.  ஸ்டுபிட் கூஸ்! (stupid goose!) இதுகூடவாடா தெரியாது? எதுவானா <br/>
         திண்ரவஸ்து கொண்டாரச் சொன்னா தட்டுலே வைச்சி கொண்டாரணு மிண்ணா, <br/>
         ஜோட்டே கூடவா, தட்டுலெ வைச்சி கொண்டாரச் சொன்னேன்?<br/>
<br/>
ச.     எனக்கென்னமாப்பா தெரியும், நீ சொல்லிக் கொடுத்தா<br/>
           அல்லவோ தெரியுமப்பா.<br/>
<br/>
ச.மு.  இது கூடவா சொல்லிக்கொடுக்கணும்? இனிமேலே<br/>
            ஜோட்டெ தட்டுலே வைக்காதே, போ.<br/>
<br/>
ச.      இனிமேலே ஜோட்டே தட்டுலே வைக்கலேப்பா- போரேம்பா - என்னமோ <br/>
           இங்கிலீஷ்லெ சொன்னையே - டுபிட் கூஸ் இண்ணா - அதுக்கு அர்த்தம் <br/>
          என்னாப்பா!<br/>
<br/>
ச.மு.   ஸ்டுபிட் கூஸ் (stupid goose) இண்ணா ரொம்ப கெட்டிக்காரன் இண்ணு <br/>
           அர்த்தம், போ. <br/>
[சபாபதி போகிறான்.]<br/>
         என்னா போங்க பிரதர், இவனெ கட்டிகினு அழரது பெரிய ந்யூசென்ஸா <br/>
        (nuisance) யிருக்குது. அண்ணாகிட்ட சொல்லி இவனெ டிஸ்மிஸ் (dismiss) <br/>
        பண்ணி விடலாம் இன்னு பாத்தா, எனக்கு மனசு வரல்லெ சின்னபோது <br/>
        மொதல் என்னோடே வளர்ந்து வந்திருக்கிறான்,-ஸ்டுபிட் (stupid)டா யிருந்தாலும், <br/>
        க்வைட் ஆனஸ்டு சாப் (quite honest chap) - வாங்க பிரதர்ஸ், போகலாம் – <br/>
         ரொம்ப நாழியாயி போச்சி!-<br/>
                                        [வெளியே பார்த்து]<br/>
         அடடடே! என்னா தூர்ராப்போலெ யிருக்குது ! மழே வந்தூட்டுது பிரதர் – <br/>
         இன்னைக்கு டெனிஸ் (tennis) முடியாது - சீ!<br/>
<br/>
கு.      ஆமாம் பிரதர் - வெரி ஹெவி ரெயின் (very heavy rain).<br/>
            ஆடமுடியாது இனிமேலெ.<br/>
<br/>
ச.மு.   அப்போ, வேறே என்னா செய்யலாம்? கார்ட்ஸ்  (cards) ஆடலாமா?<br/>
<br/>
மு.     ஆமாம் பிரதர்.<br/>
<br/>
ச.மு.    அடே சபாபதி!<br/>
<br/>
                           சபாபதி வருகிறான்.<br/>
                 கார்ட்ஸ் கொண்டா சீக்கிரம்.     <br/>
 [சபாபதி போகிறான்.]<br/>
          நம்ப மூணுபேர்தா இருக்கிறோமே – முன்நூத்தி நாலு-- ஸ்டுபிட் கேம் <br/>
        (stupid game) தான் ஆடமுடியும்.<br/>
<br/>
சபாபதி ஒரு போஸ்டு கார்டு (post card) எடுத்துக்கொண்டு வருகிறான்.<br/>
<br/>
ச.       இந்தாப்பா.<br/>
<br/>
ச.மு.    என்னடா இது? இத்தெ கொண்டாந்தையே?<br/>
<br/>
ச.       கார்டு கொண்டுவரச் சொன்னையே அப்பா.<br/>
<br/>
ச.மு.    சத் கழுதை! கார்டு பாக் (card pack) கார்டு பாக்  தெரியாதா?<br/>
<br/>
ச.       அதுவா? இதோ கொண்டாரேம்பா.   [போகிறான்.]<br/>
<br/>
ச.மு.    இவநெ கட்டிகினு அழரது பெரிய கஷ்டமா போச்சி <br/>
            எது சொன்னாலும் தப்பா செய்யரான்!<br/>
<br/>
சபாபதி ஒரு கார்பெட் பாக் (carpet bag) எடுத்துக்கொண்டு வருகிறான்.<br/>
<br/>
ச.     இதோ அப்பா!<br/>
<br/>
ச.மு. வாட் இடியட் ! (what idiot) என்னடா இத்தெ கொண்டாந்தையே!<br/>
<br/>
ச.  கார்பெட்பாக் கொண்டாரச் சொன்னையே அப்பா.<br/>
<br/>
ச.மு.   ஏண்டா? நான் கார்பெட் பாக் இன்னு சொன்னேனா?<br/>
<br/>
ச.     நீ சும்மா கோவிச்சிக்காதெ அப்பா, - இந்த இங்கிலீஷ்  பாஷ எனக்கு நண்ணா <br/>
           அர்த்தமாவலெ - தமுழுலே சொல்லப்பா.<br/>
<br/>
ச.மு.  கார்டு பாக்குக்கு தமிழ் என்னா பிரதர்?<br/>
<br/>
ச.     என்னாப்பா, அது தெரியாதா ஒனக்கு? என்ன முட்டாளா  இருக்கிறேப்பா!<br/>
<br/>
ச.மு.  அடே ஸ்டுபிட் கூஸ்! பேசாதிரு.<br/>
<br/>
மு.    காயிதக்கட்டு இன்னு சொல்லுங்க பிரதர்.<br/>
<br/>
ச.     ஆ! அவருக்கு தெரியும்பா, அவர் கெட்டிக்காரப்பா!  ஸ்டுபிட் கூஸ்! அவரு!<br/>
<br/>
ச.மு.   என்னடா அவரை திட்ரையே? கழுதை!<br/>
<br/>
ச.     நான் எங்கேப்பா திட்டினேன்? கெட்டிக்காரருண்ணல்லவோ சொன்னேன்! <br/>
           டூபிட்கூஸ் இன்னா, ரொம்ப கெட்டிக்காரன் இண்ணு நீதானே அப்பா சொன்னே.<br/>
<br/>
ச.மு.   மூடு வாய! தடிக்கழுதை! இன்னொருதரம் பேசனா உன்னே டிஸ்மிஸ் <br/>
          (dismiss) பண்ணி உடுவேன் -  நயினா கிட்ட சொல்லி.<br/>
<br/>
ச.     இல்லெப்பா இல்லெப்பா! - நீ கோவிச்சிக்காதேப்பா.<br/>
<br/>
ச.மு.   ஆனா - வாயெ மூடிகினு போயி - காயிதக்கட்டு -  கொண்டா சீக்கிரம்.<br/>
<br/>
ச.      உம் பேசக் கூடாதல்லவா?        [போகிறான்.]<br/>
<br/>
ச.மு. பெரிய இடியட்டா (idiot) இருக்கிறான். இவன பயித்தியக்கார ஆஸ்பத்திரிக்கி <br/>
          அனுப்பிச் சூடலாமிண்ணா நானு மாத்திரம் ஒண்டியா என்னமாப்பா போறது,<br/>
           நீயும் கூடவாப்பா இண்ரா! இவன என்ன செய்யறது?<br/>
<br/>
சபாபதி பெரிய காகிதக்கட்டு ஒன்றைக் கொண்டு வருகிறான்.<br/>
<br/>
ச.மு.  பாத்தைங்களா பிரதர்! சொன்னதுக்குச் சரியா  செய்யரான்! ஏண்டா, <br/>
         இத்தெ வைச்சிகினு என்ன மாடா ஆடரது ?<br/>
<br/>
ச. பேசலாமா அப்பா?<br/>
<br/>
ச-மு. பேசு<br/>
<br/>
ச. நீ இஸ்பெட் காயிதம் தானே கேட்டே?  அப்பவே நெனைச்சேம்பா, ஆனாலும் <br/>
        பேசக்கூடாது இண்ணையே இண்ணு இத்தெ கொண்டாந்தேம்பா.<br/>
<br/>
ச-மு. போடா! இஸ்பெட் காயிதந்தான் கொண்டா சீக்கிரம்.<br/>
<br/>
ச. இதோ கொண்டாந்தூட்டேம்பா.  [விரைந்து போகிறான்.]<br/>
<br/>
ச.மு. இவனெ கட்டிகினு அழரது போதுமிண்ணு போவுது!<br/>
         சபாபதி சீட்டுக்கட்டை எடுத்துக் கொண்டு வருகிறான்.<br/>
<br/>
ச. இத்தெ மின்னாலே சொல்லக்கூடாதாப்பா?<br/>
<br/>
ச.மு. கொடுடா இப்படி.       [அதைக் குலுக்கிக்கொண்டே]<br/>
   நாலுபேர் இருந்தா சரியாயிருக்கும் ஆட்டம்-<br/>
<br/>
ச. அப்பா, எனக்கு கூட, இஸ்பெட் ஆடத் தெரியும்பா கொஞ்சம்-<br/>
<br/>
ச.மு. சத்! அதனப் பிரசங்கி! -தெருவுலே போயி தெரிஞ்சவங்க யாரானாலுமிருந்தா <br/>
         இட்டுகுனு வா- நிக்காதெ போ!             <br/>
  [சபாபதி போகிறான்.]<br/>
         [சீட்டைக் குலுக்கிப் போட்டுக்கொண்டு]     <br/>
        நாலாவது கை வர்ர வரைக்கும் முன்னுத்தி நாலுதான் ஆடுவோம்.<br/>
         [ சபாபதி மறுபடி விரைந்து வருகிறான்.]<br/>
<br/>
ச. அப்பா! அப்பா! நாலாவது கை ஆப்டுது அப்பா இதோ இட்டாந்தேம்பா!<br/>
<br/>
            சின்னசாமி முதலியார் மெல்ல வருகிறார்.<br/>
<br/>
சி. அப்பேன் தம்பி-<br/>
<br/>
ச.மு. யாருடா அது?<br/>
<br/>
ச. தமிழ் வாத்தியாரப்பா.<br/>
<br/>
ச.மு. [ஒரு புறமாக] ஏண்டா! இவரெ யாரடா இட்டாரச் சொன்னது?<br/>
<br/>
ச. தெரிஞ்சவங்க யாரையானாலும் இட்டாரச் சொன்னையேப்பா.<br/>
<br/>
சி. அப்பேன், என்னை என்னத்திற்குக் கூப்பிட்டே?<br/>
<br/>
ச-மு. இதோ உக்காருங்க வாத்தியார். <br/>
(பரபரப்புடன் சீட்டையெல்லாம் சேர்த்து வைத்துவிட்டு தன் நிநேகிதர்களுக்குக் கண்ணால் சைகை செய்து அவர்களை அனுப்பி விடுகிறான்.)<br/>
<br/>
ச. நம்ம ஆள் வந்து - என்னமோ - ஒரு கை குறைவாயிருக்குது - உங்களெ <br/>
         அவசரமா அழைக்கிறாங்க, இண்ணு சொன்னான் - உடனே வந்தேன்; <br/>
         அதென்ன குறைவாயிருக்குது?<br/>
<br/>
ச-மு. ஒரு பாட்டுக்கு கொஞ்சம் அர்த்தம் குறைவாயிருக்குது தெரியலே – <br/>
         அதுக்காக தமிழ் வாத்தியார் போனா அழைச்சிகினுவா, அர்த்தம் கேக்கணும் <br/>
         இண்ணு சொல்லி அனுப்பிச்சா, இந்த தடிக்கழுதை தப்பா சொன்னான்!<br/>
<br/>
ச. நானாப்பா தடிக்கழுதெ?<br/>
<br/>
ச-மு. சத் பேசாதிரு! வாயெ தெறந்தையோ பாரு!<br/>
<br/>
சி. என்ன பாட்டப்பேன் அது? - இந்தப் புத்தகத்திலா?<br/>
(சீட்டுக்கட்டை எடுக்கப் பார்க்கிறார்)<br/>
<br/>
ச-மு. இல்லே! இல்லே! (அதை எடுத்துக்கொண்டு) திருவாசகத்துலே "நாடகத்தால் <br/>
           உன்னடியார் போல்" என்ற பாட்டு.<br/>
<br/>
சி. ரொம்ப சுலபமாச்சே - சொல்றேன் கேள் – <br/>
         நாடகத்தால் - நாடகத்தால், உன்னடியார்  - உன்னடியார்,<br/>
         போல் - போல, நான் - நானாகப்பட்டவன், அடித்து -அடித்து, <br/>
         வீடகத்தே - வீடகத்தே, புகுந்திடுவான்-புகுந்திடுபவன், <br/>
         மிகப் பெரிதும் - ரொம்ப பெரிதாகவும், விரைகின்றேன் - விரைக்கின்றேன், <br/>
        ஆடகச் சீர் – ஆடமாகிய சீர், மணிக்குன்றே - மணியாகிய குன்றே, <br/>
        இடையரா -இடையராகிய, அன்புனக்கு - அன்புனக்கு-<br/>
<br/>
(பின்புறமாக மாணிக்கமுதலியார் மெல்ல வந்து நிற்கிறார்)<br/>
        என்னூடகத்தே-என் வூட்டினுடைய அகத்தே, நீன்றுருக - நின்றுருக, <br/>
        தந்தளுளேன் - தந்தருளேன், உடையானே - உடையவனே – <br/>
        அவ்வளவுதான் அர்த்தம், ரொம்ப சுலபமாச்சே.<br/>
<br/>
மா. ரொம்ப அழகா யிருக்குது! இந்த மாதிரி அர்த்தம் சொன்னா, அவனுக்குத் <br/>
         தமிழ் நண்ணா வந்தூடும்!<br/>
<br/>
சி. ஆ! - பெரிய மொதலியாரவாளா? பாக்கலே-ஏ! மன்னிக்கணும்.<br/>
<br/>
மா. மன்னிக்கரது அப்பறம் இருக்கட்டும். இந்த மாதிரி நீங்க பாடஞ்சொல்லி <br/>
         அழுதா, அவன் பாஸ் பண்ணாப் போலெத்தான்! ரெண்டு வரி தமிழ் சரியா <br/>
         எழுதத் தெரியலே-<br/>
<br/>
சி. இல்லைங்க-நீங்க ஒரு வியாசம் எழுதச் சொன்னைகளே அது பதினெட்டு பக்கம் <br/>
         சரியாக எழுதினதாகச் சொல்லுச்சே அப்பென்.<br/>
<br/>
மா. அத்தெ கேக்கத்தான் வந்தேன்; அந்தபதினெட்டு பக்கம் எழுதின அழகே! <br/>
        (வியாசத்தை அவர் கையில் கொடுக்கிறார்)<br/>
<br/>
சி. (வாங்கிக்கொண்டு) இருக்குங்க, பதினெட்டு பக்கம் இருக்கும்.<br/>
<br/>
மா. பதினெட்டு பக்கம் இருக்கரது சரிதான் – படிச்சிப் பாருங்கையா.<br/>
<br/>
சி. (படிக்கிறார்) "இருப்புப்பாதை வியாசம்-இருப்புப்பாதை என்றால், இருப்புப்பாதை <br/>
         என்று அர்த்தம்"-<br/>
<br/>
மா. சரிதான், நீங்க அர்த்தம் சொல்லிக் கொடுக்கிற மாதிரிதான் அவனும் <br/>
         எழுதரான்-அப்புறம்.<br/>
<br/>
சி. (படிக்கிறார்) "மட்ராசில் சௌத் இண்டியன் றெயில்வே, மடராஸ் றெயில்வே <br/>
         என்று, ரெண்டு றெயில்வேக் களிருக்கின்றன"<br/>
<br/>
மா. என்னா ஐயா இது தமிழா? - அப்புறம் படிங்க.<br/>
<br/>
சி. (படிக்கிறார்) 'சௌத் இண்டியன் ரெயில்வே மட்ராசிலிருந்து புறப்பட்டு <br/>
          குப் குப் குப் குப்! - குப் குப் -குப்" ...அப்பேன்! இது என்னா அப்பேன்?...<br/>
<br/>
ச-மு. உங்களுக்கு சாரியா படிக்கத் தெரியலே வாத்தியார்- நான் படிக்கிறேன் <br/>
        பாருங்க.   (படிக்கிறான்) <br/>
<br/>
'சௌத் இண்டியன் ரெயில்வே மட்ராசிலிருந்து புறப்பட்டு, <br/>
குப் குப் குப் குப் குப் குப் குப் குப் குப் குப் குப் குப் குப் குப் குப் குப் <br/>
குப் குப் குப் குப் குப் குப் குப் குப் குப் குப் குப் குப் குப் குப் குப் குப்-<br/>
<br/>
சி. அப்பேன், என்னாப்பேன் இந்த குப் குப்?<br/>
<br/>
ச-மு. பொகை போறது.<br/>
<br/>
சி. ஓ-எவ்வளவு தூரம் போவுது?<br/>
<br/>
ச-மு. செங்கல்பட்டு வரைக்கும்.<br/>
<br/>
சி. என்னா! இந்த குப் குப் செங்கல்பட்டு வரைக்குமா போவுது?<br/>
<br/>
ச-மு. இல்லாப்போனா றெயில் நிண்ணுபூடாதா?<br/>
<br/>
மா. பாதைங்களா வியாசம் எழுதின அழகெ?<br/>
<br/>
சி. (பக்கங்களைத் திருப்பிப் பார்த்து) அப்பேன், அந்த குப் குப் தவிர, <br/>
        வேறென்னமான எழுதி இருக்கிரையா?<br/>
<br/>
ச-மு. எழுதியிருக்கிறேன் சாமி.<br/>
<br/>
மா.  எழுதியிருக்கரான்!-அதெயும் படிக்கச் சொல்லுங்க.<br/>
<br/>
சி. அதெ படியப்பேன்.<br/>
<br/>
ச-மு. (ஏழு பக்கங்களைத்தள்ளி) பிறகு – செங்கல்பட்டைக் கடந்து போகும்போது <br/>
         பாலாறு பிரிட்ஜ் (bridge) வரும்போது அதன் பேரில் கட கட கட கட கட <br/>
        கட கட  வென்றும், பட பட பட பட  பட பட பட பட வென்றும்,<br/>
        கட கட பட பட, பட பட கட கட, கட கட பட பட, பட பட கட கட, <br/>
        கட கட பட பட பட பட  கட கட-<br/>
<br/>
சி. உம் - இந்த கட கட, பட பட எவ்வளவு?<br/>
<br/>
ச.மு. பிரிட்ஜ் தாண்டர வரைக்கும்.<br/>
<br/>
சி. இல்லெ எத்தினி பக்கம் எழுதி யிருக்கரெ இண்ணு கேட்டேன்-<br/>
<br/>
மா. (சபாபதி கையிலிருந்து வியாசத்தைப் பிடுங்கிக் கொண்டு) கட கட பட பட <br/>
        அஞ்சி பக்கம், குப் குப் ஏழு பக்க்கம் வியாசம் தீர்ந்து போச்சி!<br/>
         (அதைக் கிழித்துத் தமிழ் வாத்தியார் தலைமீது போடுகிறார்)<br/>
          இதுக்கு பரிட்செ ஒண்ணு! தமிழ் வாத்தியார் ஒண்ணு.<br/>
<br/>
திரிபுரம்மாள் விரைந்து வருகிறார்கள்.<br/>
<br/>
தி. அதென்னா போங்க? இப்ப போயி நாயினாமேலெ கோவிச்சிகரைங்களே! <br/>
         அதோ கோளப்பஞ் சேரியம்மா வந்திருக்கிராங்க புள்ளையெ பாக்க!<br/>
<br/>
ச.மு. உம்! உம்!   (அழுகிறான்)<br/>
<br/>
மா. ஆமாம், கண்ணாலம் ஒண்ணுதான் கொறைச்சல் பிள்ளையாண்டானுக்கு ! –<br/>
         கண்ணாலத்தையும் பண்ணிவுடு, அப்புறம் அவன் படிச்சாப்போலெத்தான்!<br/>
<br/>
தி.  ஆமாம்! நீங்க படிச்சி பாஸ் பண்ணிபுட்டைங்களே- கெடக்கட்டும், நீங்க <br/>
         கிளப்புக்கு (club) போங்க!<br/>
<br/>
மா. சரி, உம்பாடு-இப்படித்தான் அவனெ செல்லங் கொடுத்து கெடுக்கரெ! –<br/>
         நான் வர்ரேன்.  (போகிறார்)<br/>
<br/>
தி.  ஐயா, வாத்தியாரெ, இண்ணிக்கு பாடம் சொல்லிக் குடுத்தது போதுங்க –<br/>
         நாளைக்கி வந்தூடுங்க சீக்கிரம்.<br/>
<br/>
சி. அப்படியெ அம்மா.<br/>
<br/>
(போகும் பொழுது சீட்டுக்கட்டை எடுக்கிறார்)<br/>
<br/>
ச. ஏ! அதென்னாது வாத்தியாரே, இத்தெ தூக்கிகினு போரைங்களே?<br/>
<br/>
சி.  இதுவா? - ஒ! புஸ்தகம் இண்ணு பாத்தேன்.<br/>
<br/>
ச.  பாப்பைங்க பாப்பைங்க! -வைச்சுட்டுப் போங்க இத்தெ.<br/>
<br/>
 (வாங்கிக் கொள்ளுகிறான்; சின்னசாமி முதலியார் போகிறார்)<br/>
<br/>
தி.  நாயினா, கண்ணெ தொடச்சிக்கோ நாயினா!-கோளப் பஞ்சேரி யம்மா <br/>
         உன்னெ பாக்க வந்திருக்கராங்க - இந்தா தலயெ வரிகொ - அடே சபாபதி, <br/>
         தம்பிக்கு சரிகெ அங்கவஸ்திரம் கொண்டாந்து குடு.<br/>
                        (சபாபதி அப்படியே செய்கிறான்)<br/>
         இப்படி உட்காந்துகினு என்னமானா படிச்சிகினு இரு - அவங்களெ <br/>
        இட்டுக்கினு வர்ரேன்.  (போகிறார்)<br/>
<br/>
ச.மு. அடே சபாபதி - அவங்க வந்த பிற்பாடு நானு என்னமானா புஸ்தகம் <br/>
         பேர் சொல்றேன் - நீ போயி, மெத்த மேலே நாயினா லைப்பெரரி (library) யிலே <br/>
         யிருக்கிர புஸ்தகங்கள்ளெ, பெரிய புஸ்தகமா ரெண்டு மூணு கொண்டா.<br/>
<br/>
ச. அப்படியே செய்யரேம்பா - நீ பயப்படாதே!<br/>
<br/>
திரிபுரம்மாள் தெய்வயானை அம்மாளை அழைத்துக்கொண்டு வருகிறார்கள், <br/>
   பின்னால் கிருஷ்ணசாமி மெல்ல வருகிறான்.<br/>
<br/>
தி. இப்படி வாங்க மச்சி! - நம்ப கொழந்தெயாச்சி - நிங்க<br/>
பாக்கரத்துக்கென்னா?<br/>
<br/>
தெ. படிச்சிக்கினு இருக்கராப் போலெ இருக்குது?<br/>
<br/>
தி. அதெயேன் சொல்ரைங்க மச்சி-என் நேரமும் புஸ்தகமும் கையும்தான்  - <br/>
         சும்மா படிச்சி படிச்சி....<br/>
<br/>
ச. மூளையெல்லாம் கரைஞ்சி பூடுதம்மா- அதுக்குத்தான் நான் படிக்கிரதில்லெ.<br/>
<br/>
ச.மு. அடே சபாபதி, நீ மெத்தேமேலே போயி என் சைக்ளோ பீடியா பிரிட்டானிக்கா <br/>
         இண்டிகா (Encyclopaedia Britanica Indica) எடுத்துவா.<br/>
<br/>
ச. இதோ அப்பா.  (விரைந்து போகிறான்)<br/>
<br/>
தெ. தம்பிக்கு என்ன வயசாவுதுங்க?<br/>
<br/>
தி. இப்பதாம் பதனாறு வயசாவுதுங்க.<br/>
<br/>
தெ. போன வர்ஷம் கேட்டபோது பதனேழு இண்ணைங்களே?<br/>
<br/>
தி.       ஆமாம் மச்சி, அது வாஸ்தவம்தான்; அப்புறம் ஜோஸ்யரே கேட்டோம். <br/>
           அவரு ஜோஸ்யம் பார்த்து, இப்ப பதனாறு வயசுதாம் ஆவுது இண்ணாரு.<br/>
<br/>
சபாபதி மூன்று பெரிய புஸ்தகங்களை தூக்கமாட்டாததுபோல் <br/>
   தூக்கிக் கொண்டு வருகிறான்.<br/>
<br/>
ச.        இந்தாப்பா!<br/>
<br/>
ச.மு.     மொள்ளமா வைடா கழுதே!<br/>
<br/>
ச.         கழுதையா? என்னாப்பா இது! ரொம்ப பளுவா இருக்கர புஸ்தகமா <br/>
          தூக்கிவரச் சொல்லிட்டு, இப்ப திட்டரையே.<br/>
<br/>
ச.மு.     சரிதான் வாயெ மூடு! படிக்கும்போது டிஸ்டர்ப் (disturb) பண்ணாதே.<br/>
                             [படிப்பது போல் பாசாங்கு செய்கிறான்]<br/>
<br/>
தெ.       தம்பி, நூஸ்பேப்பர் (news paper) படிக்குதுங்களா?<br/>
<br/>
ச.மு.      சபாபதி, மெத்தமேலெ போயி, 'ஹிண்டு ஆப் திடைம்ஸ் (Hindu of the times) <br/>
        கொண்டுவா.<br/>
<br/>
ச.          இதோ அப்பா                      [போகிறான்]<br/>
<br/>
தி.         இந்தப் பாழாப்போன நூஸ் பேப்பர் வந்தாலும் வந்தது ராத்திரி யெல்லாம் <br/>
            நூஸ் பேப்பர்தான்.<br/>
<br/>
               சபாபதி மெயில் (Mail) பேப்பருடன் வருகிறான்.<br/>
<br/>
ச.மு.      எத்தினி நாழிடா கொண்டுவர?<br/>
<br/>
ச.         என்னாப்பா அது, நானு எவ்வளவு வேகமா ஓடி வந்தேன், வரும்போது கூட <br/>
         ஒரு க்ளாஸ் டம்ளரெ (glass tumbler) ஒடிச்சுட்டேன் வர்ர வேகத்துலெ!<br/>
<br/>
ச.மு.      போனாப்போவுது, கொடு, இப்படி.<br/>
<br/>
                   [வாங்கிப்படிப்பதுபோல் பாசாங்கு செய்கிறான்.]<br/>
<br/>
தெ.        இங்கிலீஷ்கூடப் படிக்குதுங்களா தம்பி?<br/>
<br/>
தி.         அடெ சபாபதி - நாயினாவே ஒரக்க படிக்கச் சொல்லு.<br/>
<br/>
ச.          என்னாப்பா, நீ மாத்திரம் படிச்சிகினா எனக்கு தெரியத் தேவலையா? <br/>
           ஒரக்கப் படிப்பா.<br/>
<br/>
ச.மு.      இப் டூ டிரையாங்கில்ஸ் ஹேவ் டூ சைட்ஸ் ஆப் தி ஒன் ஈக்வல் டு டூ சைட்ஸ் <br/>
          ஆப் தி அதர், அண்ட் தி ஆங்கில் கன்டெயின்ட் பை தி டூ சைட்ஸ் ஆப் தி ஒன்,<br/>
           ஈக்வல் டு தி ஆங்கில் கன்டெயின்ட் பை தி டூ சைட்ஸ் ஆப் தி அதர், தென் தேர் <br/>
          பேசஸ் ஆர் தர்ட் சைட்ஸ் ஷேல் பி ஈக்வல், தி டூ டிரையாங்கில்ஸ் ஷெல் பி<br/>
           ஈக்வல், அண்ட் தேர் அதர் ஆங்கில்ஸ் ஷெல் பி ஈக்வல் நேம்லி தோஸ் டு விச் தி <br/>
           ஈக்வல் சைட்ஸ் ஆர் ஆபொசிட்.<br/>
   (If two triangles have two sides of the one equal to two sides of the other, and <br/>
        the abngle contained by the two sides of the one, equla the angle contained<br/>
        by the two sides of the other, then their bases or third sides shall be equal, the <br/>
        two triangles shall be equal, and their other angles shall be equal, namely<br/>
         these to which the equal sides are opposite.)<br/>
<br/>
ச.         இரு இரு அப்பா. சும்மா நீயே படிச்சிகினு போனா, எனக்கென்னாப்பா <br/>
            தெரியும் ! - அத்தே தமுழ்லே சொல்லப்பா.<br/>
<br/>
ச.மு.      ஓ எஸ். ஒனக்கு இங்கிலீஷ் தெரியாதல்லா? சொல்ரேன் கேளு - இப்பவும் <br/>
         சென்னப்பட்டணத்திலெ வர்த்தகருங்கல்லாம், போட்டி போட்டுகிணு லாபம்<br/>
          சம்பாதிக்கரத்துக்காக, கெர்சின் ஆயில் (kerosine oil)  எண்ணெயின் வெலெயெ <br/>
          ரொம்ப ஒஸ்தி விட்டதாகவும், அதனாலே ஜெனங்களுக்கெல்லாம் ரொம்ப <br/>
          கஷ்டமா யிருக்கிறதாகவும்,கவர்ன்மெண்டார் அவர்களுக்குத் <br/>
          தெரிவிச்சிகினாங்களாம்.<br/>
<br/>
ச.   உம் - அதுக்கு இந்த கவுமெண்டாரு என்ன பதில் சொன்னாங்களாம்?<br/>
<br/>
ச.மு.  பட் இப் தி சைட் ஏபி, இஸ் ஈக்வல் டு தி சைட் டிஇ, அண்ட் தி சைட் ஏசி <br/>
          இஸ் ஈக்வல் டு தி சைட் டிஎப், அண்ட் தெ ஆங்கில் பிஏசி, இஸ் ஈக்வல் <br/>
          டு தி ஆங்கில் இடிஎப் - (but if the side AB is equal to the side DE, and the <br/>
         side AC is equal to the side DF and the angle BAC is equal to the angle EDF)<br/>
<br/>
         ஆனால் கவர்ன்மென்டார் அதுக்கு பதில் என்னா சொன்னாங்க இண்ணா, <br/>
         கெர்சினாயில் எண்ணெ வெலெ அதிகமா போனா, எல்லோரும் வீட்லெ <br/>
         எலெக்ட்ரிக் லைட் (electric light) போட்டுக்கொள்ள வேண்டியது இண்ணு <br/>
         பதில் சொல்லி விட்டார்களாம் - அம்மா, நம்ப வூட்லெகூட அண்ணாகிட்ட<br/>
         சொல்லி எலெக்ட்ரிக் லைட் போட்டுடச் சொல்லுங்கம்மா.<br/>
<br/>
ச.       இதிருக்கட்டும்பா-மகாராஜருங்கதான் எலிகட்டு லைட்டு போட்டுக்கராங்க-<br/>
            ஏழைங்க என்னப்பா செய்யரது? அது என்னமானா போட்டு இருக்குது பாரப்பா.<br/>
<br/>
ச.மு.    எழுதியிருக்கிறது, கேளு-அண்ட் தேர்போர் தி டூ டிரை ஆங்கல்ஸ் ஆர் <br/>
           ஈக்வல் டு ஒன் அநெதர் - and  therefore the two triangles are equal to one <br/>
          another).   ஏழைங்களா இருக்கரவங்க எலெக்ட்ரிக் லைட் போட முடியாப்போனா, <br/>
          மொழுக்கு வத்தி உபயோகிச்சிக் கொள்ளவேண்டியது ஊட்டுங்கள்ளே, <br/>
          இண்ணு தெரிவிக்கிராங்களாம்.<br/>
<br/>
ச.        அடடெ! இந்த யோசனை எனக்கு தோணாதபோச்சே இதுவரைக்கும்!- <br/>
           இந்த வெள்ளக்காரன் யுக்தியே யுக்தியப்பா!- அதெல்லாம் இருக்கட்டும்பா, <br/>
          எங்க ஊர்லெ மழெ பேஞ்சிதா பாரப்பா.<br/>
<br/>
ச.மு.     எந்த ஊரு, உங்க ஊரு?<br/>
<br/>
ச.        ஆத்தூரப்பா-செங்கல்பட்டு கிட்ட.<br/>
<br/>
ச.மு.     இதோ பாத்து சொல்ரேன் - ஓ! ஹியர் இட் இஸ் (Oh! here it is) "இந்தி <br/>
           டிஸ்டிரிக்ட் ஆப் செங்கல்பட்  ஆல்ரைட் ஆங்கல்ஸ் ஆர் ஈக்வல்டு ஒன் <br/>
          அநெதர் (In the District of Chigleput, all right angles are equal to one another) <br/>
          செங்கல்பட்டு ஜில்லா முழுமையும் கொஞ்சம்கூட மழெ பேயவே யில்லையாம்.<br/>
<br/>
ச.        அடடா! அப்புறம்?<br/>
<br/>
ச.மு.     அண்ட் தேர் போர் - (and therefore) ஆகவே தானியங்க வெலெ யெல்லாம்         <br/>
         அதிகமாயி, ஜனங்களெல்லாம் ரொம்ப கஷ்டப்படராங்களாம், சில ஜனங்கள் <br/>
         காஞ்சிபுரத்துலெ கலகம் பண்ணி கொள்ளை யடிச்சாங்களாம்.<br/>
<br/>
ச.   என்னாப்பா அது, இங்கில்சுலே இவ்வளவுண்டு சொன்னே, தமுழ்லே <br/>
         அதுக்கு இவ்வளவு பெருசா அர்த்தம் சொல்ரையே?<br/>
<br/>
ச.மு.     இங்கிலீஷ் இண்ணா அப்படித்தான்.<br/>
<br/>
தி.        போதும் நாயினா படிச்சது - அப்புறம் ஒடம்பு கெட்டுப் போவப்போவுது.<br/>
<br/>
தெ.       ஆமாம் அண்ணி - நிறுத்தச்சொல்லுங்க, ரொம்ப படிச்சா ஒடம்புக்கு சூடு <br/>
        இண்ராங்களெ.<br/>
<br/>
ச.        ஆமாம்மா. படிச்சி படிச்சு அப்பாவுக்கு ரொம்ப சூடா போவுதம்மா - நீங்க <br/>
          இன்னொருதரம் வர்ரப்பொ கொஞ்சம் பாதுமல்வா கொண்டாங்க.<br/>
<br/>
ச.மு.     அடே சபாபதி!<br/>
<br/>
ச.        இல்லெப்பா, நீதானே சொன்னேப்பா, பாதுமல்வா இஷ்டமிண்ணு.<br/>
<br/>
ச.மு.     சரிதான். வாயெ மூடு.<br/>
<br/>
தெ.       தம்பி - பாஸ் பண்ணி யிருக்குதுங்களா?<br/>
<br/>
தி.       பாசுக்கென்னா மச்சி - பத்து ரூபா பரிட்சைக்கு போயி இருக்குது - இந்த வர்ஷம் <br/>
         பத்துரூபா கட்டியிருக்குதே,  பரீட்செ பண்ரவங்களுக்கு - பாசு கொடுக்கா<br/>
         திருப்பாங்களா?<br/>
<br/>
தெ.      சரிதான் மச்சி - அப்போ - நாழியாவுது - நானு வரட்டுமா?-<br/>
<br/>
தி.       இன்னம் கொஞ்ச்சம் இருந்து போங்களேன்? இதுக்குள்ள என்னா அவசரம்?<br/>
<br/>
தெ.      இல்லே நாழியாச்சி - அடே கிருஷ்ணசாமி – போய் சொல்லிவிட்டு வாடா! – <br/>
         உம் - வெக்கமென்னா?- உங்க அத்தானா ஆவப்போராரு, அவரோடே <br/>
         பேசரத்துக்கு வெக்கமென்னா உனக்கு?<br/>
<br/>
கி.       [சபாபதி முதலியார் அருகில் போய்] நான் போயி வர்ரேன்.<br/>
<br/>
ச.மு.     அல்லோ (hallo) வா தம்பி - உன்னெ பார்க்கவேயில்லை  இதுவரைக்கும் - வா <br/>
            உட்கார் - என்னா சமாசாரம்?- நண்ணா படிக்கரையா? எந்த கிளாஸ்லே (class) <br/>
           படிக்கரெ?<br/>
<br/>
கி.     ஐ ஹாவ் அப்பியர்ட் பார் தி மெட்ரிகுலேஷன் எக்சாமினேஷன் (I have appeared <br/>
            for the matriculation examination.)<br/>
<br/>
ச.     ஓ! - ஐ சீ! (Oh! I see) மெத்த கிளாட் (glad) ரொம்ப சந்தோஷம். ஹோப் வில் பாஸ் <br/>
            (hope will pass), எஸ்ஸே (essay) எத்தனை பேஜ் (page)எழுதனெ தம்பி?<br/>
<br/>
கி.     அஞ்சி பக்கம் எழுதனேன்.<br/>
<br/>
ச.மு.   ஓ! யூஸ்லெஸ்! (oh! useless) பிரயோஜனமில்லே! ஒரு பத்து பக்கமாவது <br/>
          எழுதணும். நீ பெயில் (fail) ஆயிபூடுவே இண்ணு நெனைக்கரேன்! டஸ் நாட்<br/>
          மாட்டர், (does not matter) இந்த நாட்டுப்புறத்து பள்ளிக்கூடங்கள்ளெ யெல்லாம் <br/>
          படிக்கிரது இதுதான்  தப்பு. - நீ சென்னப்பட்டணம் வந்தூடப்பேன்.-அது<br/>
          தான் நல்லது.<br/>
<br/>
தெ.     அவங்க அக்காளுக்கு கல்யாணமானா, அவனும் இங்கே  வந்துடமாட்டானா <br/>
         படிக்க.<br/>
<br/>
ச.மு.    மெத்த கிளாட் (glad), நீ போய்வா தம்பி.<br/>
<br/>
கி.       நான் வர்ரேன்.<br/>
          [திரிபுரம்மாள் தெய்வயானையம்மாள்,   கிருஷ்ணசாமி போகிறார்கள்]<br/>
<br/>
ச.       அப்பா, உனக்கு கண்ணாலமாகரப்பொ, எனக்கு ஒரு சரிகெ தலெ குட்டே       <br/>
         வாங்கி கொடுக்கணும்பா, இப்பவே சொல்லிட்டேன்.<br/>
<br/>
ச.மு.    அடே, எல்லாம் ஆகட்டும் - அப்புறம் பாத்துகலாம்.<br/>
<br/>
காட்சி முடிகிறது<br/>
<hr noshade="" width="50%"/>
<br/>
<center><h3> முதல் அங்கம் - இரண்டாம் காட்சி </h3></center>
இடம் - அதேயிடம்<br/>
<br/>
சபாபதி முதலியார் நாற்காலியின்மீது உட்கார்ந்து ஓர் கடிதம்   எழுதிக் கொண்டிருக்கிறார். சபாபதி எதிரில் நிற்கிறான்.<br/>
<br/>
ச.மு.    எல்லாம் பாக் (pack)பண்ணியாச்சா?<br/>
<br/>
ச.       இப்பதான் அல்லாம் வைச்சிகினு இருக்கரேம்பா. <br/>
             இதுக்குள்ளெ நீ கூப்டையெ இண்ணு வந்தேன்.<br/>
<br/>
ச.மு.    எத்தனை நாழிடா பாக் பண்ண? சீக்கிரம் ஆகட்டும், மாமா அவுங்கள்ளாம் <br/>
          வர்ர வேளெ ஆச்சி, வந்தவுடனே சாயங்காலம் பொறப்பட்டுப் போவணும்<br/>
          அவுங்க வீட்டுக்கு.<br/>
<br/>
ச.       என்னாப்பா விசேஷம்?<br/>
<br/>
ச.மு.    பொங்கல் விருந்துக்குக் கூப்பிட வர்ராங்க.<br/>
<br/>
ச.       ஓ! அப்போ சீக்கிரம் பாக் பண்ணிடமாட்டே.<br/>
<br/>
ச.மு.    இந்தா, எல்லாம் பாக் பண்ணியானப்புறம் இந்த காயிதத்தே, பக்கத்து தெரு <br/>
         முருகேசம் கிட்ட கொண்டுபோயி கொடுத்தூட்டு வா.<br/>
<br/>
ச.       என்ன காயிதம்பா இது?<br/>
<br/>
ச.மு.    அடே அதனப்பிரசங்கி! அதெல்லாம் ஒண்ணும் கேக்கக் கூடாது இண்ணு <br/>
         சொல்லலெ நானு?<br/>
<br/>
ச.       இல்லெப்பா, எனக்கொடு தலெ குட்டெ வாங்கி குடுக்கரேண்ணையே, அத்தெ <br/>
         பத்தி எழுதனையோ ஒருவேளெ,இண்ணு கேட்டேன்.<br/>
<br/>
ச.மு.    தலெ குட்டெ யெல்லாம் அப்புறம் தான், இப்பொ இல்லெ, போ - அதோ மாமா       <br/>
            வர்ராப்போலெ இருக்குது சீக்கிரம் போய் பாக் பண்ணிவை.  <br/>
        [சபாபதி போகிறான்]<br/>
<br/>
குப்புசாமி முதலியாரும் கிருஷ்ணசாமியும் வருகிறார்கள்&gt;<br/>
<br/>
ச.மு.   அல்லோ (hallo) நெவர் எக்ஸ்பெக்டட்! (never expected) வாங்க மாமா, வாங்க, <br/>
           வா தம்பி, நீங்க வர்ரது எனக்கு தெரியவே தெரியாதே! வர்ரதாக ஒரு கார்டு (card) <br/>
          போடக்கூடாது? - உக்காருங்க, உக்காருங்க.<br/>
<br/>
கு. உங்க நாயினாவுக்கு ஒரு காயிதம் எழுதனேனே.<br/>
<br/>
ச.மு. அவருக்கு எழுதி பிரயோஜனமில்லெ - இப்பொ அவுங்க இந்த முனிசிபல் <br/>
          எலெக்‌ஷன் (Municipal Election)  விஷயமா ரொம்ப பிசி (busy)யாயிருக்கராங்க. <br/>
          நீங்க எனக்கு நேரா யிழுதியிருக்கணும்- டஸ் நாட் மாடர் (does not matter) <br/>
         பரவா யில்லெ-என்னா தம்பி, என்னா விசேஷம்? ஏது இப்படி வந்தது?<br/>
<br/>
கி. இண்ணைக்கி செனெட் அவுஸ்லே (Senate House) ரிசல்ட்ஸ் (results) ஒட்ராங்க <br/>
          இண்ணு சொன்னாங்க, அத்தெ பாத்துட்டு போகலாமிண்ணு வந்தேன்.<br/>
<br/>
ச.மு. ஓ! ஐ சீ! (oh! I see) அதுக்கா வந்தெ? - அப்பொ, போயி சீக்கிரம் பாத்துட்டு <br/>
         வா அப்பேன்.<br/>
<br/>
கி. நீங்களும் வாங்களேன்? உங்க ரிசல்ட் (result) பார்க்க வேணாமா?<br/>
<br/>
ச.மு. என் ரிசல்ட் (result) பத்தி சந்தேகமில்லெ.. அதுலெ என்னா ராங்க் (rank) <br/>
          போட்டிருக்குமா என்னா? சும்மா பஸ்டு காளாஸ் (firts class) இண்ணு <br/>
          போட்டிருக்கும், அவ்வளவுதான் - இல்லாப்போனா பெயில் (fail)   இண்ணு <br/>
         போட்டிருக்கும் அவ்வளவுதான். <br/>
<br/>
கு. அது ஏன் அப்படி?<br/>
<br/>
ச.மு. வேறொண்ணு மில்லெ ... இங்கிலீஷ் பேபர்லெ (paper) கொஞ்சம் சந்தேகமா <br/>
         யிருக்குது- கிளியர் (clear) பண்ணி யிருக்கரென்! நாயமா வெரி நியர் மாக்சிமம்<br/>
         (very near maximum) வரணும், ஆனாலும், இந்த வர்ஷம் ரே எக்சாமினர் (Rae, <br/>
         examiner) இண்ணு சொல்ராங்க. ஒரு தரம் ஒரு மிடிங்லெ, (meeting) அவனெ <br/>
        எதிர்த்து பேசனேன், அப்பொ, ஆல் ரைட் ஐ வில் சி (all right, I will see) இண்ணு <br/>
        சொன்னா, அது மொதல் எம்பேர்லெ கொஞ்சம் காரமாயிருக்கரா.<br/>
<br/>
கு.      என்னமா இருக்கரா?<br/>
<br/>
ச.மு.   காரமா - அதாவது கோவமா யிருக்கரா, அத்தொட்டு எம் பேபர் இண்ணு <br/>
          தெரிஞ்சுதோ, சுழிச்சுடுவான், அதாம் ஒரு பயம். அத்தெ கவனிக்கா போனான்ணா<br/>
          பஸ்ட் கிளாஸ் பஸ்ட் பாய் (first class first boy); கவனிச்சாண்ணா, பெயில் (fail); <br/>
          அத்தொட்டு என் ரிசல்டெ பத்தி நீங்க பார்க்கத்  தேவலெ - தம்பி ரிசல்டு (result) <br/>
          மாத்திரம் பாத்துகினு வரட்டும் - அதிருக்கட்டும் வேறென்னாப்பேன் சமாசாரம்?<br/>
<br/>
கி.      வேறொண்ணு மில்லெ.<br/>
<br/>
கு.      என்னடா கிருஷ்ணசாமி. வந்த வேலெயெ மறந்து பூடரெ! உங்க அத்தானே, <br/>
          பொங்கல் விருந்துக்கு வரச் சொல்லி கூப்பிடரா.<br/>
<br/>
கி.       ஆமாமாம், மறந்துபூட்டேன் - அத்தான். பொங்கல் விருந்துக்கு, நீங்களும், <br/>
          அல்லாரும், ஊருக்கு வரணும்.<br/>
<br/>
ச.மு     ஓ! ஐ சீ! (Oh! I see) இதுக்குள்ளே பொங்கல் வந்துட்டுதாப்பேன்? இப்பொதாம் <br/>
          போனாபோலெ இருக்குது - எப்போ,  பொறப்படரது அப்பேன்?<br/>
<br/>
கி.      இண்ணிக்கி சாயங்காலமெ புறப்படலாம்.<br/>
<br/>
ச.மு.    ஐ டோன்ட் திங்க் இட் பாசிபில் (I don't think it possible) இண்ணிக்கி முடியாது <br/>
          போலெ இருக்குதெ  ஐ திங்க் ஐ ஹாவ் காட் டு அட்ரெஸ் எ மிடிங் (I think I have <br/>
          got to address a meeting) எதுக்கும் பார்க்கரேன் - அடே சபாபதி - சபாபதி!<br/>
<br/>
ச.       [உள்ளிருந்து] இதோ வர்ரேம்பா.<br/>
<br/>
ச.மு.    வா சீக்கிரம்.<br/>
<br/>
சபாபதி வருகிறான்.<br/>
<br/>
எத்தினி நாழிடா வர்ரதுக்கு?<br/>
<br/>
ச.       எல்லாம் கட்டி வைக்கரத்துக்கு நாழியாச்சப்பா.<br/>
<br/>
ச.மு.    என்னாத்தெ கட்டி வைக்கிரத்துக்கு?<br/>
<br/>
ச.       மாமா வந்து பொங்கல் விருந்துக்கு கூப்புடுவாங்க.  சாயங்காலம் போவணும், <br/>
         மூட்டை யெல்லாம் கட்டிவை யிண்ணையேப்பா.<br/>
<br/>
ச.மு.   அதனப் பிரசங்கி! அத்தெ யெல்லாம் யார்டா கேட்டதுஉன்னெ? நீ போயி <br/>
           மெத்தமேலே என் என்கேஜ்மென்ட் லிஸ்ட் (engagement list) மேஜெ மேலெ <br/>
         வைச்சிருக்கிரேன். கொண்டா இப்படி - ஓ! வாணாண்டா. இதோ இருக்குது -<br/>
                              [ஒரு காகிதத்தை எடுத்துப் பார்த்து]<br/>
            ஓ! ஐ சீ! (Oh I see)அந்த மீடிங் நேத்தே ஆயிபூட்டுது. இண்ணிக்கி சாயங்காலமெ       <br/>
           பொறப்படலாம்பேன்.<br/>
<br/>
கி.      அதுக்குள்ள நான் போயி ரிசல்ட்ஸ் பாத்துட்டு வர்ரேன்.<br/>
<br/>
ச.மு.   இதுக்குள்ள என்னாப்பேன் அவசரம்? அதெல்லாம் நாலு மணிக்கு மின்னெ <br/>
          ஒட்டமாட்டாங்க.- எல்லாம் கொஞ்சம் பொறுத்து போகலாம்-கொஞ்சம் தாகத்துக்கு<br/>
           சாப்பிட்டுட்டு போங்க - உனக்கென்னா வேணும் அப்பேன்? - சோடா (soda) <br/>
          சாப்பிடரையா, லெமனேட் (lomonade) சாப்பிடரையா?<br/>
<br/>
கி.      சோடா சாப்பிடரேன்.<br/>
<br/>
ச.மு.    அடே சபாபதி, சீக்கிரம் ஒரு சோடா புட்டியெ ஒடச்சி கொண்டா.<br/>
<br/>
ச.       ஏ!-அது கெட்டு பூடும்பா அப்புறம்<br/>
<br/>
ச.மு.    அதனப்பிரசங்கிக் கழுதெ! சொன்னபடி செய் முன்னெ! குறுக்கே குறுக்கே <br/>
         பேசிகினு!<br/>
<br/>
ச.       இப்பவே சொன்னேம்பா! அப்புறம் எம்மேலே கோவிச்சிகினா பாரு!          [போகிறான்]<br/>
<br/>
ச.மு.    நீங்க மாமா?<br/>
<br/>
கு.       எனக்கு ஒண்ணும் வேணாம்பேன்.<br/>
<br/>
ச.மு.    இல்லெ, ஏதாவது கொஞ்சம் சாப்பிடுங்க.<br/>
<br/>
கு.       ஆனா-இந்த சோதா வேணாம்-கொஞ்சம் காப்பி  சாப்பிடரேன்.<br/>
<br/>
ச.மு.    ஹாட் காபி (hot coffee) சாப்பிடரைங்களா? ஐஸ்ட் (iced) காபி<br/>
           சாப்பிட ரைங்களா?<br/>
<br/>
கு.     அப்படிண்ணா?<br/>
<br/>
ச.மு.   ஓ! உங்களுக்கு அந்த டிபரன்ஸ் (difference) தெரியாதோ? உனக்கு <br/>
          தெரியுமாப்பேன் ஐஸ்டு காபி எப்படி ப்ரிபேர் (prepare) பண்ரது இண்ணு?<br/>
<br/>
கி.      தெரியாது.<br/>
<br/>
ச.மு.   ஐஸ்டு காபி இண்ணா. சாதாரணமா நாட்டுப்புறத்தார் காபியிலே ஐஸ் (ice) <br/>
          போடரது இண்ணு நெனெச்சிகி வாங்க - அது ரொம்ப தப்பு. ஐஸ்டு காபி <br/>
         இண்ணா, காபி பொடி பண்ணும்போதே, ஐஸ்லே போட்டு பொடி பண்ணனும். <br/>
         நான் டியான்ஜிலிஸ்லே  (D'angelis) விசாரிச்சி தெரிஞ்சி வந்திருக்கிறேன், அது <br/>
         ரொம்ப டிபிகல்டு (difficult) ப்ரிபேர் (prepare) பண்ண.<br/>
<br/>
கு.      அப்பேன், எனக்கு ஐஸ் வாணாம், சுடசுடவே யிருக்கட்டும்.<br/>
<br/>
         சபாபதி ஒரு தட்டில் ஒரு சோடா புட்டியைத் துண்டு துண்டாக <br/>
        உடைத்து வைத்துக்கொண்டு வருகிறான்.<br/>
<br/>
ச.       பாத்தையா அப்பா! அப்பவே சொன்னேனெ புட்டியெ ஒடெச்சா கெட்டுபூடும் <br/>
            இண்ணு! ஒடெச்ச உடனே தண்ணியெல்லாம் புஸ் இண்ணு பூட்டுதப்பா!<br/>
<br/>
ச.மு.    வாட் நான்சென்ஸ்! (what nonsense!) உன்னை யார் புட்டியெ ஒடெக்கச்<br/>
             சொன்னது?<br/>
<br/>
ச.      நீ தானே அப்பா சொன்னே? அப்பவே நானு வேணாம் இண்ணனே!<br/>
<br/>
ச.மு.   தெறந்து கொண்டுவாடா இண்ணா!<br/>
<br/>
ச.      தெறக்கரதா? எப்படியப்பா? நீ சாவி கொடுத்தெயா?<br/>
<br/>
ச.மு.   டாம் இடியட்! (Damn idiot) நீ ஒண்ணுக்கும் ஒதவ மாட்டெ போ!<br/>
<br/>
ச.      போரேம்பா.<br/>
<br/>
ச.மு.   இங்கே வா இப்படி! உள்ளே போய் காபி (coffee) யாவது சுடசுட கொண்டுவா! <br/>
         அத்தெ தொடத்தெவலே! அத்தெயும் கெடுத்து வைக்கப்போரே! தெரியுமா?<br/>
<br/>
ச.  தெரியும்பா.<br/>
<br/>
ச-மு. போனா போவுது தம்பி.  வில்யூ ஹாவ் சம் டீ (Will you have some tea)?<br/>
<br/>
கி.  எஸ் (yes)<br/>
<br/>
ச-மு. சபாபதி!<br/>
<br/>
ச. [உள்ளிருந்து] ஏன்?<br/>
<br/>
ச-மு. அப்படியே ஒரு டம்ளர் டீ (tea)யும்  கொண்டுவா சுடச்<br/>
   சுட!<br/>
<br/>
சபாபதி ஒரு தட்டில் ஒரு டம்ளர் காபியும் ஒரு டம்ளர் <br/>
   தேத்தண்ணீரும் எடுத்துக்கொண்டு வருகிறான்.<br/>
<br/>
ச-மு. அவங்க நடுவிலே வை அதை <br/>
   [அப்படியே வைக்கிறான்; குப்புசாமி முதலியாரும் கிருஷ்ணசாமியும் அதைத் தொட்டு<br/>
        அப்பப்பா! என்கிறார்கள்.]<br/>
        ஏண்டா! சபாபதி! இவ்வளவு கொதிக்க கொதிக்க கொண்டாரச் சொன்னேன்?<br/>
<br/>
ச.  எனக்கென்னமாப்பா தெரியரது? தொடத்தேவலெஇண்ணையே என்னெ?<br/>
<br/>
ச-மு. ஆல் ரைட்! (all right) உனக்கு சரியான பனிஷ்மெண்ட் (punishment) <br/>
        கொடுக்கணும்; இத்தெ ரெண்டையும் ஆத்திக் கொண்டு வா சீக்கிரம்; கை சுடட்டும்<br/>
        உனக்கு!                      [சபாபதி போகிறான்]<br/>
        நீங்க என் நியூ போடகிராப் (new photograph) கேட்டதில்லைங்களே?<br/>
<br/>
கு. என்னா அது?<br/>
<br/>
ச-மு. நியூ போடகிறாப் (new photograph), அது என்னம்மாபாடு திண்ரைங்க; வெரி <br/>
        குட் மியூஜிக் (very good music) தாகத்துக்கு சாப்பிட்ட வுடனே அத்தெ கொஞ்ச <br/>
        வாசிக்கரேன். அத்தெ வாசிக்க கத்துகிரத்துக்கு மூணு வர்ஷம் புடிச்சுது.  ஒரு மியுஜிக்       <br/>
        மாஸ்டர்(music master) வைச்சி, அவருக்கு மன்திலி செவன்ருபீஸ் (monthly seven <br/>
        Rupees) கொடுத்து வந்தேன். இப்போ நண்ணா வாசிக்கரேன்.<br/>
<br/>
[சபாபதி மறுபடியும் இரண்டு டம்ளர்களைக் கொண்டுவந்து குப்புசாமி முதலியாரிடம் <br/>
        ஒன்றையும் கிருஷ்ணசாமியிடம் ஒன்றையும் கொடுக்கிறான்.]<br/>
<br/>
இருவரும் [குடித்துப் பார்த்து] து து!<br/>
<br/>
கு.      என்ன அப்பேன் இது? காப்பி ஆட்டம் இல்லையே!<br/>
<br/>
கி.      இதுவும் டீ (Tea) ஆட்டம் இல்லெ!<br/>
<br/>
ச.மு.   வாட் ஈஸ் தி மேட்டர்? (what is the matter?) லெட் மி சி  (let me see) <br/>
        [முகர்ந்து பார்த்து]<br/>
             சபாபதி என்னடா செய்தே?<br/>
<br/>
ச.       ஆத்திக் கொண்டாரச் சொன்னையே அப்பா! ரெண்டையும் ஊத்தி ஆத்தி <br/>
         கொண்டாந்தேன்.<br/>
<br/>
ச.மு.    டாம் தி ஆஸ்! (damn the ass) ஒண்ணாவா ஊத்தச் சொன்னேன்? இப்பொ <br/>
        என்னா செய்ரது அத்தே?<br/>
<br/>
ச.       அதுக்கென்னாப்பா, வடி கட்டனா சரியா போவுது.<br/>
<br/>
ச.மு.    டாமிட் (damn it) என் முன்னே நிக்காதே! எனக்கு  கோபம் வரும்! போ <br/>
         வெளியே! பிக் பூல் (big fool)<br/>
          [சபாபதி போகிறான்.]<br/>
<br/>
          நெவர்மைன்ட் (never mind) அவ்வையார் சொன்ன படி வயிற்றுக்குச் சோறு      <br/>
          இல்லாதபொழுது காதுக்குக் கொஞ்சம் கொடுக்கப்படும், என்றபடி கொஞ்சம் <br/>
          ம்யூஜிக் (music) கேட்போம்.<br/>
<br/>
              [கிராமபோனில் ஒரு பிளேட் (plate) போடுகிறான்.]<br/>
<br/>
         இது நான் பாடின ஸ்பெஷல் சாங் (special song) ரொம்ப ஸ்பிலென்டிட் (splendid) <br/>
         ஆயிருக்கும் ஹியர் பிளீஸ் (hear please) <br/>
        [அதற்கு சாவி கொடுக்கிறான்]<br/>
         வாட்டீஸ் திஸ் (what is this?)சம்திங் ராங் (something wrong) அந்த டாம் பூல் <br/>
         (damn fool) என்னமோகெடுத்துவைச்சிருக்கிறான்! சபாபதி -<br/>
<br/>
              சபாபதி வருகிறான்<br/>
<br/>
ச.        ஏம்பா!<br/>
<br/>
ச.மு.     இத்தெ யென்னமானா தொட்டையா நீ?<br/>
<br/>
ச. நானு ஒண்ணும் செய்யலெ அப்பா! அல்லாம் தொடச்சி வைக்கச் சொன்னையே <br/>
         இண்ணு, அந்த தோசக்கல்லு மாதிரி யிருக்குதே, அது ரொம்ப அழுக்கா யிருக்குது<br/>
        இண்ணு, நண்ணா செங்கல் போட்டு பளபள இண்ணு தேச்சி வைச்சேன்.<br/>
<br/>
ச-மு. பாத்தைங்களா! நெனைச்சேன் நானு! இந்த இடியட்டெ (idiot) கட்டிக்கொண்டு <br/>
         அழவேண்டியதாயிருக்குது! இன்னவறு பிளேட் (plate) போட்டு பார்க்கிறேன்.<br/>
        (கொஞ்ச நேரம் பாடின பிறகு கமப, கமப, கமப என்று பாடிக் கொண்டிருக்கிறது.)<br/>
         வாட் நான்சென்ஸ் இஸ் திஸ் அகேய்ன்! (what nonsnese is this again) இங்கே <br/>
         வாடா இப்படி சபாபதி, நிஜத்தைச் சொல்லு, இத்தெ என்னா செய்தே?<br/>
<br/>
ச. நான் ஒண்ணும் செய்யலெ அப்பா! நானு தொடைக்கவே யில்லெ அப்பா இதெ! <br/>
         இது பொய் பேசுதப்பா!<br/>
<br/>
ச-மு. நான்சென்ஸ் (nonsense) நிஜத்தைச் சொல்! இல்லாப்போனா உடனே <br/>
         டிஸ்மிஸ் (dismiss) பண்ணி விடுவேன்.<br/>
<br/>
ச. இல்லெ அப்பா! நெஜத்தே சொல்லிடரேன், நேத்து நீ சொன்னையா ஊசியினாலெ <br/>
         கோடுபண்ணி யிருக்கிரத் தொட்டுதான் பாடுது இண்ணு, அத்தெ பாக்கணும்<br/>
         இண்ணு, ஒரு குண்டூசி எடுத்து கோடு கிழிச்சிகினெ வந்தெ! ஓரண்டெ பொத்தலா <br/>
         போச்சிப்பா கொஞ்சம், அவுவளதாம்பா.<br/>
<br/>
ச-மு. பொத்தலா பண்ணிவுட்டெ!<br/>
<br/>
ச. இல்லெ அப்பா! அத்தெ ஒடனே கொஞ்சம், சாதம் போட்டு ஒட்டிவிடரெம்பா, <br/>
         நீ கோவிச்சுக்காதேப்பா!<br/>
<br/>
ச-மு. டாம் டர்ட்டி பூல் (damn dirty fool) உன்னெ டிஸ் மிஸ் (dismiss) <br/>
          பண்ணிவிட்டேன்! போ வெளியே.<br/>
            (சபாபதி போகிறான்)<br/>
             இல்லைங்கோ! இதெல்லாம் ரொம்ப காஸ்ட்லி ஸ்லைட்சு (costly slides)ங்கொ,<br/>
            ஒவ்வொண்ணு, ஆப் பாஸ்டு திரீ கோர்டர் பாஸ்ட் பைவ் ருபிஸ் (half past three, <br/>
             quarter past five rupees) ஆகுதுங்க!<br/>
   [ஒரு கடிதத்துடன் சபாபதி மறுபடியும் வருகிறன்.]<br/>
               உன்னெ யார் மறுபடியும் வரச்சொன்னது?<br/>
<br/>
ச.        இல்லெ அப்பா, பக்கத்தெரு முருகேசம் ஊட்டுலேயிருந்து அவசரமான <br/>
         காகிதம் இண்ணு கொடுக்கச் சொன்னாங்க இந்த காயிதத்தெ!<br/>
<br/>
ச.மு.     அல்லோ! (hullo) மைத்த கிலாட் (glad), ரிசல்ட்ஸ் (result) எல்லாம் செனெட் <br/>
             அவுஸ் (senate house) லெ ஒட்டிவிட்டாங்களாம் அப்பேன், உன் ரிசல்ட்டு<br/>
             (result) போய் பார்த்துகினு வரக்கூடாது?<br/>
<br/>
கி.         உங்க ரிசல்ட்டு (result) என்னா?<br/>
<br/>
ச.மு.      அத்தெ எழுதலெ என் பிரன்ட்(friend). அத்தெ பத்தி ஏதாவது சந்தேகம் <br/>
         இருந்தாதானே?<br/>
<br/>
கி.         எதுக்கும் நீங்களும் வாங்களேன் கூட, போய் பார்க்கலாம்.<br/>
<br/>
ச.மு.      ஓ! வேஸ்ட் ஆப் டைம் (waste of time) அங்கெ என்னா சும்மா பஸ்ட் (first <br/>
        class) கிளாஸ் இண்ணு போட்டிருக்குமே தவிர, ராங்க் (rank) போட்டிருக்காது.<br/>
<br/>
கி.         அப்பா, உடனே புறப்பட்டு போய் பாத்து வருவோம் வாங்க.<br/>
<br/>
கு.         ஆஹா புறப்படுவோம்.<br/>
<br/>
ச.மு.       தம்பி, எண்ணைக்கு பொங்கல் இண்ணு சொன்னே?<br/>
<br/>
கு.          ஆ! மறந்துபூட்டேன்! வர்ரப்போ இந்த பக்கம் வந்து இட்டும் போரெம்பேன்.<br/>
<br/>
ச.மு.       ஓ! அதுக்கென்னா?-சீக்கிரம் தம்பி ரிசல்ட்ஸ் (result) பாத்துகினு வாங்கள்; <br/>
          ஒப் வில் பி குட் நியூஸ் (hope  will be the good news).<br/>
<br/>
                (குப்புசாமி முதலியாரும், கிருஷ்ணசாமியும் போகிறார்கள்.)<br/>
<br/>
<br/>
ச.       ஏம்பா, பரிட்செ ஆச்சாப்பா உனக்கு?<br/>
<br/>
ச.மு.    பரிட்செ யெல்லாம் - பணால் ஆச்சு?<br/>
<br/>
ச.        அப்பா! சந்தோஷமாச்சப்பா! நானு இப்பவெசொல்லிவுட்டேன். இந்த மாசம் <br/>
        மொதலு எனக்கு ஒரு ரூபா சம்பளம் ஒஸ்தணும்.<br/>
<br/>
ச.மு.     பரிட்செ பணாலா போச்சி இண்ணா! என்னா டாம் பூல் (damn fool) <br/>
          ஆயிருக்கரே.<br/>
<br/>
ச.         பாசு பண்ணலெ? ஆச்சு இண்ணையே அப்பா! பெயிலா போச்சு?<br/>
<br/>
ச.மு.     புஸ்! ஆல் பேட் (all fate). அது போனாபோவுது, சபாபதி நான் ஒண்ணு <br/>
         சொல்லப்பொரேன் இப்பொ, அதும்படி செய்தையா, உனக்கு சம்பளம் ஒஸ்தரேன்.<br/>
<br/>
ச.         சொல்லப்பா.<br/>
<br/>
ச.மு.     நான் சொல்ரவரைக்கும் பெயிலா (fail) போன சமாசாரம் ஒருத்தருக்கும் <br/>
         சொல்லாதே!<br/>
<br/>
ச.         இல்லவே யில்லேப்பா.<br/>
<br/>
ச.மு.      முன்னெ போயி பத்துபலம், பாதுமல்வாவும், பத்து பலம் பகோடாவும், <br/>
        வாங்கினு வா, சீக்கிரம் - இந்தாஅரெ ரூபா.<br/>
<br/>
ச.  என்னாத்துக்கப்பா இப்பொ?<br/>
<br/>
ச.மு.  அதெல்லாம் கேக்காதே, போ முன்னே.<br/>
<br/>
ச.     இல்லெ, நம்பவூட்லேயே பலகாரம் பண்ணி யிருக்கிறாங்களெ, அத்தெ <br/>
          சாப்பிடக்கூடாதா இண்ணு கேட்டேன்.<br/>
<br/>
ச.மு.      அதெல்லாம் ஒதவாது; சீக்கிரம் வாங்கிகினு, ஒருத்தருக்கும் தெரியாமெ <br/>
          மறைச்சிகொண்டா இங்கே.<br/>
<br/>
ச.          ஒரு வேளெ தெரிஞ்சிபோனா?<br/>
<br/>
ச.மு.       உன்னெ டிஸ்மிஸ் (dismiss) பண்ணி விடுவேன்!- போ சீக்கிரம்.<br/>
<br/>
ச.       உம்-எந்த கடையிலே வாங்கி வர்ரது?<br/>
<br/>
ச.மு.    எந்த கடையாவது கிட்ட இருக்கர கடையிலே-போ சீக்கிரம்.<br/>
<br/>
ச.       எது மின்னெ வாங்கரது?<br/>
<br/>
ச.மு.    ரெண்டையும் ஒண்ணா வாங்கிகிணு வா - போ!<br/>
<br/>
ச.        என்னாப்பா அவசரப்படரே! அங்கே போனப்புறம் மறந்துபூட்டா என்னா <br/>
        செய்ரது? அதுக்குதான் இப்பவே எல்லாம் கேட்டுகினு போரேன். உம்...<br/>
        என்னென்ன வாங்கிவரச் சொன்னே?<br/>
<br/>
ச.மு.     டாம் பூல் (damn fool!) இத்தினி நாழி சொன்னதென்னா? கால் ரூபாய்க்கு <br/>
         பகோடாவும் கால் ரூபாய்க்கு பாதுமல்வாவும்; அரை நொடியிலே ஓடியாரணும்!<br/>
<br/>
ச.        இதோ வந்துட்டேன்.         [வேகமாகப் போகிறான்.]<br/>
<br/>
ச.மு.     எப்படியும் பெயில் (fail) ஆயிப்போன சமாசாரம் தெரிஞ்சி பூடும்; இதுதான் <br/>
         சரியான யுக்தி! இல்லாப் போனா இன்னொரு வர்ஷம் படிடா இண்ணுவாங்க.<br/>
<br/>
          சபாபதி மறுபடியும் வருகிறான்<br/>
<br/>
ச.மு.     எங்கே மிட்டாயி?<br/>
<br/>
ச.        இரப்பா கொஞ்சம்!- மூச்சு வாங்குது! ஓடி வந்தேன்.-<br/>
<br/>
ச.மு.     மிட்டாய் எங்கேடா?<br/>
<br/>
ச.        அங்கே போயி நெனச்சிகினேன்!- ஒண்ணு சொல்ல மறந்து பூட்டையே, எந்த     <br/>
         கால் ரூபாய்க்கி பாதுமல்வா?<br/>
              எந்தக் கால் ரூபாய்க்கி பகோடா!<br/>
<br/>
ச.மு.     வாட் இடியட்! (what idiot) எதுக்கானா என்னா? நான் அவசரம் <br/>
         இண்ணுசொன்னா, கொஞ்சமாவது தெரியலெ! எதுக்காவது வாங்கிவா போ.        <br/>
         [சபாபதி போகிறான்.]  <br/>
         நல்ல கயறா பாக்கணும் - இங்கே மாட்டிகினு தொங்கனாதான், வெளியிலேயிருந்து     <br/>
        பாத்தாநண்ணா தெரியும்-,  இந்த நாக்காலி யெல்லாம் எடுத்துடணும்.<br/>
<br/>
[அப்படியே செய்கிறார்.]<br/>
சபாபதி இரண்டு பொட்டலங்களை எடுத்துக்கொண்டு  மறுபடி வருகிறான்.<br/>
<br/>
ச.        இந்தா அப்பா!<br/>
<br/>
ச.மு.   ஆல் ரைட் (all right), கொடு இப்படி. சபாபதி, இந்த கயத்தெ நண்ணா கட்டு <br/>
        சீக்கிரம் அந்த திராவியிலே, க்விக் (quick).  [உள்ளே போகிறார்.]<br/>
<br/>
ச.     [கயிற்றைக் கட்டிக்கொண்டே] நானு அவ்வளவு வேகமா ஓடிப்போயி முட்டாயி <br/>
           வாங்கியாந்தேன், எனக்கு கொஞ்சம் கூட கொடுக்கதையா திண்ணுடரெ. <br/>
           ஆவட்டும்! ஆவட்டும்!<br/>
<br/>
திரிபுரம்மாள் வருகிறாள்.<br/>
<br/>
தி.     சபாபதி, கொழ்ந்தெ எங்கேடா?<br/>
<br/>
ச.     இங்கெ இல்லெ அம்மா! அந்த அறையிலெ இருக்கறாரோ என்னமோ     <br/>
           தெரியாதம்மா எனக்கு!<br/>
<br/>
தி.     கொழந்தெ பரிட்சே பாசு கொடுத்துதா தெரியுமா உனக்கு? <br/>
<br/>
ச.   பாசு கொடுத்தது எனக்கு தெரியாதம்மா! [ஒரு புறமாக] பாசும் கொடுக்கலெ <br/>
         பகோடாவும் கொடுக்கலெ!<br/>
<br/>
தி.    என்னாடா, சபாபதி, உங் கிட்ட ஒண்ணும் சொல்லலெயா?<br/>
<br/>
ச.    நான் பெயிலா போனேன் இண்ணா யார்கிட்டவும் சொல்லாதே இண்ணாரு! <br/>
            அத்தொட்டு நானு சொல்ல மாட்டேன், அது நீங்களா வேணுமிண்ணா <br/>
            கேட்டு குங்கோ!<br/>
<br/>
தி.   ஐஐயோ! அவென் பாசு பண்ணாபோனா நானு பொழச்சிருக்க<br/>
           மாட்டேனிண்ணானே!<br/>
<br/>
 [ஒருபுறமாய்ப் போகிறாள்.]<br/>
 சபாபதி முதலியார் மிட்டாய் பொட்டலங்களை எடுத்துக்கொண்டு வருகிறார்.<br/>
<br/>
ச.மு.    பூட்டாங்களா அம்மா?- அந்த கவுத்தெ கொடு இப்படி-சபாபதி, உனக்கு <br/>
          சம்பளம் ரெண்டு ரூபாய் ஒஸ்தரேன், இப்ப மாத்திரம் நான் சொன்னபடி <br/>
          செய்யணும் தெரியுமா?<br/>
<br/>
ச.    ஆவட்டும்பா.<br/>
<br/>
ச.மு.   கதவண்டெ பாத்துகினே இரு. மாமா வண்டி திரும்பி வந்தவுடனெ, எனக்கு <br/>
         சைகெ காட்டு. நானு தூக்கு போட்டுகிறமாதிரி இருக்கரேன்; நீ ஓடிப்போயி<br/>
         அவுங்ககிட்ட, சின்ன ஐயா தூக்கு போட்டுகுது ஓடி வாங்க! ஓடிவாங்க! <br/>
        இண்ணு சொல்லு, தெரியுமா? அப்புறம் நானு பாத்துகிறேன் ஆக வேண்டியதே.<br/>
<br/>
ச.         உம் உம்!<br/>
<br/>
ச.மு.      என்னமானா தப்பு பண்ணப்போரே பத்தரம்! என்னாண்ணு சொல்ரே, <br/>
         சொல்லு பாக்கலாம்.<br/>
<br/>
ச.    ஐயா! ஐயா! நம்ப சின்ன ஐயா தூக்கு போட்டுக்கப் போறாராம்! வேடிக்கெ பாக்க <br/>
         ஓடிவாங்க! இண்ணு சொல்ரேன்.<br/>
<br/>
ச.மு.  சத்! பூல் (fool) அப்படியா சொல்லச் சொன்னேன்? துக்கு போட்டுகினு செத்து <br/>
           பூடராரு! ஓடி வந்து தடுங்க!   இண்ணு சொல்லு.  போயிரு வெளியே, சீக்கிரம்<br/>
           வருவாங்க.<br/>
                               [சபாபதி போகிறான்.]<br/>
           வரவேண்டிய டைம் (time) ஆச்சி. நம்பொ தயாராயிருக்கணும்.<br/>
                              [  சபாபதி மறுபடி வருகிறான்.]<br/>
                வந்துட்டாங்களா?<br/>
<br/>
ச.          இன்னும் வல்லெ அப்பா.<br/>
<br/>
ச.மு.   வல்லையா? - பின்னெ நீ யேன் வந்தே?<br/>
<br/>
ச.  அத்தெ சொல்லிட்டு போலாம் இண்ணு வந்தேன்.<br/>
<br/>
ச.மு.    மடையா!-போ வெளியே!-போயிரு சீக்கிரம்!<br/>
<br/>
ச.    இல்லெ அப்பா, தொள தொளாட்டிக்கித்தானே தூக்கு போட்டுக்கப்போரெ நீ?<br/>
<br/>
ச.மு.   அது ஏன் உனக்கு?<br/>
<br/>
ச.   இல்லே அப்பா, நீ நெஜம்மா தூக்கு போட்டுகினா, கனிஷ்டபருங்க வந்து என்னெ <br/>
         புடிச்சிம் போமாட்டாங்களா?<br/>
<br/>
ச.மு.     அதெல்லாம் ஒண்ணும் செய்யமாட்டாங்க, போ!<br/>
                                             (சபாபதி போகிறான்.)<br/>
               அதோ வண்டி வர்ராப்போலெ இருக்குது!<br/>
                       [சபாபதி மறுபடி வருகிறான்.]<br/>
<br/>
ச.         அதோ வருதப்பா வண்டி! வண்டி!<br/>
<br/>
(சபாபதி முதலியார் கழுத்தில் கயிற்றை மாட்டிக்கொண்டு தூக்குப் போட்டுக் <br/>
கொள்வதுபோல் பாசாங்கு செய்கிறார்;<br/>
சபாபதி,   "அப்பா தூக்குபோட்டுகுது! ஓடிவாங்க ஓடிங்க!" என்று <br/>
  கூவிக்கொண்டே வெளியில் போகிறான்.)<br/>
<br/>
[திரிபுரம்மாள் ஓடி வருகிறாள்.]<br/>
<br/>
தி.         மகனே! மகனே! வேண்டாண்டா வேண்டாண்டா!<br/>
<br/>
   (கையைப் பிடித்துத் தடுக்கிறாள்.)<br/>
<br/>
ச.மு.      (திமிறிக் கொள்வது போல் பாசாங்கு செய்து) அதெல்லாம் முடியாது! <br/>
          அதெல்லாம் முடியாது! பரீட்செ பெயில் (fail) ஆன  பிற்பாடு நானு பொழச்சிருக்க <br/>
          மாட்டே பொழச்சிருக்கமாட்டே;  நான் செத்து பூடரேன்! செத்துபூடரேன்!<br/>
<br/>
ச.   அப்பப்பா! அந்த பாதுமல்வா எங்கே வைச்சிருக்கெ அத்தெ சொல்லிட்டு <br/>
         செத்துபூடப்பா? அத்தெ முன்னெ சொல்லிவுடப்பா!<br/>
<br/>
ச.மு.  அதெல்லாம் முடியாது! நான் உயிரோடு இருக்க  மாட்டேன் - இருக்கமாட்டேன்!<br/>
<br/>
தி.       வேணாண்டா கண்ணு! வேணாண்டா கண்ணு!-<br/>
 [கயிற்றைப் பிடிங்கி எறிந்துவிட்டு]<br/>
          இந்தப் பாழாப்போன பரிட்செ எக்கேடாவது கெடட்டும்!- நீ பொழைச்சி யிருந்தா      <br/>
          போதும்!<br/>
<br/>
ச.மு.     அம்மா, நீங்க ஏம்மா என்னெ தண்டத்துக்கு தடுக்கரைங்க? - இந்த வர்ஷம் <br/>
        இல்லாப்போனா வர்ர வர்ஷம் செத்துபூடப்போரேன்.-<br/>
<br/>
தி.        அது ஏன் அப்படி?<br/>
<br/>
ச.மு.     வர்ர வர்ஷம் மறுபடியும் நாயினா என்னெ பரிட்சைக்கு போகச் சொல்ல<br/>
            மாட்டாங்களா?<br/>
<br/>
தி.   வேண்டவே வேண்டாம்! நான் உங்க நயினாகிட்ட சொல்லி, இனிமேலே இந்த <br/>
         எழவெடுத்த பரீட்சைக்கே அனுப்பத்தேவலெ, இண்ணு சொல்ரேன், <br/>
        பயப் படாதே!<br/>
<br/>
ச.மு.     அந்த மாதிரி கை போட்டு கொடுங்க.<br/>
<br/>
தி.   [அவன் கையை அடித்து] அப்படியே ஆவட்டும். நீ ஒண்ணும்  பயப்படாதே! நீ <br/>
         சாப்பிடவா பலஹாரம் - இந்த மூஞ்செ வைச்சிகினா, மாமியார் ஊட்டுக்கு <br/>
         போவாங்க பொங்கல் விருந்துக்கு.<br/>
<br/>
ச.மு.  இல்லெ அம்மா, எனக்கு பசிக்கலெ இப்போ.<br/>
<br/>
தி.     அப்பொ, மூஞ்செல்லாம் கழுவிகினு, தலை வாரிகோ; அடெ சபாபதி, அப்பா <br/>
          கூடவே இரு.-நீதான் உத்தர  வாதம். கயிறு கியிறு தொட்டுதா பாரு!<br/>
<br/>
ச.         இனிமேலே தொடாதம்மா, நான் பாத்துகரேன்.<br/>
<br/>
                                       [திரிபுரம்மாள் போகிறார்கள்.]<br/>
<br/>
ச.மு.      கதவெ சாத்துடா, உள்ளே தாப்பாள் போடு.<br/>
<br/>
                                   [சபாபதி அப்படியே செய்கிறான்.]<br/>
<br/>
ச.         [மெல்ல] எங்கேப்பா, அல்வாவும் பகோடாவும்?<br/>
<br/>
ச.மு.      [அறையிலிருந்து அவைகளை எடுத்து] இதோ!<br/>
                          [இருவருமாக விரைவாகப் புசிக்கிறார்கள்.]<br/>
<br/>
                            காட்சி முடிவடைகிறது.<br/>
<hr noshade="" width="50%"/>
<center><h3>  முதல் அங்கம் - மூன்றாங் காட்சி </h3></center>
<br/>
இடம் - மாணிக்க முதலியார் வீட்டின் மெத்தை   சபாபதி முதலியார் உட்கார்ந்திருக்கிறார்.   <br/>
முருகேசமும் குமரகுருவும் வருகிறார்கள்.<br/>
<br/>
மு-கு.      லெட் மி கன்கிராட்யுலேட் யு! லெட் மெ கன்கிராட்யு  லேட் யு! <br/>
           (let me congratulate you)<br/>
<br/>
ச.மு.       ஓ எஸ்! ஓ எஸ்! (Oh yes!) ஆனாலும் இதுலே கொஞ்சம் வருத்தம் இருக்குது <br/>
         பிரதர்ஸ் (brothers); நான் பஸ்டு கிளாஸ்லெ (first class)பஸ்டு பாய் இன் தி <br/>
        பிரசிடென்சி (first boy in the presidency) ஆக பாஸ் (pass) பண்ணுவேன் <br/>
        இண்ணு நினைச்சேன், கொஞ்சம்  தப்பிப் பூட்டுது. அந்த (Ray) இங்கிலீஷ் <br/>
        பேப்பர்லெ  (English paper) டூ மார்க்ஸ் (two marks) குறைச்சிப் போட்டான்<br/>
        இண்ணு நெனைக்கிறேன்.<br/>
<br/>
மு.   பஸ்டு கிளாஸ்லெ (first class) பாஸ் (pass) பண்ணையோ இல்லையோ?<br/>
<br/>
ச.மு.  இல்லெ, செகிண்ட் கிளாஸ்லெ (second class) தான் போட்டான். பாஸ்<br/>
           (pass) பண்ணா, பஸ்டு கிளாஸ்லெ (first class) பஸ்டு பாய் இன் தி பிரசிடென்சி <br/>
            (first boy in the presidency) ஆக பாஸ் (pass) பண்ணனும், இல்லாப்போனா<br/>
             எந்த கிளாஸ்லெ (class) பாஸ் பண்ணா என்னா?<br/>
<br/>
கு.  பாதர் இன் லாவுக்கு (Father-in-law)டெலிகிறாம் (telegram) <br/>
              அனுப்பிச்சுட்டைங்களா?<br/>
<br/>
ச.மு.       பை ஜோவ்! (by jove)அதெ மறந்தேன் - சபாபதி சபாபதி!-<br/>
                 <br/>
                         சபாபதி மெல்ல வருகிறான்<br/>
<br/>
ச.மு.       என்னா நான் கூப்பிட்டதுக்கு ஏன் இண்ணு சொல்லாதே வர்ரெ?<br/>
<br/>
ச.           என்னப்பா! பாஸ்கூட குடுத்துவுட்டெ, இப்ப கூட  சபாபதி இண்ணு <br/>
         கூப்பிடரையே என்னெ?<br/>
<br/>
ச.மு.        பின்னெ என்னாண்ணு கூப்பிட?<br/>
<br/>
ச.           சபாபதி முதலி இண்ணு கூப்பிடக்கூடாதா?<br/>
<br/>
ச.மு.     சத்! நான்சென்ஸ்! (nonsense) அதெல்லாம் உதவாது – இந்தா இதோ <br/>
          டெலிகிறாம் (telegram) எழுதி தர்ரேன், அத்தெ நேரா தபால் ஆபீஸ்லெ கொண்டு <br/>
          போய் போடணும் தெரியுமா?<br/>
<br/>
ச.        அப்படியே ஆவட்டுமப்பா.<br/>
<br/>
ச.மு.  (எழுதிக்கொண்டே) கன்கிறாட்யுலேட், பாஸ், பஸ்ட் சென்ட், வைப், <br/>
          பாசிடிவ்லி (congratulate, pass, first, send, wife, possitively)  இன்னும் <br/>
          டூ வொர்ட்ஸ் (two words) இருக்குது.<br/>
<br/>
மு.   பஸ்ட் (first) இண்ணு ஏன் எழுதனே? செகெண்ட் கிளாஸ்லெ (second class)<br/>
          பாஸ் (pass) பண்ணதாக சொன்னையே?<br/>
<br/>
ச.மு.  இதுலே, பஸ்ட் (first) இண்ணா பஸ்டு கிளாஸ் (first class) இண்ணு <br/>
         அர்த்தம் அல்லா, பஸ்ட் டேட்லெ (first date) ரிசல்ட்ஸ் (results) வந்துது  இண்ணு <br/>
         அர்த்தம் - இன்னம் டூ வொர்ட்ஸ் (two words) இருக்குது டெலிகிறாம்லெ (telegram)<br/>
         பாக்கி. - ஆ! தட் இஸ் ரைட்,  எக்ஜாமினர்ஸ் குட்! (ah that is right, examiners <br/>
          good!)சரியா போச்சி!-எடுத்துப் போடா சீக்கிரம்.<br/>
                                             [சபாபதி போகிறான்]<br/>
<br/>
கு.        எந்த காலேஜிக்குப் போப்போரெ அப்பேன்?<br/>
<br/>
ச.மு.     அதாம் பெரிய கஷ்டமாயிருக்குது! டாக்டர் மில்லர் (Dr. Miller) என் காலேஜ் <br/>
           வந்து சேரணும் இண்ணு அர்ஜெண்ட்  டெலிக்றாம் கொடைகனால்லெ (urgent <br/>
           telegram Kodaikanal) யிருந்து அனுப்பி யிருக்கிறான்; டாக்டர் போர்ன் (Dr. <br/>
           Bourne) பிரசிடென்சி காலேஜ் ஒன்லி குட் காலேஜ், கம் ஜாயின் (Presidency <br/>
           College only good college, come join) இண்ணு எழுதியிருக்கிறான்.  <br/>
          பச்சையப்பாஸ் காலேஜ்லே (Pachayappah's College) எங்க பாதர் டிரஸ்ட்டி <br/>
          (father trustee)ஆக  இருந்தாரே இண்ணு யோசிக்க வேண்டியதாயிருக்குது.<br/>
           அதுவு மில்லாதெ யாரும் கிளவர் பிரிலியண்ட் பாய்ஸ் (clever brilliant boys)<br/>
          இல்லெ இண்ணு பிரின்சிபால் கம்ளெயின் (Principal complain)  பண்ணிகினு<br/>
          இருந்தாரு-இதுலே பெரியசங்கடமா யிருக்குது!<br/>
<br/>
மு.      என்னா சப்ஜெக்ட் (subject) எடுத்துக்கப்போரெ?<br/>
<br/>
ச.மு.    எடுத்துக்கனா, கெமிஸ்டு (chemist) ஆவது பிசிக் (physic) ஆவதுதான்<br/>
           எடுத்துக்கணும்; நீ என்னா அட்வைஸ் (advise) பண்ணரே?<br/>
<br/>
கு.       நீ பிசிக் (physic) எடுத்துக்கனாதான் ஈசி (easy)<br/>
<br/>
மு.      ஐ அட்வைஸ் கெமிஸ்ட் (I advise, Chemist). கெமிஸ்ட் எடுத்துக்கப்பேன்<br/>
             சுலபம்.<br/>
<br/>
ச.மு.    நான், எங்க மதர் (mother) ஏ கன்சல்ட் (consult) பண்ணிப்பார்த்தேன். <br/>
          அவுங்க, படிச்சது போதும். தம்பி அதிகமா படிச்சா ஒடம்பு கெட்டுப் போவுது     <br/>
         இண்ணு சொல்ராங்க.  அத்தொட்டு ஸ்டடி ஸ்டாப் (study stop) பண்ணிவிடலா <br/>
         மிண்ணு பாக்கரேன். நீங்க என்னா சொல்ரைங்க பிரதர்ஸ்? (brothers)<br/>
<br/>
கு.       அப்படியே செய்யலாம் அப்பேன்.<br/>
<br/>
மு.      அப்போ சும்மாவா இருப்ப வூட்லே?<br/>
<br/>
ச.மு.    ஓ நோ (Oh no!) அது செய்ய மாட்டேன். எடுக்கேஷன் (Education) ஓட<br/>
          எப்பவும் டச்லே (touch) இருக்கணும். பச்சையப்பாஸ் காலேஜ் டிரஸ்டி <br/>
           (Pachayappah's College trustee)ஆவது, இல்லாப்போனா யூனிவர்சிடி <br/>
           பெல்லோ (University fellow) ஆவது ஆவ டிரை (try) பண்ணலாமிண்ணு     <br/>
          இருக்கரேன்.<br/>
<br/>
மு.   பச்சையப்பாஸ் டிரஸ்டிக்குத்(Pachayappah's trustee) தான் டிரை (try) <br/>
         பண்ணு அப்பேன், கஷ்டமில்லெ, அதுலெ பேச வேண்டியதில்லே, மீட்டிங் <br/>
          (meeting) கூடம் அட்டென்ட் (attend) பண்ணவேண்டியதில்லெ.<br/>
<br/>
                      சின்னசாமி முதலியார் வருகிறார்.<br/>
<br/>
சி.    அப்பேன், சபாபதி, பரீட்செ பாஸ் (pass) ஆச்சாமே! ரொம்ப சந்தோஷம்.<br/>
<br/>
ச.மு.  வாங்க! வாங்க! வாத்தியார்! வாட் நியூஸ் (what news?) என்ன சமாசாரம்?<br/>
<br/>
சி.    ஒன்றுமில்லே மேல் பரிட்சைக்கு தமிழ் பாடம் படிக்க வேணுமே இண்ணு.- <br/>
<br/>
ச.மு.     ஓ! அதெல்லாம் கிடையாதே! சமாசாரம் தெரியாதோ? இப்போ <br/>
           யூனிவர்சிடியிலே பைபில்கேஷன் இன்ட்ரொட்யூஸ் (University biblecation <br/>
           introduce) பண்ணிவிட்டாங்களே? பி.ஏ. (B.A) கிளாஸ்லெ (class) போனதும் <br/>
           தமிழே பேசக்கூடாது; மெட்ரிகுலேஷன் பாஸ் (matriculation pass)பண்ணதும், <br/>
          அல்லாம் இங்லீஷே (english) பேசணும்; தமிழெல்லாம் மறந்து பூடணும்.<br/>
<br/>
சி.   சரிதான் அப்பேன் - ஆனாலும் நீ பாஸ் பண்ணத்துக்காக ஒரு சாத்துக்கவி     <br/>
          பண்ணேன், அதெ படிக்கரேன் கேக்கரையா?<br/>
<br/>
ச.மு. ஓ! சாத்துக்கவியா? ரொம்ப சந்தோஷம் - ஆனா அதெ,  கொஞ்சம் பொறுத்து, <br/>
            என் சிநேகிதருங்கல்லாம் வருவாங்க, ஒரு ஈவினிங் பார்ட்டி வைச்சிருக்கரேன். <br/>
           அப்பொ அவுங்க எதிருக்க படியுங்க-வைச்சூட்டுப்  போங்க இப்படி.<br/>
<br/>
                [அவர் ஒரு காகிதத் துண்டை மேஜைமீது வைக்கிறார்.]<br/>
<br/>
               கொஞ்சம் நேரத்துக்கெல்லாம் வாங்க.<br/>
<br/>
சி.     அப்படியே தம்பி.                          [போகிறார்.]<br/>
<br/>
                  சபாபதி வாடிய முகத்துடன் வருகிறான்<br/>
<br/>
ச.     என்னாப்பா அது! சும்மா பாஸ் (pass) பண்ணூட்டேன் பாஸ் (pass)<br/>
           பண்ணூட்டேன் இண்ணு மாத்ரம் சொல்ரே! உனக்கு இன்னும் <br/>
           கொஞ்சமாவது புத்தியில்லெ அப்பா.<br/>
<br/>
ச.மு.      என்னடா அது! டாம் புரூட்! (damn brute!).<br/>
<br/>
ச.   இங்கே எல்லாம் போடாதே, தபால் ஆபிசுலெ போடு  இண்ணு சொன்னையா.- <br/>
           நானு அப்பவே நெனைச்சேன் தப்பு இண்ணு. ஆனாலும் நீ சொல்ரத்துக்கு<br/>
          எதிர்த்துப் பேசக்கூடாது இண்ணு பேசாதே போனனா - போனதுக்கு நல்ல <br/>
         தொடப்பக்கட்டெ அடி ஆப்டுது!<br/>
<br/>
ச.மு.      ஏன்?<br/>
<br/>
ச.      ஏனா?  தபாலாபீசிலெ, எல்லாரும் உக்காந்துகினு இருக்கர எடத்துலெ <br/>
         நடுப்புர போட்டேன்; போட்டுட்டு இத்தெ யாரானா எடுத்துகினு போராங்களா <br/>
         இண்ணு மொள்ளமா ஒளிஞ்சிகினு பாத்துகினு இருந்தேன். கொஞ்சம் பொறுத்து <br/>
         அங்கே பெருக்கரவ வந்து, அத்தெ பெருக்கிம்போயி குப்பையிலே கொட்ட <br/>
         போனா!- உடனே எனக்கு கோபம் வந்து, அவகிட்ட போயி, அப்படியே <br/>
         புடிச்சிகினேன்!  அப்புறம் ரெண்டு பேரும் சண்டெ போட்டோம்.<br/>
<br/>
ச.மு.   அப்புறம்?<br/>
<br/>
ச.      அப்பறம் - எனக்கு தொடப்பக்கட்டெ அடிதான்!<br/>
<br/>
ச.மு.   அந்தக் காகிதம் என்னமாச்சு?<br/>
<br/>
ச.       ஆ! அத்தெ மாத்திரம் உடலே அப்பா! அந்த குப்பெ தொட்டியிலே தேடி <br/>
         பார்த்தேன். என் கண்ணுக்கு ஆப்பிடலெ, சரிதான் இருக்கட்டும் இண்ணு, <br/>
         அங்கேயிருந்த குப்பை யெல்லாம் ஒண்ணுகூடம் உடாதெ, தபால்<br/>
         பெட்டியிலே வாரி போட்டூட்டு வந்தூட்டேன்!<br/>
<br/>
ச.மு.   டெலிகிறாமெ (Telegram) தபால் பெட்டியிலெ ஏண்டா போட்டே? <br/>
         அதுக்கு ரூபா வாங்கிகினு போகலெ அம்மா கிட்ட?<br/>
<br/>
ச.      உம்! சொன்னையா அப்பா அது எனக்கு? என்னா முட்டாளாயிருக்கரெ அப்பா? <br/>
           என்னப்பாது, இதுதானா நீ பாஸ் (pass) பண்ணது? எனக்கென்னமோ <br/>
           சந்தேகமா இருக்குதுப்பா!<br/>
<br/>
ச.மு.   போ அதனப்பிரசங்கி! ரெகுலர் இடியட்! (regular idiot)வாய் மாத்திரம்<br/>
             இருக்குது!<br/>
              <br/>
  [சபாபதி கீழே இறங்கிப் போகும்பொழுது வழியில்<br/>
        சுந்தரமூர்த்திப் பிள்ளையைச் சந்திக்கிறான்.]<br/>
<br/>
சு.       யாரப்பா அது! இது சபாபதி முதலியார் வீடுதானா?<br/>
<br/>
ச.       ஆமாம்.<br/>
<br/>
சு.       அவர் தானே சபாபதி முதலியார்?<br/>
<br/>
ச.       ஆமாம்.<br/>
<br/>
சு.     பி.ஏ. (B.A) பாஸ் (pass) பண்ணி இருக்கிறாரல்லா இவரு?<br/>
<br/>
ச.     அது மாத்திரமா? அல்லாபாசும் பண்ணி இருக்கிறாரு.<br/>
<br/>
ச.மு   வாங்க! வாங்க! சார் (sir)<br/>
<br/>
சு.     ஓ யூ (you) வா! ஹுவோ (who) வாட் ஓ! (what) ஐ தாட்டு (I thought) யூ,(you) வா! [உட்கார்ந்து]<br/>
            நான் லிஸ்டெ (list) பார்த்தெ அப்பேன். அதிலெ சபாபதி முதலியார், பி.ஏ.   <br/>
          (Sabapathy Mudaliar, B.A.) இண்ணு போட்டிருந்துதா. யாரோ இண்ணு பாத்தேன்! <br/>
         நீ தானே? ரொம்ப சந்தோஷம் உன் வோட் (vote) நான் ஆஸ்க் (ask) பண்ணவே <br/>
        வேண்டியதில்லையே-<br/>
<br/>
ச.மு.   என்னா ஓட்டு?<br/>
<br/>
சு.      இந்த முனிசிபல் பாலிடிலே (Municipality) நானும் ஒரு கமிஷன் (commission) <br/>
            ஆகலாமிண்ணு டிரை (try) பண்ரேன்.<br/>
<br/>
ச.மு.   இப்பொ முனிசிபாலிடி (Municipality)  எல்லாம் பேர் மாத்திட்டாங்களே <br/>
             தெரியுமா?<br/>
<br/>
சு.       ஆமாமாம், இப்பொ முனிசிபல் கோ-ஆபரேஷன் (Municipal Co-operation) <br/>
          இண்ணு பேர் மாத்திட்டாங்க தெரியும். அப்பேன். உன் ஓட்டெ  எனக்குக் <br/>
          கொடுக்கணும்; அதாம் கேக்க வந்தேன்.<br/>
<br/>
ச.மு.    எத்தனி ஓடு இருக்குது எனக்கு?<br/>
<br/>
சு.        ஒண்ணுதாம்போலெ இருக்குது.<br/>
<br/>
ச.மு.    நான் ஒண்ணு யோசன பண்ரேனுங்க. இப்பொ நான் பாஸ் (pass) பண்ணப் <br/>
         பிறகு ரெஸ்பான்சிபல் (responsible) அதிகமா போச்சுங்க! படிச்சவங்களுக்குத் தான்        <br/>
        நான் ஓட்  பண்லாமிண்ணு இருக்கிறேன். நீங்க அவ்வளவா  படிக்கலெபோலெ <br/>
         யிருக்குதே-<br/>
<br/>
சு.       இல்லெ அப்பேன் தமிழ் நண்ணா படிப்பேன். இங்கிலீஷ்<br/>
             ஒக்காபிலரி (English vocabulary) வரைக்கும் எல்லாம் படிச்சிருக்கிறேன்.<br/>
<br/>
ச.மு.     கமிஷனர் (commissioner) ஆகணும் இண்ரைங்களே, கமிஷன் இண்ணா<br/>
          என்னா தெரியுமா உங்களுக்கு?<br/>
<br/>
சு.        கமிஷன் (commission) இண்ணா தரகு இண்ணு சொல்ராங்களே, அதுதானே?<br/>
<br/>
ச.ம.     சரி, அந்த கமிஷன் (commission) வாங்கத் தெரியுமா உங்களுக்கு? <br/>
           அதுக்கெல்லாம் மர்ச்சென்ட்ஸ் (merchants) ஆயிருந்தால் சரி, லாண்ட் <br/>
           லார்ட்(land lord), வீட்டு வரி வாங்கி சாப்பிடுகிற உங்களுக்கு என்னா தெரியும்?<br/>
<br/>
சு.     அதெல்லாம் கத்துகுவேம்பேன். நீ மாத்திரம் உன் வோட் (vote)-<br/>
<br/>
ச.மு.  அதெல்லாதே, ரோட் (road) எல்லாம் கிளீன் (clean) பண்ணனும், சாக்கடை<br/>
          யெல்லாம் வாரணும், இதெல்லாம் உங்களாலே முடியாது;   இதெல்லாம் முன்னே     <br/>
           கத்துகினு வாங்க, அப்புறம் ஐ கிவ்  ஓட், யூ மேக் அட்டெம்ட் (I give vote, you  <br/>
          make attempt).<br/>
<br/>
சு.        வாட் ஐ மேக்கு (What I make) அப்பேன்! ஆல் யுவர் மேக்கே மேக்!<br/>
            (all, your make) நீங்கள்ளாம் மனசு வைச்சா தானே!- இப்போ கொஞ்சம் <br/>
            வேலெயாயிருக்கராப்போலெ இருக்குது; நானு இன்னொரு வேளெ வர்ரேன் <br/>
            அப்பேன்.<br/>
<br/>
ச.மு.     வாங்க.           [சுந்தரமூர்த்தி முதலியார் போகிறார்.]<br/>
<br/>
சபாபதி இரண்டு மூன்று தபால் காகிதங்களைக் கொண்டு வருகிறான்.<br/>
<br/>
ச.        தபால் வந்தது அப்பா.<br/>
<br/>
ச.மு.     [மேல் விலாசங்களைப் பார்த்து] நான்சென்ஸ்! இத்தையெல்லாம் யார் உன்னெ     <br/>
          வாங்கச் சொன்னது? இந்த அட்ரெஸ் எல்லாம் தப்பு! நேத்தே நான் சொன்னேனே!<br/>
          எனக்கு இனிமேல் காயிதம் வந்தா எம்.ஆர்.ஆர். வொய், சபாபதி முதலியார், <br/>
          எஸ்கொயர், ரூட் எம்.பி. (M.R. Ry. Sabapathy Mudaliar, Esquire, root M.P.) <br/>
          இண்ணு இருந்தா தான் வாங்கணும். இல்லாப்போனா அட்ரெஸ் (address)<br/>
          தப்பு இண்ணு வாபஸ் வாங்கணும்; இனிமேல் கியாபகம் வைச்சிக்கோ போ, <br/>
          பத்திரம்.      [சபாபதி போகிறான்]<br/>
<br/>
கு.      எம்.பி. (M.P.) இண்ணா என்ன பிரதர் (brother)?<br/>
<br/>
ச.மு.   இதுகூடவா தெரியாது? அதுக்குத்தான் எதுக்கும் பாஸ் (pass) பண்ணி     <br/>
          யிருக்கணும் இண்ரது! எம்.பி. (M.P.)இண்ணா மெட்ரிக் பாஸ் (Matric Pass) <br/>
          இண்ணு அர்த்தம். நான் அனுப்பின இன்விடேஷன் (invitation) லே கூடம் <br/>
          சபாபதி முதலியார் எஸ்கொயர் எம்.பி. (Sabapathy Mudaliar, Esquire, M.P.) <br/>
          இண்ணு போட்டிருந்தேனே பாக்கலே?<br/>
<br/>
                       மூன்று பாடகர்கள் வருகிறார்கள்.<br/>
<br/>
மூவரும். நமஸ்காரம்.<br/>
<br/>
ச.மு.    ஓ! ஆல் ரைட்! (Oh all right)வந்தைங்களா! சந்தோஷம். நீங்க உங்க <br/>
          வாத்யங்களெ யெல்லாம் அப்படி வைச்சுட்டுழே போயிருங்க, நான் <br/>
          கூப்பிடரப்போ வாங்க -  அப்புறம் கூப்பிட்ரேன். இன்னம் கொஞ்சம் நேரம்<br/>
          பிடிக்கும் கச்சேரி ஆரம்பிக்க.<br/>
          [பாடகர்கள் வாத்தியக் கருவிகளை மூலையில் வைத்துவிட்டுப் போகிறார்கள்] <br/>
          நான் வந்து ஆன்ட் நாச் பிரதர். (ant-nautch brother) நாழியாச்சி, நாம்போ <br/>
          போய் டிரெஸ் எக்சேன்ஜ் (dress exchange) பண்ணிகினு வரலாமா? நீங்களும் <br/>
         போயி சீக்கிரம் டிரெஸ் எக்சேன்ஜ் (dress exchange) பண்ணிகினு வாங்க.<br/>
              <br/>
                         [குமரகுருவும் முருகேசமும் போகிறார்கள்.] <br/>
<br/>
                            சபாபதி வருகிறான்<br/>
<br/>
ச.மு.     சபாபதி! நீ இங்கே எல்லாம் தொடச்சிவை. பாய் எல்லாம் போட்டுவை. <br/>
             சாமான்களெ என்னமானா உடைக்கப் போரெ பத்திரம்!   (போகிறான்)<br/>
              [உள்ளிருந்து]    அடே சபாபதி, கடெ சாமானுக்கு லிஷ்டு (list) எழுதணும் <br/>
            ஒரு துண்டு காகிதம் கொண்டா.<br/>
<br/>
ச.         துண்டு காயிதமா?-இங்கே எங்கே இருக்குது? [தேடிப்பார்த்து] <br/>
           இதோ ஒண்ணு கெடக்குது.<br/>
[சின்னசாமி முதலியார் வைத்துவிட்டுப்போன சாற்றுக்கவி காகிதத்தை <br/>
   எடுத்துக்கொண்டுபோய்க் கொடுத்துவிட்டு வருகிறான்.]    <br/>
         ஆ! பாத்தையா திருடன்! [மூலையிலிருக்கும் குழலை எடுத்து]<br/>
         நேத்தும்புடிச்சு அம்மா காணம் இண்ணு கோவிச்சிகினு இருந்தாங்களே, <br/>
         இந்த அடுப்பு ஊதாங்குழாயெ  எவனோ திருடிகினு வந்து இங்கே ஒளிச்சி <br/>
         வைச்சிருக்கிறான்; ஆவட்டும் ஆவட்டும்! மின்னெ இத்தெ அம்மாகிட்ட <br/>
        கொடுத்தூடரேன்.  [உள்ளே கொண்டுபோய் வைத்துவிட்டு வந்து]<br/>
         வைச்ச திருடன் யாரிண்ணு பாக்கணும்.<br/>
         [சாமான்களை யெல்லாம் துடைத்துக்கொண்டு வரும்பொழுது<br/>
         ஒரு நாற்காலியைக் கீழே தள்ளி உடைத்து விடுகிறான்]<br/>
         ஐ ஐயொ! அப்பா வந்தா கோவிச்சிக்கும் – இதுக்கு ஒரு யுக்தி பண்ணனும்.<br/>
          [அந்த உடைந்த நாற்காலியை அப்படியெ சரியாக இருப்பதுபோல்<br/>
          நிறுத்தி வைக்கிறான்.]<br/>
             <br/>
               சபாபதி முதலியார் வருகிறார்.<br/>
<br/>
ச.மு.     சர். [உடைந்த நாற்காலியின் மீது உட்கார அது கீழே விழுகிறது]<br/>
<br/>
ச.         என்னாப்பா! அந்த நாற்காலியை உடைச்சூட்டையே! அம்மா பாத்தா <br/>
          கோவிச்சிக்கி வாங்களே.<br/>
<br/>
ச.மு.  நெவர்மைன்ட்! (never mind) இத்தெ எடுத்து பக்கத்து ரூம்லெ போட்டுடு – <br/>
         அம்மாகிட்ட ஒண்ணும் சொல்லாதே தெரியுமா? சரி - நீ போய் சீக்கிரம் அந்த <br/>
         ஐஸ்கிரீம் (ice cream) தயார் பண்ணு, தெரியுமா? ஜாக்கிரதெ, ஐசையும் (ice)<br/>
         உப்பையும் ஒண்ணா போட்டு, பாலெ வேறே உடணும், அப்புறம் சும்மா <br/>
         சுத்தணும்,  தெரியுமா?<br/>
<br/>
ச.     தெரியும் தெரியும்பா.<br/>
<br/>
ச.மு.    தெரியும் இண்ணு சொல்லிவுட்டு நீ என்னமானா கெடுத்து வைப்பே. – <br/>
         அந்த மூலையிலே உக்காந்துகிணு என் எதிர்க்கவே பிரிபேர் (prepare) பண்ணு.<br/>
<br/>
ச.     அப்படியே ஆவட்டும்பா.<br/>
        [ஓர் மூலையில் உட்கார்ந்துகொண்டு, உப்பையும், ஐசையும் ஐஸ்கிரீம் <br/>
        மெஷினின் (ice cream machine) நடுவிலுள்ள துத்தனாக டப்பாவில் போட்டு, <br/>
         அதற்கு வெளியில் பாலை வார்த்து சுற்றுகிறான்.]<br/>
<br/>
முருகேசம், ரங்கநாதம், நரசிம்மாசாரி முதலிய சிநேகிதர்கள் வருகிறார்கள்.<br/>
<br/>
ச.மு.      வாங்க! வாங்க! பிரதர்ஸ்! (brothers)<br/>
<br/>
   [எல்லோரையும் கைலாகு கொடுத்து நல்வரவேற்கிறார்]<br/>
<br/>
ந. என்னா பிரதர், (brother) எக்சாமினேஷன் ரிசல்ட்ஸ்  (examination results) <br/>
         இன்னும் பப்ளிஷ் (publish) பண்ணலையே, உங்களுக்கு மாத்திரம் என்னமா<br/>
         தெரிஞ்சுது?<br/>
<br/>
ச.மு. என் பிரதர்-இன்-லா (brother-in-law)பிரைவேட்டா  (private) இன்குவைர்<br/>
           (enquire) பண்ணி எழுதனான் எனக்கு.<br/>
           உக்காருங்க பிரதர்ஸ். (brothers) (எல்லோரும் உட்காருகிறார்கள்)<br/>
          பஸ்டு ஐடம் இன் தி புரோக்ராம் (first item in the programme) ரிப்ரெஷ்மென்ட்ஸ்! <br/>
          (refreshmenrts) ஐஸ் கிரீம்! (ice cream)<br/>
<br/>
மு. வெரி குட், பிரதர் (very good brother).<br/>
<br/>
ச.மு. ஏண்டா சபாபதி, தயாராச்சா?<br/>
<br/>
ச. இல்லேப்பா! - பால் கட்டவே யில்லேப்பா, பாலெல்லாம் வெளியிலே <br/>
          சிந்திப்போவுதுப்பா!<br/>
<br/>
ச.மு. வாட் நான்சென்ஸ்! (what nonsense) பால் என்ன மாடா சிந்திப்போவும்? <br/>
          ஓட்டையா யிருக்குதா என்னா?<br/>
           (அருகில் போய் பார்க்கிறார்)<br/>
          என்னாடா அது பாலெ வெளியிலெ ஊத்தனையே! தடிக்கழுதெ.     <br/>
          (அவனை அடித்து)  பாலெ நடுவுலே அல்லவோ ஊத்தச் சொன்னேன்!<br/>
<br/>
ச. இல்லேப்பா, பாலெ நடுவுலே ஊத்தனா-<br/>
<br/>
ச.மு. இன்னொரு வார்த்தெ பேசனா, ஒதைப்பேன் கழுதெ! சொன்னபடி செய்! <br/>
           (சிநேகிதர்களிருக்குமிடம் போகிறார்)<br/>
<br/>
ச. உம்! உம்!<br/>
<br/>
(அழுதுகொண்டே, பாலை எட்த்து உப்பும் ஐசும் போட்டிருக்கும் துத்தனாக <br/>
   டப்பாவில் வார்த்து சுற்றுகிறான்.)<br/>
<br/>
ச.மு. சீக்கிரம் நண்ணா சுத்து! - பிரதர்ஸ் (brothers) நம்போ கொஞ்சம் <br/>
         பலஹாரம் முன்னே சாப்பிடலாம், அப்பறம் ஐஸ் கிரீம் (ice-cream) சாப்பிடலாம். <br/>
         (வெளியே பார்த்து) ஐயா! - அந்த நிமக்ஜான் முன்னே கொண்டாங்க.-<br/>
<br/>
கு.      அதென்னா பிரதர் (brother)புது பலஹாரம்?<br/>
<br/>
ச.மு.   அல்லாம் பாத்து சொல்லுங்க.<br/>
        [ஒரு பிராம்மணன் உப்புமாவை தொன்னைகளில் கொண்டு<br/>
               வந்து எல்லோருக்கும் கொடுக்கிறான்]<br/>
<br/>
கு.      என்னா, பிரதர் (brother) உப்புமாவா யிருக்குதே?<br/>
<br/>
ச.மு.   உப்புமாவுதான், அதுக்கு வேறெ பேர் வைச்சேன்.-<br/>
<br/>
மு.      ஏன்?<br/>
<br/>
ச.மு.    இந்த பிளான் (plan) சத்குண விலாச சபையிலிருந்து கத்துகினேன் பிரதர் <br/>
          (brother) - அங்கே ரிப்ரெஷ்மென்ட் (refreshment) சாப்பிடர மெம்பர் (member) <br/>
         இண்ணு ஒர்த்தர் இருக்கராரு, அவர் என்னா செய்யராருண்ணா, ஒரே <br/>
         பலகாரத்துக்கு வாரத்துக்கொருதரம் பேரெ சேன்ஞ் (change) பண்ராரு! அப்படி<br/>
         பேரெ மாத்தனா, டேஸ்ட் (taste) டிபர் (differ) ஆகுதாம் - அத்தொட்டு சாதாரணமா <br/>
         உப்புமாவுண்ணா நண்ணாயில்லெ இண்ணு, வேறெ பேர் வைச்சேன்.<br/>
<br/>
மு.      ஆமாம் பிரதர் (brother), நீங்க சொல்ரது சரிதான். இதுலெ டேஸ்ட் (taste)<br/>
        டிபரன்டா (different) தான் இருக்குது, உப்பே யில்லெ இதுலே.<br/>
<br/>
ச.மு.     ஏன் ஐயர்? உப்புமாவுலையா உப்பு போட மறந்து பூட்டைங்க? தாலி <br/>
           கட்டர சம்பிரமத்லே, கலியாணத்தெ  மறந்துபூட்டானாம்!- உங்களுக்கு நல்ல <br/>
           பனிஷ்மென்ட் (punishment) பண்ணனும்! நெக்ஸ்ட் டைம் (next time) <br/>
           நானு உப்புமாவு ஆர்டர் (order) பண்ணா, உப்பு டபிலா (doble) போட்டுக்<br/>
          கொண்டாரணும்.  காபகம் வைச்சிகுங்க - அடே, சபாபதி! ஐஸ் கிரீம் (ice-cream)<br/>
          கட்டிச்சாடா?<br/>
<br/>
ச.         இல்லேப்பா! இன்னம் கட்டலே!<br/>
<br/>
கு.    பரவாயில்லெ பிரதர், (brother) அதெ அப்படியே லிக்விட் (liquid) ஆ<br/>
           சாப்பிட்டாக்கூட நண்ணா யிருக்கும் பிரதர்.<br/>
<br/>
ச.மு.      ஆனா, ஐயர், அதோ அந்தப்  பாலெ ஆளுக்கு கொஞ்சம்<br/>
               தொன்னையிலே வாத்து கொடுங்கையா.<br/>
   [ஐயர் அப்படியே செய்கிறார்; எல்லோரும் ருசி பார்த்து காரி உமிழ்கிறார்கள்.]<br/>
             என்னா பிரதர் (brother) சமாசாரம்? நண்ணா யில்லையா என்னா?<br/>
<br/>
கு.       இல்லெ பிரதர் (brother) கொஞ்சம் உப்பு அதிகமா யிருக்குது.<br/>
<br/>
ச.மு.    ஐஸ் கிரீம் (ice-cream) லே கொஞ்சம் உப்பு அதிகமாயிருக்குதா!<br/>
            அதுலே யார் உப்பெ போட்டது?-<br/>
           [தானும் கொஞ்சம் ருசி பார்த்து]<br/>
           து! து!- அடே, சபாபதி இங்கே வாடா, இதுலெ யார்டா உப்பெ போடச் <br/>
           சொன்னது உன்னே?-<br/>
<br/>
ச.   இல்லேப்பா, நீ கோவிச்சிக்காதேப்பா, நான் வெளியிலே பாலே வாத்து சுத்தனனா, <br/>
          அப்புறம் நீ அது தப்பு, நடுவிலே பாலெ வாக்கணும் இண்ணு சொன்னையே, <br/>
          அப்பவே நடுவுலே உப்பும் ஐசும் போட்டிருக்குதே இண்ணு சொல்லலாம் <br/>
          இண்ணு வாயெடுத்தேன். அதுக்குள்ள பேசனா ஒதைப்பேன் இண்ணு <br/>
          சொன்னையா? அத்தொட்டு பேசாதிருந்தூட்டேம்பா – நானு என்னா <br/>
          செய்யரதப்பா?<br/>
<br/>
ச.மு.  இப்பொ என்னா செய்யரது பிரதர்ஸ்? (brothers)- அவன் சொல்ரதும் கொஞ்சம் <br/>
           வாஸ்தவம்தான். எம் பேர்லேயும் கொஞ்சம் மிஸ்டேக் (mistake) இருக்குது; <br/>
           போனா போவுது, இத்தெயெல்லாம் கீழே கொண்டும் பூடு - கீழே வைச்சுட்டு, <br/>
           அந்த பாடகருங்க வந்தாங்களே, அவங்களெ மெத்தமேலே வரச்சொல்.<br/>
<br/>
        [சபாபதி ஐஸ்கிரீம் மெஷினில் (ice-cream machine) இருந்ததை யெல்லாம் <br/>
          கடத்தில்  கொட்டிவிட்டு மெஷினைக் கீழே கொண்டு போகிறான்.]<br/>
<br/>
கு.        இந்த பாடகர் யாரு பிரதர்? (brother) புதுசா இருக்குது?<br/>
<br/>
ச.மு.      நாகசர ஐயர் இண்ணு தஞ்சாவூர் ஜில்லாவிலிருந்து  வந்திருக்கிறாரு, <br/>
           அங்கேயெல்லாம் ரொம்ப நொடோரியஸ் (notorious) பேர் போனவர். <br/>
           இங்கே பாடனாகா மூணு தெருவுக்கு அப்பாலெ கேக்கும் - ரொம்ப கிளெவர்<br/>
           (clever) மான் (man), ஒரு கச்சேரிகி, கல்கண்டு மாத்தரம் பத்து பலம் சாப்பிடராரு.-<br/>
<br/>
               சபாபதி பாடகர்களை அழைத்துக்கொண்டு வருகிறான்.<br/>
<br/>
நா.ஐ.      ஆரம்பிக்கலாமா?<br/>
<br/>
ச.மு.       உம் - ஆரம்பிங்க ஆரம்பிங்க.<br/>
 [நாகேஸ்வர ஐயர் தம்புறாவை எடுத்துக்கொண்டு வந்து ஸ்ருதி செய்கிறார்.]<br/>
<br/>
கோ.ரா.     என் புள்ளாங்கொழல்-கானோங்க!  [தேடுகிறான்]<br/>
<br/>
ச.          என்னா ஐயா தேடரைங்க!<br/>
<br/>
கோ.ரா.     புள்ளாங்கொழல் - இங்கே தான் வைச்சேன்.<br/>
<br/>
ச.          என்னமா யிருக்கும் அது?<br/>
<br/>
கோ.ரா.     மூங்கில் கொழாயாட்டம் இருக்கும்.<br/>
<br/>
ச.   [ஒரு புறமாக சபாபதி முதலியாரிடம்] இந்தாப்பா - நேத்தும்புடிச்சி அம்மா அடுப்பு <br/>
         ஊதர கொழாயெ நான் தான் திருடிகினேன் இண்ணு சொல்லிகிணு இருந்தாங்களே! <br/>
         அத்தெ திருடன ஆசாமியெ கண்டு  புடிச்சுட்டேம்பா - இவர் தாம்பா, திடுடிகினு <br/>
         போயி இண்ணைக்கி கொண்டாந்து இங்கே வைச்சுட்டாரு. நானு எடுத்துகினு <br/>
         போயி அம்மாகிட்ட கொடுக்க  வச்சிருக்கேம்பா.<br/>
<br/>
ச.மு.    வாட் நான்சென்ஸ் (what nonsense) அதுவா அடுப்பு ஊதர கொழா! கொண்டு <br/>
           வாடா போயி சீக்கிரம்.          <br/>
             [சபாபதி போகிறான்]<br/>
           ஐயா, கோபிநாத் ராவ், உங்க கொழல் வருது பயப்படாதைங்க, அத்தெ எங்க <br/>
          மதர் (mother) பாக்கணும் இண்ணாங்களாம். எப்படி வாசிக்குது இண்ணு <br/>
          அதுக்காக என் வேலைக்காரன் கீழே கொண்டுபோய்  கொடுத்தானாம்.-<br/>
<br/>
 சபாபதி குழலைக் கொண்டுவந்து கொடுக்கிறான்.<br/>
<br/>
நா.ஐ.       பிள்ளெ, இப்படி வந்து உக்காருங்க.<br/>
<br/>
ச.மு.       என்னா அவருக்கு?<br/>
<br/>
நா.ஐ.       அவருக்கு கண் கொஞ்ச்சம் மத்திபம்.<br/>
<br/>
ச.மு.        ஓ! ஐ சி! (oh I see!) அதாம் கடம் வாசிக்கிறார்!<br/>
<br/>
கோ.பி.      அந்த கடத்தெ கொஞ்சம் கொண்டாரச் சொல்லுங்க.<br/>
<br/>
நா.ஐ.        அப்பா, அந்த கடத்தெ கொஞ்சம் கொண்டாப்பா.<br/>
<br/>
ச.        என்னாத்தெ?<br/>
<br/>
நா.ஐ.    அந்த கடத்தெ<br/>
<br/>
ச.        கடமிண்ணா?<br/>
<br/>
நா.ஐ.     அந்த பானேடப்பா.<br/>
<br/>
ச.         பானையா? அதென்னாத்துக்கு உங்களுக்கு?<br/>
<br/>
ச.மு.      அடே! அதனப்பிரசங்கி! எல்லாத்துக்கும் குறுக்கே பேசிக்கினு!- கொண்டாந்து <br/>
        குடு மின்னே.<br/>
<br/>
ச.     இப்பவே நானு சொல்லிட்டேம்பா, அத்தெ அவரு ஒடைச்சாரு இண்ணா, <br/>
        அப்புறம் ரொம்ப கஷ்டம்.<br/>
[கொண்டுவந்து கொடுக்கிறான்.]<br/>
<br/>
நா.ஐ.      என்ன ராகம் பாடலாம்?<br/>
<br/>
ச.மு.       சொல்லுங்க பிரதர்ஸ் (brothers) என்னாராகம் வேணும்?<br/>
<br/>
கு.          ரூபகம் பாடச் சொல்லுங்க.<br/>
<br/>
நா.ஐ.       அது - தாளம் - ஆச்சே?<br/>
<br/>
ச.மு.        ஓ!- அவரு நீங்க என்னா தாளம் பாடரது இண்ணு கேட்டைங்க இண்ணு <br/>
          நெனைச்சப்போலெ இருக்குது. ஐயா, நரசிம்மாசாரி, நீங்க சொல்லுங்க என்னா <br/>
          ராகம்  பாடணும்.-<br/>
<br/>
ந.    தேசிகர் தோடி பாடச் சொல்லுங்க.<br/>
<br/>
ச.மு.  என்ன ஐயா, இதுலே கூடமா வடகலெ தென்கலெசண்டெ? ஐயா, நீங்கள் <br/>
          தேசிகர் ராகம் ஒண்ணும் பாடத் தேவலே. மணவாளமாமுனி ராகமா ஏதாவது <br/>
         பாடுங்கோ!<br/>
<br/>
நா.ஐ.        கல்யாணி பாடரேனுங்க.<br/>
<br/>
ச.மு.    சரிதான்.<br/>
 [கலியாணி ராகம் ஆலாபனை செய்து பிறகு அதில் பல்லவி பாடுகிறார்]<br/>
            ஐயா, தாளத்தெ கொஞ்ச்சம் கவனியுங்க.<br/>
<br/>
கோ.பி.  இந்த கடம் என்னமோ பளுவா யிருக்குதே.<br/>
<br/>
நா.ஐ.     கொஞ்சம் இழுத்துப் போடுங்க.<br/>
<br/>
ச.         வாணாம்! வாணாம்!<br/>
<br/>
ச.மு.     அடே! பேசாதிரு! இதிலே எல்லாம் தலெ நொழைச்சிக்காதே.<br/>
<br/>
[கோவிந்தபிள்ளை கடத்தின் மீது பலங்கொண்டு முத்தாய்ப்பு கொடுக்க, கடம்   <br/>
   உடைந்து உள்ளே யிருக்கும் உப்பும், பாலும், ஐசும் அவர் மீதெல்லாம் விழுகிறது]<br/>
<br/>
கோ.பி.   இதென்னாவுங்க!-<br/>
<br/>
ச.        நானு அப்பவே சொல்லலே வேணாம் இண்ணு! ஒடஞ்சா கஷ்டமிண்ணு <br/>
        சொல்லலே?<br/>
<br/>
ச.மு.    அடே! தடிக்கழுதெ! என்னடா செய்தே! இதிலே ஏண்டா இத்தையெல்லாம் <br/>
        ஊத்தனே?<br/>
<br/>
ச.        இல்லேப்பா, நானு கீழே கொண்டுபோய் ஊத்திவுடலாமிண்ணு பாத்தேன், <br/>
            இதுக்குள்ளே நீ அவர் கிட்டடுக்கச் சொன்னையா, உடனே கொடுத்துட்ம்பா! <br/>
            அதுக்குத்தான் மொதல்லேம்புடிச்சி மொள்மா அடிங்க மொள்ளமா இடிங்க, <br/>
            இண்ணு அவர்ட்ட சொல்லிகிணு இருந்தேன்.<br/>
<br/>
ச.மு.     இந்த இடியட்டே என்ன செய்யரது பிரதர்? அப்புறம் உனக்கு செய்ய <br/>
            வேண்டிய வேலெ செய்யரேன். இப்போ கீழே போயி, நல்ல பானையா<br/>
            ஒரு பானெயெ வாங்கிகினு வா  [சபாபதி கீழே போகிறான்] அது வர்ரவரைக்கும் <br/>
            கொஞ்சம் கச்சேரியெ நிறுத்தி எங்க தமிழ் வாத்தியார் எம்பேர்லெ, ஒரு சாத்துகவி<br/>
            பாடி யிருக்கராரு, அதெ படிப்போம் - எங்கே அவர் வரலே இன்னம்? <br/>
            பரவாயில்லே - நரசிம்மாசாரி, நீங்க ராகத்தோட நண்ணா படிப்பைங்க - எங்கே<br/>
            அந்த சாத்துகவி எழுதன காயிதம்? - அடே சபாபதி! இங்கே வா இப்படி.<br/>
                [  சபாபதி மறுபடி வருகிறான்]<br/>
            எங்கேடா அந்த தமிழ் வாத்தியார் ஒரு காயிதம் வைச் சுட்டுப் போனாரே இங்கே?<br/>
<br/>
ச.         அந்த காயிதமா? இதோ கொண்டாரேம்பா [போகிறான்]<br/>
<br/>
ச.மு.      ஒரு நிமிஷம் சும்மா இருக்கமாட்டேண்ரா! என்ன மானா தப்பு பண்ணிகினு <br/>
           இருக்கரான்!<br/>
                     சபாபதி மறுபடி வருகிறான்<br/>
<br/>
ச.         இதோ அப்பா!<br/>
<br/>
ச.மு.      அவர்கிட்ட குடு - நீங்க ராகத்தோடு படிங்க பிரதர். (brother)     <br/>
           [சபாபதி கீழே போகிறான்]<br/>
<br/>
ந. (காகிதத்தைப் பார்த்து) இத்தெ என்னமா பிரதர் (brother) ராகத்தோடெ படிக்கிறது – <br/>
           என்னமோ தப்பா யிருக்குது பிரதர் (brother).<br/>
<br/>
ச.மு. நீங்ககூட என்னா பிரதர், (brother) சபாபதியெப்போலே சொல்ரத்துக் கெல்லாம் <br/>
          குறுக்கா சொல்லிகினு இருக்கரைங்க - இருக்கரத்தெ ராகத்தோட<br/>
           படிங்களேன்.<br/>
<br/>
ந. உங்க இஷ்டம்.    (ராகத்துடன் பாடுகிறார்) மஞ்சள் ஐந்து பலம், குங்குமம் பத்து <br/>
          பலம், வெற்றிலை நாலணா, பாக்கு அரைவீசை -<br/>
<br/>
ச.மு. என்னா பிரதர் (brother) இது? சாத்துக்கவியா இது?<br/>
<br/>
ந. அதுக்குத்தாம் அப்பவே சொன்னேன், ஏதோ தப்பா எழுதி யிருக்குதிண்ணு – <br/>
          ஓ! இந்த பக்கம் இழுதி இருக்கராரு-<br/>
<br/>
சபாபதி ஒரு கரிப்பானையைக் கொண்டு வருகிறான்.<br/>
<br/>
ச. இந்த பானெ தவிர வேற பானெ இல்லேப்பா!<br/>
<br/>
ச.மு. ஏண்டா? கரிப்பானெயா கொண்டாரச் சொன்னேன்!<br/>
<br/>
ச. அவருக்கு கண்ணு தெரியாதப்பா!-<br/>
<br/>
ச.மு. போ வெளியே அதனப் பிரசங்கி!<br/>
<br/>
(அவனைப் பிடித்துத்தள்ள, பானை கீழே விழுந்து உடைகிறது)<br/>
<br/>
இரு தபால்காரன் வருகிறான்.<br/>
<br/>
த. நாயினா தந்தி வந்திருக்குது.<br/>
<br/>
ச.மு. தந்தியா? கொண்டா இப்படி.<br/>
<br/>
(கையெழுத்துப்போட்டு அதை வங்கிப் பிரித்துப் பார்க்கிறார். தபால்காரன் போகிறான்)<br/>
<br/>
மு.கி. என்னா பிரதர் (brother) விசேஷம்?<br/>
<br/>
ச.மு. மை மதர் இன் லா நியர் ரிலேடிவ் டைட் (my mother-in-law  near relative died) <br/>
          நான் உடனே புறப்பட வேண்டியதாயிருக்குது. - ஐயா, கொஞ்சம் கச்சேரியெ<br/>
         நிறுத்துங்க-நெக்ஸ்ட் டுரெயின் (next train) எப்பொ பொறப்படுது பிரதர்? (brother)<br/>
<br/>
மு. ஆறு மணிக்கு புறப்படுது.<br/>
<br/>
ச.மு. அப்போ நான் உடனே பாக் (pack) பண்ணணும் உங்களை யெல்லாம் <br/>
         டிஸ்அபாயின்ட் (disappoint) பண்ரது எனக்கு ரொம்ப வருத்தமா யிருக்குது <br/>
         பிரதர்ஸ் (brothers) ஆனாலும் இது ரொம்ப அர்ஜென்ட் மாடர்  (urgent matter) <br/>
        நீங்கல்லாம் இப்போ தயவு செய்து டேக் லீவ் (take leave)  பண்ணுங்க, இன்னொரு <br/>
        நாளைக்கி இந்த பார்டி (party) வைச்சிக்கலாம். <br/>
<br/>
  (சபாபதி முதலியாரும் சபாபதியும் தவிர,  மற்றவர்களெல்லாம் போகிறார்கள்.)<br/>
<br/>
ச.      என்னாப்பா சமாசாரம்?<br/>
<br/>
ச.மு.   உடனே சாமான்களெல்லாம் பாக் (pack) பண்ணணும், - ஊருக்குப் போவணும்.<br/>
<br/>
ச.      ஏம்பா?<br/>
<br/>
ச.மு.   இத்தெ யாரு கிட்டவும் சொல்லாதே இப்போ! தெரியுமா? - மச்சான் <br/>
           கிட்டயிருந்து தந்தி வந்தது, நீ பாஸ்  (pass) பண்ணதாக எழுதியனுப்பனனே <br/>
            அது தப்பு. பாஸ் (pass) பண்ணது பட்டணத்திலே யிருக்கிற பம்மல் சபாபதி <br/>
           முதலியார், எனக்கு சொன்னவங்க முன்னே தப்பா சொன்னாங்க, மன்னிக்கணும், <br/>
           இண்ணு தந்தி கொடுத்திருக்கிறான்.<br/>
<br/>
ச.      அடடெ! அப்பவே நெனைச்சேம்பா.<br/>
<br/>
ச.மு.   எனக்குக்கூடம் சந்தேகமாயிருந்துது, என்னமா பாஸ் பண்ணோம் இண்ணு; <br/>
            இப்போ இன்னம் ஒரு மாசம் பட்டணத்துலேயே இருக்கக்கூடாது. இவ்வளவு <br/>
           தூரம் எல்லோருக்கும் சொல்லி கில்லி, பார்ட்டி யெல்லாம்  கொடுத்த பிற்பாடு, <br/>
           ரொம்ப வெட்கக்கேடா போகும்.<br/>
<br/>
ச.      ஆமாம்பா - இத்தெயெல்லாம் நெனைச்சிகினா எனக்கே சிரிப்பாயிருக்குதுப்பா. – <br/>
          ஏம்பா, இத்தெ யெல்லாம் ஒரு நாடகமா போட்டா நண்ணாயிருக்காதாப்பா!<br/>
<br/>
ச.மு.   அப்படிதான் எனக்கும் தோணுது - நீ போயி சீக்கிரம்  பாக் (pack) பண்ணு.<br/>
<br/>
ச.      [கொஞ்சதூரம் போய் திரும்பிவந்து] ஏம்பா, அப்படி போட்டா அதுக்கு <br/>
          என்னாப்பா பேர் வைப்பே?<br/>
<br/>
ச.மு.   எம்பேர்தான் வைக்கலாமிண்ணு யோசிக்கிறேன்.<br/>
<br/>
ச.      ஏம்பா, எம்பேர் கொஞ்சம் வையேம்பா?<br/>
<br/>
ச.மு.   சத்! நான்சென்ஸ் ! (nonsense)  அதெல்லாம் ஒதவாது எம்பேர்தான் <br/>
          வைக்கணும்.<br/>
<br/>
ச.      ஆனா - சபாபதி இண்ணு வை அப்பா, யாரு எப்படி  ஓணுமிண்ணாலும் <br/>
             நெனைச்சிகட்டும்பா.  [போகிறான்]<br/>
<br/>
ச.மு.   அவன் சொல்றதும் ஒரு யுக்திதான் !<br/>
<br/>
<strong>     நாடகம் முற்றிற்று.</strong> <br/>
-----------------------------------------------------------<br/>
</ul>
<hr noshade=""/>
This file was last updated on 20 June 2012 <br/>
Feel free to send corrections to the webmaster. <br/>
</body>
</body></html>
