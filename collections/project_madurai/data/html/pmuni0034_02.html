<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : Kumar Mallikarjunan-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="Kumar Mallikarjunan" name="Author"/>
<title>
sKanda kavacam (in tamil script, Unicode/UTF-8 format)
</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/>
<a name="Top">
<center>
<table>
<tr><td>
<h2>DevarAya Swamikal's Sri sKanda kavacams<br/>
(in tamil script, Unicode/UTF-8 format)
<p>தேவராய சுவாமிகள் அருளிய </p></h2>
<h1>ஸ்ரீ கந்தர் கவசங்கள் ஆறு</h1>
<ul>
<br/><a href="#Kappu">காப்பு</a>
<br/><a href="#Kundram">திருப்பரங்குன்றம் - தெய்வானை மணாளன்</a>
<br/><a href="#Chendur">திருச்செந்தூர்த் தேவசேனாபதி</a>
<br/><a href="#Avinankudi">திருவாவினன்குடித் தெண்டபாணி</a>
<br/><a href="#Erakam">திருவேரகம் - சுவாமிமலைக் குருநாதன்</a>
<br/><a href="#Kundruthor">குன்று தோறாடும் குமரன்</a>
<br/><a href="#Cholai">பழமுதிர்சோலை - பரமகுரு</a>
</ul></td></tr>
</table>
<hr noshade="" width="50%"/><br/>
</center>
<hr noshade="" size="2" width="80%"/>
<ul>
Etext Preparation (input) : Dr. N. Swaminathan, California<br/>
Etext Preparation (proof-reading) : Dr. Jayabharathi, Penang, Malaysia <br/>
Etext Preparation (webpage) : Kumar Mallikarjunan<br/>
This Etext file has the verses in tamil script in Unicode /UTF-8 encoding. <br/>
<br/>
© Project Madurai 1999<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
</ul>
<hr noshade=""/>
<a name="Kappu">
<center><h3> ஸ்ரீ கந்தர் கவசங்கள் ஆறு - தேவராய சுவாமிகள்</h3></center>
<ul>
காப்பு: <br/>
<br/>
<i>குறள் வெண்பா</i><br/>
அமரர் இடர்தீர அமரம் புரிந்த <br/>
குமரன் அடி நெஞ்சே குறி. <br/>
<br/>
<i>நேரிசை வெண்பா</i><br/>
துதிப்போர்க்கு வல்வினைபோம், துன்பம் போம் நெஞ்சிற் <br/>
பதிப்போர்க்குக் செல்வம் பலித்து கதித்து ஓங்கும் <br/>
நிஷ்டையுங் கைகூடும், நிமலர் அருள் கந்தர் <br/>
சஷ்டி கவசந் தனை. <br/>
<br/>
<br/>
<a name="Kundram">
<h3>திருப்பரங்குன்றம் - தெய்வானை மணாளன்   <a href="#top"><img alt=" * " border="0" height="22" src="http://www.tamil.net/icons/up.gif" width="20"/></a></h3>
<br/>
திருப்பருங்குன்றுரை தீரனே குகனே <br/>
மருப்பிலாப் பொருளே வள்ளி மனோகரா <br/>
குறுக்குத்துறையுறை குமரனே அரனே <br/>
இருக்கும் குருபரா ஏரகப்பொருளே <br/>
வையாபுரியில் மகிழ்ந்து வாழ்பவனே <br/>
ஒய்யார மயில் மீது உகந்தாய் நமோ நமோ <br/>
ஐயா குமரா அருளே நமோ நமோ <br/>
மெய்யாய் விளங்கும் வேலா நமோ நமோ <br/>
பழநியங்கிரிவாழ் பகவா நமோ நமோ <br/>
மழுவுடை முதல்வன் மதலாய் நமோ நமோ <br/>
விராலிமலையுறை விமலா நமோ நமோ <br/>
மராமரம் துளைத்தோன் மருகா நமோ நமோ <br/>
சூரசங் காரா துரையே நமோ நமோ <br/>
வீரவேலேந்தும் வேளே நமோ நமோ <br/>
பன்னிரு கரமுடைப் பரமா நமோ நமோ <br/>
கண்களீராறுடை கந்தா நமோ நமோ <br/>
கோழிக்கொடியுடைக் கோவே நமோ நமோ <br/>
ஆழிசூழ் செந்தில் அமர்ந்தாய் நமோ நமோ <br/>
சசச சசச ஓம் ரீம் <br/>
ரரர ரரர ரீம்ரீம் <br/>
வவவ வவவ ஆம் ஹோம் <br/>
ணணண ணணண வாம்ஹோம் <br/>
பபப பபப சாம் சூம் <br/>
வவவ வவவ கெளம் ஓம் <br/>
லல லிலி லுலு நாட்டிய அட்சரம் <br/>
கக கக கக கந்தனே வருக <br/>
இக இக இக ஈசனே வருக <br/>
தக தக தக சற்குரு வருக <br/>
பக பக பக பரந்தாமா வருக <br/>
வருக வருகவென் வள்ளலே வருக <br/>
வருக வருக நிஷ்களங்கனே  வருக <br/>
தாயென நின்னிருதாள் பணிந்தேன் எனைச் <br/>
சேயெனக் காத்தருள் திவ்யமா முகனே <br/>
அல்லும் பகலும் அனுதினமும் என்னை <br/>
எல்லிலும் இருட்டிலும் எரிபகல் படுக்கை <br/>
வல்லவிடங்கள் வாராமல் தடுத்து <br/>
நல்ல மனத்துடன் ஞானகுரு உனை <br/>
வணங்கித் துதிக்க மகிழ்ந்துநீ வரங்கள் <br/>
இணங்கியே அருள்வாய் இறைவா எப்போதும் <br/>
கந்தா கடம்பா கார்த்தி கேயா <br/>
நந்தன் மருகா நாரணி சேயே <br/>
என்ணிலாக் கிரியில் இருந்து வளர்ந்தனை <br/>
தண்ணளி அளிக்கும் சாமிநாதா <br/>
சிவகிரி  கயிலை திருப்பதி வேளூர் <br/>
தவக்கதிர்காமம் சார்திரு வேரகம் <br/>
கண்ணுள் மணிபோல் கருதிடும் வயலூர் <br/>
விண்ணவர் ஏத்தும் விராலி மலைமுதல் <br/>
தன்னிக ரில்லாத் தலங்களைக் கொண்டு <br/>
சன்னதி யாய்வளர் சரவண பவனே <br/>
அகத்திய முனிவனுக்(கு) அன்புடன் தமிழைச் <br/>
செகத்தொர் அறியச் செப்பிய கோவே <br/>
சித்துகள் ஆடும் சிதம்பர சக்கரம் <br/>
நர்த்தனம் புரியும் நாற்பத்தெண் கோணம் <br/>
வித்தாய் நின்ற மெய்ப்பொருளோனே ! <br/>
உத்தம குணத்தாய் உம்பர்கள் ஏறே <br/>
வெற்றிக் கொடியுடை வேளே போற்றி <br/>
பக்திசெய் தேவர் பயனே போற்றி <br/>
சித்தம் மகிழ்ந்திடச் செய்தவா போற்றி <br/>
அத்தன் அரி அயன் அம்பிகை லட்சுமி <br/>
வாணி யுடனே வரைமாக் கலைகளும் <br/>
தானே நானென்று சண்முகமாகத் <br/>
தாரணியுள்ளோர் சகலரும் போற்றப் <br/>
பூரண கிருபை புரிபவா போற்றி <br/>
பூதலத்துள்ள புண்ய தீர்த்தங்கள் <br/>
ஓதமார் கடல்சூழ் ஒளிர்புவி கிரிகளில் <br/>
எண்ணிலாத் தலங்கள் இனிதெழுந் தருள்வாய் <br/>
பண்ணும் நிஷ்டைகள் பலபல வெல்லாம் <br/>
கள்ளம் அபசாரம் கர்த்தனே எல்லாம் <br/>
எள்ளினுள் எண்ணெய் போலெழிலுடை உன்னை <br/>
அல்லும் பகலும் ஆசாரத்துடன் <br/>
சல்லாப மாய்உனைத் தானுறச் செய்தால் <br/>
எல்லா வல்லமை இமைப்பினில் அருளி <br/>
பல்லா யிரநூல் பகர்ந்தருள்வாயே <br/>
செந்தில்நகர் உறை தெய்வானை வள்ளி <br/>
சந்ததம் மகிழும் தயாபர குகனே ! <br/>
சரணம் சரணம் சரஹணபவ ஓம் <br/>
அரன்மகிழ் புதல்வா ஆறுமுகா சரணம் <br/>
சரணம் சரணம்  சரஹணபவ ஓம் <br/>
சரணம் சரணம் சண்முகா சரணம் <br/>
<hr noshade="" size="3" width="80%"/>
<br/>
<a name="Chendur">
<h3>திருச்செந்தூர்த் தேவசேனாபதி   <a href="#top"><img alt=" * " border="0" height="22" src="http://www.tamil.net/icons/up.gif" width="20"/></a></h3>
<br/>
சஷ்டியை நோக்கச் சரஹணபவனார் <br/>
சிஷ்டருக்குதவும் செங்கதிர் வேலோன்; <br/>
பாதம் இரண்டில் பன்மணிச் சதங்கை <br/>
கீதம் பாட கிண்கிணி யாட <br/>
மைய நடஞ்செயும் மயில்வாகனனார் <br/>
கையில் வேலால் எனைக்காக்கவென்று வந்து <br/>
வரவர வேலாயுதனார் வருக <br/>
வருக வருக மயிலோன் வருக <br/>
இந்திரன் முதலா எண்டிசை போற்ற <br/>
மந்திரவடிவேல் வருக வருக <br/>
வாசவன் மருகா வருக வருக <br/>
நேசக் குறமகள் நினைவோன் வருக ! <br/>
ஆறுமுகம் படைத்த ஐயா வருக <br/>
நீறிடும் வேலவன் நித்தம் வருக <br/>
சிரகிரி வேலவன் சீக்கிரம் வருக <br/>
சரஹணபவனார் சடுதியில் வருக ! <br/>
ரஹண பவச ரரரர ரரர <br/>
ரிஹண பவச ரிரிரிரி ரிரிரி <br/>
விணபவ சரஹ வீரா நமோநம <br/>
நிபவ சரஹண நிறநிற நிறென <br/>
வசர ஹணப வருக வருக! <br/>
அசுரர் குடிகெடுத்த ஐயா வருக <br/>
என்னை ஆளும் இளையோன் கையில் <br/>
பன்னிரண்டாயும் பாசாங் குசமும் ! <br/>
பரந்த விழிகள் பன்னிரண்டிலங்க <br/>
விரைந்தெனைக் காக்க வேலோன் வருக <br/>
ஐயும் கிலியும் அடைவுடன் செளவும் <br/>
உய்யொளி செளவும், உயிரையுங் கிலியும் <br/>
கிலியுங் செளவும் கிளரொளியையும் <br/>
நிலை பெற்றென்முன் நித்தமும் ஒளிரும் <br/>
சண்முகன் றீ£யும் தனியொளி யொவ்வும் <br/>
குண்டலியாம் சிவகுகன் தினம் வருக <br/>
ஆறு முகமும் அணிமுடி ஆறும் <br/>
நீறிடு நெற்றியும் நீண்ட புருவமும் <br/>
பண்ணிரு கண்ணும் பவளச் செவ்வாயும் <br/>
நன்னெறி நெற்றியில் நவமணிச் சுட்டியும் <br/>
ஈராறு செவியில் இலகுகுண் டலமும் <br/>
ஆறிரு திண்புயத் தழகிய மார்பில் <br/>
பல்பூ ஷணமும் பதக்கமும் தரித்து <br/>
நன்மணி பூண்ட நவரத்ன மாலையும் <br/>
முப்புரி நூலும் முத்தணி மார்பும் <br/>
செப்ப ழகுடைய திருவயி றுந்தியும் <br/>
&gt;துவண்ட மருங்கில் சுடரொளிப் பட்டும் <br/>
நவரத்னம் பதித்த நற் சீராவும் <br/>
இருதொடை அழகும் இணைமுழந் தாளும் <br/>
திருவடி யதனில் சிலம்பொலி முழங்க <br/>
செககண செககண செககண செகண <br/>
மொகமொக மொகமொக மொகமொக மொகென <br/>
நகநக நகநக நகநக நகென <br/>
டிகுகுண டிகுடிகு, டிகுகுண டிகுண <br/>
ரரரர ரரரர ரரரர ரரர <br/>
ரிரிரிரி ரிரிரிரி ரிரிரிரி ரிரிரி <br/>
டுடுடுடு டுடுடுடு டுடுடுடு டுடுடு <br/>
டகுடகு டிகுடிகு டங்கு டிங்குகு <br/>
விந்து விந்து மயிலோன் விந்து <br/>
முந்து முந்து முருகவேள் முந்து <br/>
என்றனை யாளும் ஏரகச் செல்வ ! <br/>
மைந்தன் வேண்டும் வரமகிழ்ந் துதவும் <br/>
லாலா லாலா லாலா வேசமும் <br/>
லீலா லீலா லீலாவிநோத னென்று <br/>
உன்றிருவடியை உறுதியென் றெண்ணும் <br/>
என்றலை வைத்துன் இணையடி காக்க <br/>
என்னுயிர்க் குயிராம் இறைவன் காக்க <br/>
பன்னிரு விழியால் பாலனைக் காக்க <br/>
அடியேன் வதனம் அழகுவேல் காக்க <br/>
பொடிபுனை நெற்றியைப் புனிதவேல் காக்க <br/>
கதிர்வேல் இரண்டு கண்ணினைக்காக்க <br/>
விதிசெவி இரண்டும் வேலவர் காக்க <br/>
நாசிக ளிரண்டும் நல்வேல் காக்க <br/>
பேசிய வாய்தனைப் பெருவேல் காக்க <br/>
முப்பத் திருபல் முனைவேல் காக்க <br/>
செப்பிய நாவை செவ்வேல் காக்க <br/>
கன்ன மிரண்டும் கதிர்வேல் காக்க <br/>
என்னிளங் கழுத்தை இனியவேல் காக்க <br/>
மார்பை இரத்தின வடிவேல் காக்க <br/>
சேரிள முலைமார் திருவேல் காக்க <br/>
வடிவே லிருதோள் வளம்பெறக் காக்க <br/>
பிடரிக ளிரண்டும் பெருவேல் காக்க <br/>
அழகுடன் முதுகை அருள்வேல் காக்க <br/>
பழுபதி னாறும் பருவேல் காக்க <br/>
வெற்றிவேல் வயிற்றை விளங்கவே காக்க <br/>
சிற்றிடை அழகுறச் செவ்வேல் காக்க <br/>
நாணாங்கயிற்றை நல்வேல் காக்க <br/>
ஆண்குறியிரண்டும் அயில்வேல் காக்க <br/>
பிட்டமிரண்டும் பெருவேல் காக்க <br/>
வட்டக் குதத்தை வல்வேல் காக்க <br/>
பணைத்தொடை இரண்டும் பருவேல் காக்க <br/>
கணைக்கால் முழந்தாள் கதிர்வேல் காக்க <br/>
ஐவிரல் அடியினை அருள்வேல் காக்க <br/>
கைக ளிரண்டும் கருணைவேல் காக்க <br/>
முன்கை யிரண்டும் முரண்வேல் காக்க <br/>
பின்கை யிரண்டும் பின்னவள் இருக்க <br/>
நாவில் சரஸ்வதி நற்றுணை யாக <br/>
நாபிக் கமலம் நல்வேல் காக்க <br/>
முப்பால் நாடியை முனைவேல் காக்க <br/>
எப்பொழுதும் எனை எதிர்வேல் காக்க <br/>
அடியேன் வசனம் அசைவுள நேரம் <br/>
கடுகவே வந்து கனகவேல் காக்க <br/>
வரும்பகல் தன்னில் வச்சிரவேல் காக்க <br/>
அரையிருள் தன்னில் அனையவேல் காக்க <br/>
ஏமத்தில் சாமத்தில் எதிர்வேல் காக்க <br/>
தாமதம் நீக்கிச் சதுர்வேல் காக்க <br/>
காக்க காக்க கனகவேல் காக்க <br/>
நோக்க நோக்க நொடியில் நோக்க <br/>
தாக்க தாக்க தடையறத் தாக்க <br/>
பார்க்க பார்க்க பாவம் பொடிபட <br/>
பில்லி சூனியம் பெரும்பகை அகல <br/>
வல்ல பூதம் வலாட்டிகப்பேய்கள் <br/>
அல்லற்படுத்தும் அடங்காமுனியும் <br/>
பிள்ளைகள் தின்னும் புழக்கடைமுனியும் <br/>
கொள்ளிவாய்ப் பேய்களும் குறளைப் பேய்களும் <br/>
பெண்களைத் தொடரும் பிரமராக் கருதரும் <br/>
அடியனைக் கண்டால் அலறிக் கலங்கிட <br/>
இரிசிகாட் டேரி இத்துன்ப சேனையும் <br/>
எல்லிலும் இருட்டிலும் எதிர்ப்படும் அண்ணரும் <br/>
கனபூசை கொள்ளும் காளியோ டனைவரும் <br/>
விட்டாங் காரரும் மிகுபல பேய்களும் <br/>
தண்டியக்காரரும் சண்டா ளர்களும் <br/>
என் பெயர் சொல்லவும் இடிவிழுந் தோடிட <br/>
ஆனை அடியினில் அரும்பா வைகளும் <br/>
பூனை மயிரும் பிள்ளைகள் என்பும் <br/>
நகமும் மயிரும் நீள்முடி மண்டையும் <br/>
பாவைக ளுடனே பலகலசத்துடன் <br/>
மனையிற் புதைத்த வஞ்சனை தனையும் <br/>
ஒட்டிய பாவையும் ஒட்டிய செருக்கும் <br/>
காசும் பணமும் காவுடன் சோறும் <br/>
ஓதும்அஞ் சனமும் ஒருவழிப் போக்கும் <br/>
அடியனைக் கண்டால் அலைந்து குலைந்திட <br/>
மாற்றார் வஞ்சகர் வந்து வணங்கிட <br/>
காலதூ தாளெனைக் கண்டாற் கலங்கிட <br/>
அஞ்சி நடுங்கிட அரண்டு புரண்டிட <br/>
வாய்விட் டலறி மதிகெட் டோட <br/>
படியினில் முட்டப் பாசக் கயிற்றால் <br/>
கட்டுடன் அங்கம் கதறிடக் கட்டு <br/>
கட்டி உருட்டு கால்கை முறியக் <br/>
கட்டு கட்டு கதறிடக் கட்டு <br/>
முட்டு முட்டு விழிகள் பிதுங்கிட <br/>
செக்குசெக்கு செதில் செதிலாக <br/>
சொக்கு சொக்கு சூர்ப்பகை சொக்கு <br/>
குத்து குத்து கூர்வடி வேலால் <br/>
பற்றுபற்று பகலவன் தணலெரி <br/>
தணலெரி தணலெரி தணலதுவாக <br/>
விடுவிடு வேலை வெருண்டது ஓடப் <br/>
புலியும் நரியும் புன்னரி நாயும் <br/>
எலியும் கரடியும் இனித் தொடர்ந்தோடத் <br/>
தேளும் பாம்பும்  செய்யான் பூரான் <br/>
கடிவிட விஷங்கள் கடித்துய ரங்கம் <br/>
ஏறிய விஷங்கள் எளிதினில் இறங்க <br/>
ஒளுப்புஞ் சுளுக்கும் ஒருதலை நோயும் <br/>
வாதம் சயித்தியம் வலிப்புப் பித்தம் <br/>
சூலையங் சயங்குன்மம் சொக்குச் சிறங்கு <br/>
குடைச்சல் சிலந்தி குடல்விப் பிரிதி <br/>
பக்கப் பிளவை படர்தொடை வாழை <br/>
கடுவன் படுவன் கைத்தாள் சிலந்தி <br/>
பற்குத்து அரணை பருஅரை ஆப்பும் <br/>
எல்லாப்பிணியும் என்றனைக் கண்டால் <br/>
நில்லாதோட நீயெனக் கருள்வாய் <br/>
ஈரேழ் உலகமும் எனக்குற வாக <br/>
ஆணும் பெண்ணும் அனைவரும் எனக்கா  <br/>
மண்ணாளரசரும் மகிழ்ந்துற வாகவும் <br/>
உன்னைத் துதிக்க உன்திரு நாமம் <br/>
சரஹணபவனே சைலொளி பவனே <br/>
திரிபுர பவனே திகழொளி பவனே <br/>
பரிபுர பவனே பவமொளி பவனே <br/>
அரிதிரு மருகா அமாராபதியைக் <br/>
காத்துத் தேவர்கள் கடுஞ்சிறை விடுத்தாய் <br/>
கந்தா குகனே கதிர் வேலவனே <br/>
கார்த்திகை மைந்தா கடம்பா கடம்பனை <br/>
இடும்பனை அழித்த இனியவேல் முருகா <br/>
தணிகா சலனே சங்கரன் புதல்வா <br/>
கதிர்காமத்துறை கதிர்வேல் முருகா <br/>
பழநிப் பதிவாழ் பால குமாரா <br/>
ஆவினன்குடிவாழ் அழகிய வேலா <br/>
செந்தின் மாமலையுறும் செங்கல்வராயா <br/>
சமராபுரிவாழ் சண்முகத் தரசே <br/>
காரார் குழலாள் கலைமகள் நன்றாய் <br/>
என் நாஇருக்க யானுனைப் பாட <br/>
எனைத்தொடர்ந்திருக்கும் எந்தை முருகனைப் <br/>
பாடினேன் ஆடினேன் பரவசமாக <br/>
ஆடினேன் நாடினேன் ஆவினன் பூதியை <br/>
நேசமுடன் யான் நெற்றியில் அணியப் <br/>
பாசவினைகள் பற்றது நீங்கி <br/>
உன்பதம் பெறவே உன்னருளாக <br/>
அன்புடன் இரக்ஷ¢ அன்னமுஞ் சொன்னமும் <br/>
மெத்தமெத்தாக வேலா யுதனார் <br/>
சித்திபெற்றடியேன் சிறப்புடன் வாழ்க <br/>
வாழ்கவாழ்க மயிலோன் வாழ்க <br/>
வாழ்கவாழ்க வடிவேல் வாழ்க <br/>
வாழ்கவாழ்க மலைக்குரு வாழ்க <br/>
வாழ்கவாழ்க மலைக்குற மகளுடன் <br/>
வாழ்கவாழ்க வாரணத் துவஜம் <br/>
வாழ்கவாழ்க என் வறுமைகள் நீங்க <br/>
எத்தனைகுறைகள் எத்தனை பிழைகள் <br/>
எத்தனை யடியேன் எத்தனை செயினும் <br/>
பெற்றவன் நீகுரு பொறுப்ப துன்கடன் <br/>
பெற்றவள் குறமகள் பெற்றவ ளாமே <br/>
பிள்ளையென்றன்பாய்ப் பிரிய மளித்து <br/>
மைந்தனென்மீதுன் மனமகிழ்ந் தருளி <br/>
தஞ்சமென்றடியார் தழைத்திட அருள்செய் <br/>
கந்தர் சஷ்டிகவசம் விரும்பிய <br/>
பாலன் தேவராயன் பகர்ந்ததை <br/>
காலையில் மாலையில் கருத்துடன் நாளும் <br/>
ஆசா ரத்துடன் அங்கந் துலக்கி <br/>
நேசமுடனொரு நினைவதுமாகிக் <br/>
கந்தர் சஷ்டிக்கவசமிதனைச் <br/>
சிந்தை கலங்காது தியானிப்பவர்கள் <br/>
ஒருநாள் முப்பத்தாறுருக்கொண்டு <br/>
ஓதியே செபித்து உகந்துநீ றணிய <br/>
அஷ்டதிக் குள்ளோர் அடங்கலும் வசமாய்த் <br/>
திசைமன்ன ரெண்மர் செயல தருளுவர் <br/>
மாற்றலரெல்லாம் வந்து வணங்குவர் <br/>
நவகோள் மகிழ்ந்து நன்மை யளித்திடும் <br/>
நவமத னெனவும் நல்லெழில் பெறுவர் <br/>
எந்த நாளும் ஈரெட்டாய் வாழ்வர் <br/>
கந்தர் கைவேலாம் கவசத் தடியை <br/>
வழியாய்க்காண மெய்யாய் விளங்கும் <br/>
விழியாற்காண வெருண்டிடும் பேய்கள் <br/>
பொல்லா தவரைப் பொடிபொடியாக்கும் <br/>
நல்லோர் நினைவில் நடனம் புரியும் <br/>
சர்வ சத்துரு சங்கா ரத்தடி <br/>
அறிந்தெனதுள்ளம் அட்டலட்சு மிகளில் <br/>
வீரலட்சுமிக்கு விருந்துணவாகச் <br/>
சூரபத்மாவைத் துணித்தகை அதனால் <br/>
இருபத் தேழ்வர்க்கு உவந்தமு தளித்த <br/>
குருபரன் பழநிக் குன்றிலி ருக்கும் <br/>
சின்னக் குழந்தை சேவடி போற்றி <br/>
எனைத்தடுத் தாட்கொள என்றன துள்ளம் <br/>
மேவிய வடிவுறும் வேலவா போற்றி <br/>
தேவர்கள் சேனா பதியே போற்றி <br/>
குறமகள் மனமகிழ்கோவே போற்றி <br/>
திறமிகு திவ்விய தேகா போற்றி <br/>
இடும்பா யுதனே இடும்பா போற்றி <br/>
கடம்பா போற்றி கந்தா போற்றி <br/>
வெட்சி புனையும் வேளே போற்றி <br/>
உயர்கிரி கனகசபைக்கோ ரரசே <br/>
மயில் நடமிடுவோய் மலரடி சரணம் <br/>
சரணம் சரணம் சரஹண பவஓம் <br/>
சரணம் சரணம் சண்முகா சரணம் !  <br/>
<hr noshade="" size="3" width="80%"/>
<br/>
<a name="Avinankudi">
<h3>
திருவாவினன்குடி தெண்டபாணி   <a href="#top"><img alt=" * " border="0" height="22" src="http://www.tamil.net/icons/up.gif" width="20"/></a></h3>
<br/>
திருவாவினன்குடி சிறக்கும் முருகா <br/>
குருபரா குமரா குழந்தைவே லாயுதா <br/>
சரவணை சண்முகா சதாசிவன் பாலா <br/>
இரவலர் தயாபரா ஏழைபங் காளா <br/>
பரமேஸ் வரிக்குப் பாலா தயாபரா <br/>
வரமெனக்(கு) அருள்வாய் வாமனன் மருகா <br/>
இரண்டா யிரம் வெள்ளம் யோகம் படைத்தவா <br/>
திரண்டா ருகமனம் தீர்க்கம் படைத்தவா <br/>
இலட்சத்திருநான்கு நற்றம்பி மாருடன் <br/>
பட்சத்துடனே பராசக்தி வேலதாய் <br/>
வீர வாகு மிகுதள கர்த்தனாய் <br/>
சூர சங்காரா துஷ்ட நிஷ்டூரா <br/>
கயிலாய மேவும் கனக சிம்மாசனா <br/>
மயிலேறும் சேவகா வள்ளி மனோகரா <br/>
&gt;அகத்திய மாமுனிக்(கு) அருந்தமிழ் உரைத்தவா <br/>
சுகத்திரு முறுகாற் றுப்படை சொல்லிய <br/>
நக்கீரன் நற்றமிழ் நலமென வினவிக் <br/>
கைக்கீழ் வைக்கும் கனமிசைக் குதவா <br/>
திருவருணகிரி திருப்புகழ் பாட <br/>
இரும்புகழ் நாவில் எழுதிப் புகழ்ந்தவா <br/>
ஆயிரத்தெட்டாம் அருள்சிவ தலத்தில் <br/>
பாயிரம் தோத்திரம் பாடப் புகழ்ந்தவா <br/>
எண்ணா யிரம் சமண் எதிர்கழு வேற்றி <br/>
விண்ணோர் குமாரன் வியாதியைத் தீர்த்தவா <br/>
குருவாம் பிரமனைக் கொடும்சிறை வைத்தே <br/>
உருபொருள் வேதம் உரைத்தாய் சிவனுடன் <br/>
கருதிமெய் யோகம்சொல்லியது ஒருமுகம் <br/>
அருள்பெறு மயில்மீ(து) அமர்ந்த(து) ஒருமுகம் <br/>
வள்ளிதெய் வானையை மருவிய(து) ஒருமுகம் <br/>
தெள்ளுநான்முகன் போல் சிருட்டிப்ப(து) ஒருமுகம் <br/>
சூரனை வேலால் துணித்த(து) ஒருமுகம் <br/>
ஆரணம் ஓதும் அருமறை யடியார் <br/>
தானவர் வேண்டுவ தருவ(து) ஒருமுகம் <br/>
ஞானமுதல்வருக்கு நற்பிள்ளை பழநி <br/>
திருப்பரங் கிரிவாழ் தேவா நமோ நம <br/>
பொருட் செந்தில் அம்பதி புரப்பாய் நமோ நம <br/>
ஏரகம் தனில்வாழ் இறைவா நமோநம <br/>
கூரகம் ஆவினன்குடியாய் நமோநம <br/>
சர்வ சங்கரிக்குத் தனயா நமோநம <br/>
உறுசோலைமலைமேல் உகந்தாய் நமோநம <br/>
எல்லாக்கிரிக்கும் இறைவா நமோ நம <br/>
சல்லாப மாக சண்முகத்துடனே <br/>
எல்லாத் தலமும் இனிதெழுந்தருளி <br/>
உல்லாசத்துறும் ஓங்கார வடிவே <br/>
மூல வட்டத்தில் முளைத்தெழும் ஜோதியை <br/>
சாலமுக்கோணத் தந்தமுச் சக்தியை <br/>
வேலாயுதமுடன் விளங்கும் குகனைச் <br/>
சீலமார் வயலூர்ச் சேந்தனைத் தேவனை <br/>
கைலாச மேருவாகாசத்தில் கண்டு <br/>
பைலாம் பூமியும் பங்கய பார்வதி <br/>
மேலும் பகலும் விண்ணுரு வேத்தி <br/>
நாற்கோணத்தில் நளினமாய் அர்ச்சனை <br/>
கங்கையீசன் கருதிய நீர்புரை <br/>
செங்கண்மால் திருவும் சேர்ந்துசெய் அர்ச்சனை <br/>
அக்கினி நடுவே அமர்ந்த ருத்திரன் <br/>
முக்கோண வட்டம் முதல்வாயு ருத்திரி <br/>
வாய் அறுகோணம் மகேசுவரன் மகேசுவரி <br/>
ஐயும் கருநெல்லி வெண்சாரைதன்மேல் <br/>
ஆகாச வட்டத்(து) அமர்ந்த சதாசிவன் <br/>
பாகமாம் வெண்மைப் பராசக்தி கங்கை <br/>
தந்திர அர்ச்சனை தலைமேல்கொண்டு <br/>
மந்திர மூலத்தில் வாசியைக்கட்டி <br/>
அக்கினி குதிரை ஆகாசத்தேவி <br/>
மிக்கமாய்க் கருநெல்லிவெண்சாரை உண்பவர் <br/>
பாகமாய் ரதமும் பகல்வழியாவர் <br/>
சாகாவகையும் தன்னை அறிந்து <br/>
ஐந்து ஜீவனுடன் ஐயஞ்சு கற்பமும் <br/>
விந்தை உமைசிவன் மேன்மையும் காட்டி <br/>
சந்திர சூரியர் தம்முடன் அக்கினி <br/>
அந்திரனைக்கண்(டு) அறிந்தே யிடமாய்ச் <br/>
சிந்தையுள் ஏற்றுச் சிவசம்பு தன்னை <br/>
மந்திர அர்ச்சனை வாசிவ  என்று <br/>
தேறுமுகம் சென்னி சிவகிரி மீதில் <br/>
ஆறுமுகமாய் அகத்துளே நின்று <br/>
வாசல் ஒன்பதையும் வளமுடன் வைத்து <br/>
யோசனை ஐங்கரன் உடன் விளையாடி <br/>
மேலைக்கருநெல்லி வெண்சாரை உண்டு <br/>
வாலைக்குழந்தை வடிவையும் காட்டி <br/>
நரைதிரை மாற்றி நாலையும் காட்டி <br/>
உரைசிவ யோகம் உபதேசம் செப்பி <br/>
மனத்தில்பிரியா வங்கண மாக <br/>
நினைத்தபடிஎன் நெஞ்சத்திருந்து <br/>
அதிசயம் என்றுன் அடியார்க்(கு) இரங்கி <br/>
மதியருள் வேலும் மயிலுடன் வந்து <br/>
நானே நீயெனும் லட்சணத் துடனே <br/>
தேனே என்னுளம் சிவகிரி எனவே <br/>
ஆறா தாரத்து ஆறு முகமும் <br/>
மாறாதிருக்கும் வடிவையும் காட்டி <br/>
கனவிலும் நனவிலும் கண்டுனைத் துதிக்கத் <br/>
தனதென வந்து தயவுடன் இரங்கிச் <br/>
சங்கொடு சக்கரம் சண்முக தரிசனம் <br/>
எங்கு நினைத்தாலும் என்முன் னே வந்து <br/>
அஷ்டாவ தானம் அறிந்துடன் சொல்லத் <br/>
தட்டாத வாக்கும் சர்வா பரணமும் <br/>
இலக்கணம் இலக்கியம் இசையறிந் துரைக்கத் <br/>
துலக்கிய காவியம் சொற்பிரபந்தம் <br/>
எழுத்துச் சொற்பொருள் யாப்பலங்காரம் <br/>
வாழ்த்தும் என் நாவில்வந்தினி திருந்தே <br/>
அமுத வாக்குடன் அடியார்க்கு வாக்கும் <br/>
சமுசார சாரமும் தானே நிசமென <br/>
வச்சிர சரீரம் மந்திர வசீகரம் <br/>
அட்சரம் யாவும் அடியேனுக்குதவி <br/>
வல்லமை யோகம் வசீகர சக்தி <br/>
நல்ல உன் பாதமும் நாடியபொருளும் <br/>
சகலகலை ஞானமும் தானெனக் கருளிச் <br/>
செகதல வசீகரம் திருவருள் செய்து <br/>
வந்த கலிபிணி வல்வினை மாற்றி <br/>
இந்திரன் தோகை எழில்மயில் ஏறிக் <br/>
கிட்டவேவந்து கிருபை பாலிக்க <br/>
அட்டதுட் டமுடன் அனேக மூர்க்கமாய் <br/>
துட்டதே வதையும் துட்டப் பிசாசும் <br/>
வெட்டுண்ட பேயும் விரிசடை பூதமும் <br/>
வேதாளம் கூளிவிடும்பில்லி வஞ்சனை <br/>
பேதாளம் துன்பப் பிசாசுகள் நடுங்க <br/>
பதைபதைத்தஞ்சிடப் பாசத்தால் கட்டி <br/>
உதைத்து மிதித்(து) அங்கு உருட்டி நொறுக்கிச் <br/>
சூலத்தாற் குத்தித் தூளுதூ ளுருவி <br/>
வேலா யுதத்தால் வீசிப்பருகி <br/>
மழுவிட்டேவி வடவாக்கினி போல் <br/>
தழுவிஅக் கினியாய்த் தானே எரித்துச் <br/>
சிதம்பர சக்கரம் தேவி சக்கரம் <br/>
மதம்பெறும் காளி வல்ல சக்கரம் <br/>
மதியணி சம்பு சதாசிவ சக்கரம் <br/>
பதிகர்ம வீரபத்திரன் சக்கரம் <br/>
திருவைகுண்டம் திருமால் சக்கரம் <br/>
அருள்பெருந் திகிரி அக்கினி  சக்கரம் <br/>
சண்முக சக்கரம் தண்டா யுதத்தால் <br/>
விம்ம அடிக்கும் எல்லாச் சக்கரமும் <br/>
ஏக ரூபமாய் என்முன்னே நின்று <br/>
வாகனத் துடன் என் மனத்தில் இருந்து <br/>
தம்பனம் மோகனம் தயவாம் வசீகரம் <br/>
இம்பமா கருடணம் மேவும்உச் சாடனம் <br/>
வம்பதாம் பேதான்ம் வலிதரு(ம்) மாரணம் <br/>
உம்பர்கள் ஏத்தும் உயிர்வித்  வேடனம் <br/>
தந்திர மந்திரம் தருமணி அட்சரம் <br/>
உந்தன் விபூதி உடனே செபித்துக் <br/>
கந்தனின் தோத்திரம் கவசமாய்க் காக்க <br/>
எந்தன் மனத்துள் ஏதுவேண் டியதும் <br/>
தந்துரட் சித்தருள் தயாபரா சரணம் <br/>
சந்தம் எனக்கருள் சண்முகா சரணம் <br/>
சரணம் சரணம் சட்கோண இறைவா <br/>
சரணம் சரணம் சத்துரு சங்காரா <br/>
சரணம் சரணம் சரவணபவ ஓம் <br/>
சரணம் சரணம் சண்முகா சரணம் <br/>
<hr noshade="" size="3" width="80%"/>
<br/>
<a name="Erakam">
<h3>
திருவேரகம் - சுவாமிமலைக் குருநாதன்   <a href="#top"><img alt=" * " border="0" height="22" src="http://www.tamil.net/icons/up.gif" width="20"/></a> </h3>
<br/>
ஓமெனும் பிரணவம் உரைத்திடச் சிவனார் <br/>
காமுற உதித்த கனமறைப் பொருளே <br/>
ஓங்கா ரமாக உதயத் தெழுந்தே <br/>
ஆங்கா ரமான அரக்கர் குலத்தை <br/>
வேரறக் களைந்த வேலவா போற்றி <br/>
தேராச் சூரரைத் துண்டதுண் டங்களாய் <br/>
வேலா யுதத்தால் வீசி அறுத்த <br/>
பாலா போற்றி பழநியின் கோவே <br/>
நான்கு மறைகள் நாடியே தேடும் <br/>
மான் மருகோனே வள்ளி மணாளனே <br/>
நானெனும் ஆணவம் நண்ணிடா(து) என்னை <br/>
காணநீ வந்து காப்பதுன் கடனே <br/>
காளி கூளி கங்காளி ஓங்காரி <br/>
சூலி கபாலி துர்க்கை யேமாளி <br/>
போற்றும் புதல்வா புனித குமாரா <br/>
சித்தர்கள் போற்றும் தேசிகா போற்றி <br/>
"ஏகாட்சரமாய்" எங்கும் தானாகி <br/>
வாகாய் நின்ற மறைமுதற் பொருளே <br/>
"துவியட் சரத்தால்" தொல்லுல(கு) எல்லாம் <br/>
அதிசயமாக அமைத்தவா போற்றி <br/>
"திரியட் சரத்தால்" சிவனயன் மாலும் <br/>
விரிபா ருலகில் மேன்மையுற் றவனே <br/>
"சதுரட் சரத்தால்" சாற்றுநல் யோகம் <br/>
மதுரமாய் அளிக்கும் மயில்வா கனனே <br/>
"பஞ்சாட் சரத்தால்" பரமன் உருவதாய்த் <br/>
தஞ்சமென் றோரைத் தழைத்திடச் செய்தென் <br/>
நெஞ்சகத்(து) இருக்கும் நித்தனே சரணம் <br/>
அஞ்சலி செய்த அமரரைக் காக்கும் <br/>
ஆறு கோணமாய் ஆறெழுத் தாகி <br/>
ஆறு சிரமும் அழகிய முகமும் <br/>
ஆறிரு செவியும் அகன்ற மார்பும் <br/>
ஆறிரு கண்ணும் அற்புத வடிவும் <br/>
சரவணை வந்த சடாட்சரப் பொருளே <br/>
அரனயன் வாழ்த்தும் அப்பனே கந்தா <br/>
கரங்கள்பன் னிரண்டில் கதிரும்ஆ யுதத்தால் <br/>
தரங்குலைந்(து) ஓடத் தாரகா சுரன்முதல் <br/>
வேரறச் சூர்க்குலம் முடித்து மகிழ்ந்தாய் <br/>
சீர்த் திருச் செந்தூர்த் தேவசே னாபதி <br/>
அஷ்ட குலாசலம் யாவையும் ஆகி <br/>
இஷ்டசித் திகளருள் ஈசன் புதல்வா <br/>
துட்டசங் காரா சுப்பிர மண்யா <br/>
மட்டிலா வடிவே வையாபுரித் துரையே <br/>
எண்கோ ணத்துள் இயங்கிய நாரணன் <br/>
கண்கொளாக் காட்சி காட்டிய சடாட்சர <br/>
சைவம் வைணவம் சமரச மாகத் <br/>
தெய்வமாய் விளங்கும் சரவண பவனே <br/>
சரியை கிரியை சார்ந்தநல் யோகம் <br/>
இரவலர்க்(கு) அருளும் ஈசா போற்றி <br/>
ஏதுசெய் திடினும் என்பால் இரங்கிக் <br/>
கோதுகள் இல்லாக் குணமெனக் கருளித் <br/>
தரிசனம் கண்ட சாதுவோ(டு) உடன்யான் <br/>
அருச்சனை செய்ய அனுக்ரகம் செய்வாய் <br/>
பில்லிவல் வினையும் பீனிச மேகம் <br/>
வல்ல பூதங்கள் மாயமாய்ப் பறக்க <br/>
அல்லலைப் போக்கிநின் அன்பரொ(டு) என்னைச் <br/>
சல்லாப மாகச் சகலரும் போற்ற <br/>
கண்டு களிப்புறக் கருணை அருள்வாய் <br/>
அண்டர் நாயகனே அருமறைப் பொருளே <br/>
குட்டிச் சாத்தான் குணமிலா மாடன் <br/>
தட்டிலா இருளன் சண்டிவே தாளம் <br/>
சண்டமா முனியும் தக்கராக் கதரும் <br/>
மண்டை வலியொடு வாதமும் குன்மமும் <br/>
சூலைகா மாலை சொக்கலும் சயமும் <br/>
மூலரோ கங்கள் முடக்குள் வலிப்பு <br/>
திட்டு முறைகள் தெய்வத சாபம் <br/>
குட்டம் சோம்பல் கொடிய வாந்தியும் <br/>
கட்டிலாக் கண்ணோய் கண்ணேறு முதலா <br/>
வெட்டுக் காயம் வெவ்விடம் அனைத்தும் <br/>
உன்னுடை நாமம் ஓதியே நீறிடக்  <br/>
கன்னலொன் றதனில் களைந்திடக் கருணை <br/>
செய்வதுடன் கடனே செந்தில் நாயகனே <br/>
தெய்வநா யகனே தீரனே சரணம் <br/>
சரணம் சரணம் சரஹண பவஓம் <br/>
சரணம் சரணம் சண்முகா சரணம் ! <br/>
<hr noshade="" size="3" width="80%"/>
<br/>
<a name="Kundruthor">
<h3>
குன்று தோறாடும் குமரன்   <a href="#top"><img alt=" * " border="0" height="22" src="http://www.tamil.net/icons/up.gif" width="20"/></a></h3>
<br/>
கணபதி துணைவா கங்காதரன் புதல்வா <br/>
குணவதி உமையாள் குமர குருபரா <br/>
வள்ளிதெய் வானை மருவிய நாயகா <br/>
துள்ளிமயி லேறும் சுப்பிர மணியா <br/>
அழகொளிப் பிரபை அருள்வடி வேலா <br/>
பழநி நகரில் பதியனு கூலா <br/>
திருவா வினன்குடி சிறக்கும் முருகா <br/>
அருள்சேர் சிவகிரி ஆறு முகவா <br/>
சண்முகநதியும் சராபன்றி மலையும் <br/>
பன்முகம் நிறைந்த பழனிக்கு இறைவா <br/>
ஆறாறு நூற்று அட்டமங் களமும் <br/>
வீரவை யாபுரி விளங்கும் தயாபரா <br/>
ஈராறு பழநி எங்கும் தழைக்கப் <br/>
பாராறு சண்முகம் பகரும் முதல்வா <br/>
ஆறு சிரமும் ஆறு முகமும் <br/>
ஆறிரு புயமும் ஆறிரு காதும் <br/>
வடிவம் சிறந்த மகரகுண் டலமும் <br/>
தடித்த பிரபைபோல் சார்ந்த சிந்தூரமும் <br/>
திருவெண் ணீறணி திருநுதல் அழகும் <br/>
கருணைபொழியும் கண்ணான்கு மூன்றும் <br/>
குனித்த புருவமும் கூரிய மூக்கும் <br/>
கனித்த மதுரித்த கனிவாய் இதழும் <br/>
வெண்ணிலாப் பிரபைபோல் விளங்கிய நகையும் <br/>
எண்ணிலா அழகாய் இலங்குபல் வரிசையும் <br/>
காரிகை உமையாள் களித்தே இனிதெனச் <br/>
சீர்தரும் வள்ளி தெய்வநா யகியாள் <br/>
பார்த்தழ கென்னப் பரிந்த கபோலமும் <br/>
வார்த்த கனகம்போல் வடிவேல் ஒளியும் <br/>
முறுக்குமேல் மீசையும் மூர்க்கம் சிறக்க <br/>
மறுக்கும் சூரர்மேல் வாதுகள் ஆட <br/>
ஈஸ்வரன் பார்வதி எடுத்து முத்தாடி <br/>
ஈஸ்வரன் வடிவை மிகக்கண் டனுதினம் <br/>
கையால் எடுத்து கனமார்(பு) அணைத்தே <br/>
ஐயா! குமரா! அப்பனே! என்று <br/>
மார்பினும் தோளினும் மடியினும் வைத்துக் <br/>
கார்த்திகே யாஎனக் கருணையால் கொஞ்சி <br/>
முன்னே கொட்டி முருகா! வருகவென்(று) <br/>
அந்நேரம் வட்டமிட்டாடி விளையாடித் <br/>
தேவியும் சிவனும் திருக்கண் களிகூரக் <br/>
கூவிய மயிலேறும் குருபரா வருக <br/>
தாவிய தகரேறும் சண்முகா வருக <br/>
ஏவியவே லேந்தும் இறைவா வருக <br/>
கூவிய சேவற் கொடியோய் வருக <br/>
பாவலர்க் கருள்சிவ பாலனே வருக <br/>
அன்பர்க் கருள்புரி ஆறுமுகா வருக <br/>
பொன்போல் சரவணைப் புண்ணியா வருக <br/>
அழகிற் சிவனொளி அய்யனே வருக <br/>
கலபம் அணியுமென் கந்தனே வருக <br/>
மருமலர்க் கடம்பணி மார்பா வருக <br/>
மருவுவோர் மலரணி மணியே வருக <br/>
திரிபுர பவனெனும் தேவே வருக <br/>
பரிபுர பவனெனும் பவனே வருக <br/>
சிவகிரி வாழ்தெய்வ சிகாமணி வருக <br/>
காலிற் தண்டை கலீர் கலீரென <br/>
சேலிற்சதங்கை சிலம்பு கலீரென <br/>
இடும்பனை மிதித்ததோர் இலங்கிய பாதமும் <br/>
அடும்பல வினைகளை அகற்றிய பாதமும் <br/>
சிவகிரி மீதினில் திருநிறை கொலுவும் <br/>
நவகிரி அரைமேல் இரத்தினப் பிரபையும் <br/>
தங்கரை ஞாணும் சாதிரை மாமணி <br/>
பொங்குமாந் தளிர்சேர் பொற்பீதாம் பரமும் <br/>
சந்திர காந்தச் சரிகைத் தொங்கலும் <br/>
மந்திரவாளும் வங்கிச் சரிகையும் <br/>
அருணோ தயம்போல் அவிர்வன் கச்சையும் <br/>
ஒருகோடி சூரியன் உதித்த பிரபை போல் <br/>
கருணையால் அன்பரைக் காத்திடும் அழகும் <br/>
இருகோடி சந்திரன் எழிலொட்டி யாணமும் <br/>
ஆயிரம் பணாமுடி அணியுமா பரணமும் <br/>
வாயில்நன் மொழியாய் வழங்கிய சொல்லும் <br/>
நாபிக் கமலமும் நவரோம பந்தியும் <br/>
மார்பில் சவ்வாது வாடை குபீரென <br/>
புனுகு பரிமளம் பொருந்திய புயமும் <br/>
ஒழுகிய சந்தனம் உயர்கஸ்தூரியும் <br/>
வலம்புரி சங்கொலி மணியணி மிடறும் <br/>
நலம்சேர் உருத்திர அக்க மாலையும் <br/>
மாணிக்கம் முத்து மரகதம் நீலம் <br/>
ஆணிவை டூரியம் அணிவைரம் பச்சை <br/>
பவளகோ மேதகம் பதித்தவச் ராங்கியும் <br/>
நவமணி பிரபைபோல் நாற்கோடி சூரியன் <br/>
அருணோ தயமெனச் சிவந்த மேனியும் <br/>
கருணைபொழியும் கடாட்சவீட் சணமும் <br/>
கவசம் தரித்தருள் காரண வடிவும் <br/>
நவவீரர் தம்முடன் நற்காட்சி யான <br/>
ஒருகை வேலாயுதம் ஒருகை சூலாயுதம் <br/>
ஒருகை நிறைசங்கு ஒருகை சக்ராயுதம் <br/>
ஒருகை நிறைவில்லு ஒருகை நிறையம்பு <br/>
ஒருகை மந்திரவாள் ஒருகை மாமழு <br/>
ஒருகை மேற்குடை  ஒருகை  தண்டாயுதம் <br/>
ஒருகை  சந்திராயுதம் ஒருகை வல்லாயுதம் <br/>
அங்கையில் பிடித்த ஆயுதம் அளவிலாப் <br/>
பங்கயக் கமலப் பன்னிரு தோளும் <br/>
முருக்கம் சிறக்கும் முருகா சரவணை <br/>
இருக்கும் குருபரா ஏழைபங் காளா <br/>
வானவர் முனிவர் மகிழ்ந்துகொண் டாடத் <br/>
தானவர் அடியர் சகலரும் பணியப் <br/>
பத்திர காளி பரிவது செய்ய <br/>
சக்திகள் எல்லாம் தாண்டவ மாட <br/>
அஷ்ட பைரவர் ஆனந்தமாட <br/>
துஷ்டமிகுஞ் சூளிகள் சூழ்திசை காக்க <br/>
சத்த ரிஷிகள் சாந்தக மென்னச் <br/>
சித்தர்கள் நின்று சிவசிவா என்னத் <br/>
தும்புரு நாரதர் சூரிய சந்திரர் <br/>
கும்பமா முனியும் குளிர்ந்ததா ரகையும் <br/>
அயன்மால் உருத்திரன் அஷ்ட கணங்கள் <br/>
நயமுடன் நின்று நாவால் துதிக்க <br/>
அஷ்ட லஷ்மி அம்பிகை பார்வதி <br/>
கட்டழகன் என்று கண்டுனை வாழ்த்த <br/>
இடும்பா யுதன்நின் இணையடி பணிய <br/>
ஆடும் தேவகன்னி ஆலத்தி எடுக்க <br/>
தேவ கணங்கள் ஜெயஜெய என்ன <br/>
ஏவற் கணங்கள் இந்திரர் போற்ற <br/>
கந்தர்வர் பாடிக் கவரிகள் வீசிச் <br/>
சார்ந்தனம் என்னச் சார்வரும் அநேக <br/>
பூதம் அடிபணிந் தேத்தவே தாளம் <br/>
பாதத்தில் வீழ்ந்து பணிந்துகொண் டாட <br/>
அரகர என்றடியார் ஆலவட்டம் பிடிக்க <br/>
குருபரன் என்றன்பர் கொண்டாடி நிற்க <br/>
குடையும் சேவலின் கொடியும் சூழ <br/>
இடை விடாமல் உன் ஏவலர் போற்றச் <br/>
சிவனடி யார்கள் திருப்பாத மேந்த <br/>
நவமெனும் நால்வரை ஏற்ற சரமண்டலம் <br/>
உருத்திர வீணை நாதசுர மேளம் <br/>
தித்திமி என்று தேவர்கள் ஆடச் <br/>
சங்கீத மேளம் தாளம் துலங்க <br/>
மங்கள மாக வைபவம் இலங்க <br/>
தேவ முரசடிக்கத் தினமேள வாத்தியம் <br/>
சேவல் கொடியும் சிறப்புடன் இலங்க <br/>
நந்திகே சுவரன்மீது ஏறிய நயமும் <br/>
வந்தனம் செய்ய வானவர் முனிவர் <br/>
எங்கள் பார்வதியும் ஈசனும் முன்வர <br/>
ஐங்கரன் முன்வர ஆறுமா முகவன் <br/>
வீரமயி லேறி வெற்றிவேல் எடுத்துச் <br/>
சூரன்மேல் ஏவத் துடித்தவன் மடியச் <br/>
சிங்கமுகா சுரன் சிரமது உருளத் <br/>
துங்கக் கயமுகன் சூரனும் மாள <br/>
அடலறக் குலத்தை அறுத்துச் சயித்து <br/>
விடுத்தவே லாயுதம் வீசிக்கொக் கரித்துத் <br/>
தம்ப மெனும் சயத் தம்பம் நாட்டி <br/>
அன்பர்கள் தம்மை அனுதினம் காத்துத் <br/>
திருப்பரங் குன்றம் சீர்பதி செந்தூர் <br/>
திருவாவி நன்குடி திருவே ரகமும் <br/>
துய்ய பழநி சுப்பிர மணியன் <br/>
மெய்யாய் விளங்கும் விராலிமலைமுதல் <br/>
அண்ணா மலையும் அருள்மேவும் கயிலை <br/>
கண்ணிய மாவூற்றுக் கழுகுமா மலையும் <br/>
முன்னிமை யோர்கள் முனிவர் மனத்திலும் <br/>
நன்னய மாய்ப்பணி நண்பர் மனத்திலும் <br/>
கதிர்காமம் செங்கோடு கதிர்வேங் கடமும் <br/>
பதினா லுகத்திலும் பக்தர் மனத்திலும் <br/>
எங்கும் தானவ னாயிருந்(து) அடியர்தம் <br/>
பங்கி லிருந்து பாங்குடன் வாழ்க! <br/>
கேட்ட வரமும் கிருபைப் படியே <br/>
தேட்ட முடன் அருள் சிவகிரி முருகா <br/>
நாட்டு சிவயோகம் நாடிய பொருளும் <br/>
தாட்டிக மாய்எனக்(கு) அருள்சண் முகனே <br/>
சரணம் சரணம் சரவண பவஓம் <br/>
சரணம் சரணம் சண்முகா சரணம்! <br/>
<hr noshade="" size="3" width="80%"/>
<br/>
<a name="Cholai">
<h3>
பழமுதிர்சோலை - பரமகுரு   <a href="#top"><img alt=" * " border="0" height="22" src="http://www.tamil.net/icons/up.gif" width="20"/></a></h3>
<br/>
சஙகரன் மகனே சரவண பவனே <br/>
ஐங்கரன் துணைவனே அமரர்தம் கோனே <br/>
செங்கண்மால் மருகனே தெய்வானை கேள்வனே <br/>
பங்கயம் போன்ற பன்னிரு கண்ணனே <br/>
பழநி மாமலையுறும் பன்னிரு கரத்தனே <br/>
அழகுவேல் ஏந்தும் ஐயனே சரணம் <br/>
சரவணபவனே சட்கோணத் துள்ளுறை <br/>
அரனருள் சுதனே அய்யனே சரணம் <br/>
சயிலொளி பவனே சடாட்சரத் தோனே <br/>
மயில்வா கனனே வள்ளலே சரணம் <br/>
திரிபுர பவனே தேவசே னாபதி <br/>
குறமகள் மகிழும் குமரனே சரணம் <br/>
திகழொளி பவனே சேவற்கொடியாய் <br/>
நகமா யுதமுடை நாதனே சரணம் <br/>
பரிபுர பவனே பன்னிரு கையனே <br/>
தருணமிவ் வேளை தற்காத் தருளே <br/>
சவ்வும் ரவ்வுமாய்த் தானே யாகி  <br/>
வவ்வும் ணவ்வுமாய் விளங்கிய குகனே <br/>
பவ்வும் வவ்வுமாய் பழமுதிர் சோலையில் <br/>
தவ்வியே ஆடும் சரவணபவனே <br/>
குஞ்சரி வள்ளியைக் குலாவி மகிழ்வோய் <br/>
தஞ்ச மென்றுன்னைச் சரணம் அடைந்தேன் <br/>
கொஞ்சிய உமையுடன் குழவியாய்ச் சென்றங்(கு) <br/>
அஞ்சலி செய்தவள் அமுதமும் உண்டு <br/>
கார்த்திகை மாதர் கனமார்(பு) அமுதமும் <br/>
பூர்த்தியாய் உண்ட புனிதனே குகனே <br/>
நவமைந்தர் சிவனால் நலமுடன் உதிக்கத் <br/>
தவமுடை வீரவாகுவோ(டு) ஒன்பான் <br/>
தம்பிமா ராகத் தானையைக் கொண்ட <br/>
சம்பிர தாயா சண்முகா வேலா <br/>
நவவீரர் தம்முடன் நவகோடி வீரரும் <br/>
கவனமாய் உருத்திரன் அளித்தே களித்துப் <br/>
பேதம் இல்லாமல் பிரமனைக் குருவாய் <br/>
ஓதிடச் செய்ய உடன் அவ் வேதனை <br/>
ஓமெனும் பிரவணத் துண்மைநீ கேட்க <br/>
தாமே யோசித்த சதுர்முகன் தன்னை <br/>
அமரர்கள் எல்லாம் அதிசயப் படவே <br/>
மமதைசேர் அயனை வன்சிறை யிட்டாய் <br/>
விமலனும் கேட்டு வேக மதாக <br/>
உமையுடன் வந்தினி துவந்து பரிந்து <br/>
அயனைச் சிறைவிடென்(று) அன்பாய் உரைக்க <br/>
நயமுடன் விடுத்த ஞானபண் டிதனே ! <br/>
திருமால் அயன்சிவன் சேர்ந்து மூவரும் <br/>
கௌரி லட்சுமி கலைம களுடனே <br/>
அறுவரோர் அம்சமாய் அரக்கரை வெல்ல <br/>
ஆறு முகத்துடன் அவதரித் தோனே <br/>
சிங்க முகாசுரன் சேர்ந்த கயமுகன் <br/>
பங்கமே செய்யும் பானு கோபனும் <br/>
சூரனோ டொத்த துட்டர்க ளோடு <br/>
கோரமே செய்யும் கொடியராக் கதரை <br/>
வேருடன் கெல்லி விண்ணவர் துன்பம் <br/>
ஆறிடச் செய்தவ் வமரர்கள் தமக்குச் <br/>
சேனா பதியாய்த் தெய்வீக பட்டமும் <br/>
தானாய்ப் பெற்ற தாட்டிகப் பெரும ! <br/>
திருப்பரங் குன்றம் செந்தூர் முதலாய்ச் <br/>
சிறப்புறு பழநி திருவேரக முதல் <br/>
எண்ணிலாத் தலங்களில் இருந்தாடும் குகனே <br/>
விண்ணவர் ஏத்தும் விநோத பாதனே <br/>
அன்பர்கள் துன்பம் அகற்றியாள் பவனே <br/>
தஞ்சமென்(று) ஓதினார் சமயம்  அறிந்தங்(கு) <br/>
இன்பம் கொடுக்கும் ஏழைபங் காளா <br/>
கும்பமா முனிக்குக் குருதே சிகனே <br/>
தேன்பொழில் பழனி தேவ குமாரா <br/>
கண்பார்த்(து) எனையாள் கார்த்திகே யாஎன் <br/>
கஷ்டநிஷ் டூரம் கவலைகள் மாற்றி <br/>
அஷ்டலட் சுமிவாழ் அருளெனக் குதவி <br/>
இட்டமாய் என்முன் இருந்து விளையாடத் <br/>
திட்டமாய் எனக்கருள் செய்வாய் குகனே <br/>
அருணகிரி தனக்(கு) அருளிய தமிழ்போல் <br/>
கருணையால் எனக்கு கடாட்சித் தருள்வாய் <br/>
தேவ ராயன் செப்பிய கவசம் <br/>
பூவல யத்தோர் புகழ்ந்து கொண்டாட <br/>
சஷ்டி கவசம் தான்செபிப் போரைச் <br/>
சிஷ்டராய்க் காத்தருள் சிவகிரி வேலா <br/>
வந்தென் நாவில் மகிழ்வுடன் இருந்து <br/>
சந்தத் தமிழ்த் திறம் தந்தருள் வோனே <br/>
சரணம் சரணம் சரஹண பவஓம் <br/>
சரணம் சரணம் தமிழ் தரும் அரசே <br/>
சரணம் சரணம் சங்கரன் சுதனே <br/>
சரணம் சரணம் சண்முகா சரணம் ! <br/>
</a></a></a></a></a></a></ul>
<hr noshade=""/>
This file was last edited on 12 Nov 2018. <br/>
Feel free to send the corrections to the webmaster. <br/>
</a></a></body>
</html>