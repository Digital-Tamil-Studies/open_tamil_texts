<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2011 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>taNikaippattu of cengkalvarAya piLLai (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue"> வ. சு. செங்கல்வராய பிள்ளை எழுதிய<br/>
   தணிகைப் பத்து </font></h2>
<h2>taNikaippattu  <br/> 
of V.S. CengkalvarAya piLLai<br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/><ul>
<strong>Acknowledgements: </strong><br/>
Our Sincere thanks go to Mrs. Gnanapurani Madhvanath for providing us <br/>
with a printed copy of the work and to Dr. Anbumani Subramanian for scanning the pages.<br/>
Etext preparation and proof-reading: This etext was produced through Distributed Proof-reading approach. <br/>
We thank the following persons in the preparation and proof-reading of the etext: <br/>
R. Navaneethakrishnan, N. Pasupathy and V. Ramasami<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2011.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.
</ul><hr noshade=""/>
<center> <h2>
<font color="blue"> வ. சு. செங்கல்வராய பிள்ளை எழுதிய<br/>
தணிகைப் பத்து</font></h2></center>
<br/>
<ul>
<strong> Source:</strong> <br/>
             தணிகைமணியின்  "தணிகைப் பத்து"<br/>
<br/>
            தணிகைமணியின் நூற்று இருபத்தைந்தாம் ஆண்டு<br/>
நிறைவு நாள் வெளியீடு (15-8-1883 - 15-8-2008)<br/>
<br/>
                 திருத்தணிகேசர் துணை<br/>
 "திருத்தணிகேசர் எம்பாவை, பள்ளி எழுச்சி"<br/>
  தணிகைமணி  வ.சு.செங்கல்வராய பிள்ளை அவர்கள் எம்.ஏ.                                               <br/>
                        இயற்றியவை<br/>
                           1959<br/>
              ஸ்ரீ வள்ளிமலை சுவாமி சச்சிதாநந்தா<br/>
                திருப்புகழ்ச் சபையின் வெளியீடு<br/>
                         விலை 10 காசு<br/>
------<br/>
<hr noshade="" width="50%"/> <br/>
<center><h3> 1.  திருத்தணிகேசர் எம்பாவை</h3></center>
<br/>
<table border="0"><tr><td width="600">
                            காப்பு<br/>
<br/>
கொம்பாற் கதைஎழுது கோவே! தணிகேசர்<br/>
”எம்பாவை” ”பள்ளி எழுச்சி” யெனும் - *எம்பாவை<br/>
உன்னருளால் வந்த உயர்நூல்கள் என்றுணர்ந்திங்<br/>
குன்னி மகிழும் உலகு.<td valign="bottom"> </td></td></tr>
<tr><td width="600">
                          நூல்<br/>
<br/>
மாலாலுங் காணரிய மன்னே! மறைமுதலே!<br/>
நூலாலும் நோக்கரிய நுண்ணியனே! புண்ணியனே!<br/>
வேலா! விசாகா! விமலா! விளங்குதண்டைக்<br/>
காலா! கடம்பா! கருதுமடி யார்களநு<br/>
கூலா! குமரா! குழகா! கிரிகுமரி<br/>
பாலா! எனத்தணிகைப் பண்ணவனை யாம்வாழ்த்த<br/>
[1]மாலாநீ தூக்க மயக்கங் கொளாதெழுந்து<br/>
பாலார் தடநீர்ப் படியேலோ ரெம்பாவாய்!                                             1
*எம்பாவை - எமது பாடலை <br/>
[1].மாலா - மாலாக (மயக்கமாக) <td valign="bottom">1 </td></td></tr>
<tr><td width="600">
வண்ண முளரி மயிலோன் திருமுகங்கள்<br/>
வண்ண வனஜம் வரதன் திருக்கரங்கள்<br/>
வண்ணப் பதுமம் தணிகேசன் வார்கழல்கள்<br/>
வண்ணக் கமலமே வள்ளி திருமுகமும்<br/>
வண்ணச் சலசமே வள்ளி திருக்கரமும்<br/>
வண்ண நளினமே வள்ளி திருவடியும்<br/>
வண்ணம் இவற்றையெலாம் பெண்ணே! வழுத்திநீ<br/>
உண்ணெக்கு நின்றே உருகேலோ ரெம்பாவாய்!          <td valign="bottom"> 2</td></td></tr>
<tr><td width="600">
வடிந்ததுதன் மாயமெனும் வாட்டத் துடனே<br/>
மடிந்து விழவே மடங்கல்முகத் தானைக்<br/>
கடிந்ததணி கேசரையான் காண்பதென்றோ என்னும்<br/>
இடிந்த மனத்துடனே ஏந்திழைஏன் தூக்கம்!<br/>
விடிந்த தறியாயோ! வேலவனார் வேலால்<br/>
ஒடிந்து விழச்சூரை ஓட்டிக் கடற்கண்<br/>
தடிந்ததிறம் பாடச் சரவணதீர்த் தத்தே<br/>
படிந்து மகிழப் படியேலோ ரெம்பாவாய்!    <td valign="bottom">3 </td></td></tr>
<tr><td width="600">
சிங்கார வேலனைச் சிக்கற் பெருமானை<br/>
மங்காத சூரனை மாய்த்தவடி வேலவனை<br/>
நங்காத லுக்குரிய நாயகனைத் தூயவனைப்<br/>
பொங்காசை யோடின்று போற்றிப் பணிவதற்கே<br/>
வங்கார மாலையணி வண்ணக் கிளிமொழியே!<br/>
இங்கேநீ ஏனோதான் இன்னும் ஏழாதுதுயில்<br/>
பங்காகக் கொண்டாய்? பளிச்சென் றெழு!தணிகைக்<br/>
கொங்கார் தடத்திற் குளியேலோ ரெம்பாவாய்!      <td valign="bottom">4 </td></td></tr>
<tr><td width="600">
ஆறு திருஎழுத்தை அன்பாக உச்சரித்து<br/>
நீறு தனையிட்டு நித்தலுமே சேய்க்குரிய<br/>
ஆறு படைவீட்டை ஆசையோ டேநினைத்தே<br/>
'ஏறு மயிலேறும் எந்தை தணிகேச!<br/>
வேறு கதியில்லை வேலவனே நீயன்றிப்<br/>
பேறு பெறவந்தோம் பெம்மானே!' என்றென்றே<br/>
ஊறு மொழிகொண்டே ஒண்கிளியே! உள்ளன்பிற்<br/>
[1]பாறுவேற் கையானைப் பாடேலோ ரெம்பாவாய். <td valign="bottom">5 </td></td></tr>
<tr><td width="600">
[2]தந்திநந்தி கும்பமுநி தாமரையான் பாமடந்தை<br/>
அந்திநிறத் தையன் அனந்தன் அகோரன் அரி<br/>
அந்தஇசை நாரதன் [3]ஆகண்ட லன்ராமன்<br/>
சந்தநிறை எங்கள் தயாளன் அருணகிரி<br/>

இந்தவகை எல்லோரும் ஏத்தும் திருத்தணியைப் <br/>
புந்தியிற்  போற்றிப் பொருப்பை வலம்வந்து <br/>
சுந்தரப் பெண்ணே!நீ தூயநீர் ஆடுதற்கு <br/>
விந்தைநந்தி யாற்றை விழையேலோ ரெம்பாவாய்!      <br/>
[1].பாறு - பருந்து [2].தந்தி - பாம்பு; வாசுகி,<br/>
[3].ஆகண்டலன் - இந்திரன்    <td valign="bottom">6 </td></td></tr>
<tr><td width="600">
                               [1] கந்தபுராணம் (7-17)<br/>
[1]. இப்பாடல்களை (7-17) ஓதுதல் கந்தபுராணத்தைப் <br/>
பாராயணஞ் செய்த பலனைத் தருவதாகும் <br/>
<br/>
                                    தேவர் முறையீடு <br/>
<br/>
பொல்லா அசுரரெலாம் புண்படுத்த வந்துள்ளோம் <br/>
கல்லால் நிழற்கீழாய்! காத்தருள்செய் எங்களையென் <br/>
றெல்லா [2]விபுதர்களும் ஏங்கி முறையிடலும் <br/>
நல்லான்நம் சம்பு நயந்துதன் கண்வழியே <br/>
[3]எல்லார் பொறிகள் இருமூன்றங் குய்த்திடலும்<br/>
வல்லாளன் சூராரி வந்த விநோதத்தைப் <br/>
பல்லா யிரமுறைநீ பாடிக் கசிந்துருகி <br/>
நல்லாய்! பெறுவாய் நலமேலோ ரெம்பாவாய்!                 <br/>
[2]. விபுதர் - தேவர், [3]. எல் - ஒளி      <td valign="bottom">7 </td></td></tr>
<tr><td width="600">
                                   முருகன் உதித்தல்<br/>
<br/>
வந்த பொறிகளையவ் வாயு கொடுபோக<br/>
அந்தக் கனல்சுடலும் ஆற்றாது தீயின்கை<br/>
இந்தா எனக்கொடுக்க ஏந்தியத் தீக்கடவுள்<br/>
நொந்தே நடந்துபோய் நோன்மைபெறு கங்கையிலே<br/>
தந்தே செலலுமத் தாய்கங்கை தாங்காது<br/>
தந்தாள் மடுவாம் சரவணத்தில், மற்றாங்கு<br/>
வந்தார்நம் சாமி வனஜமிசை; லீலையிதைச்<br/>
சிந்தா குலந்தீரச் செப்பேலோ ரெம்பாவாய்!              <td valign="bottom">8</td></td></tr>
<tr><td width="600">
ஆறுகுழந்தைளாய்க் கார்த்திகை மாதர்களின் பால் உண்டது.<br/>
<br/>
கூத்தன் சாமி குமரன் திரு அழகைப்<br/>
பார்த்துப் பரவசங்கொள் கார்த்திகைப் பெண்அறுவர்<br/>
தீர்த்தனுக்குப் பால்தருவன் நான்நான் எனச்செப்பும்<br/>
வார்த்தைகளைக் கேட்ட வரதன் அவர்கொண்ட<br/>
[1]ஆர்த்தி தனைநீக்க ஆறு குழவிகளாய்ப்<br/>
பூர்த்திசெய்தான் ஆங்கவர்கள் பூண்ட விருப்பமதை;<br/>
நேர்த்தியாம் இச்செயலை நித்தம் துதித்தண்ணல்<br/>
கீர்த்திதனை வாயாற் கிளத்தேலோ ரெம்பாவாய்!             <br/>
1. ஆர்த்தி - மனவேதனை.    <td valign="bottom">9 </td></td></tr>
<tr><td width="600">
       தேவி அணைக்க ஒரு குழந்தையாய் ஆனது<br/>
<br/>
சேயவன் வந்த சிறப்பைச் சிவபெருமான்<br/>
தாயவள் பார்வதிக்குச் சாற்றஅபி ராமியவள்<br/>
நேயமொடு கங்கை நிலைக்கணே சென்றுகண்டு<br/>
தூய அறுவரையும் தூக்கி அணைத்தலுமே<br/>
மாயமாய் ஓருருவாய் ஆறு மலர்முகமாய்ப்<br/>
பாயும் அருள் பாலிக்கும் பன்னிரண்டு கண்களுமாய்<br/>
ஆய வடிவழகன் அண்ணல் எனத்தெரிந்து<br/>
சேயவன் தன்புகழைச் செப் பேலோ ரெம்பாவாய்.                <td valign="bottom">10</td></td></tr>
<tr><td width="600">
                   ஆட்டு வாகனம் கொண்டது<br/>
<br/>
நாரதனார்  அன்றுசெய்த யாக நடுஎழுந்த<br/>
கோரநிறை ஆட்டின் குரூரத்தைக் கண்டதனைச்<br/>
சார எவரும் தயங்குதரு ணத்துத்தன்<br/>
வீர இளவல் தனைஏவ வீரரவர்<br/>
<br/>
தீர முடன்[1] தகரைச் [2]செவ்வே பிடித்துவர<br/>
ஆர அதன்மீ தமர்ந்துவிளை யாடித்தன்<br/>
ஈர நிறைபண்பை எல்லாரும் காணவைத்த<br/>
சூரச் செயலதனைச் சொல்லேலோ ரெம்பாவாய்!            <td valign="bottom">11 </td></td></tr>
<tr><td width="600">
                           பிரமனைக்குட்டியது<br/>
<br/>
எட்டுணையும் தேறா இளவல் இவனென்று<br/>
பட்டஎண்ணத் தாலே பணியாம லேஅன்று<br/>
நெட்டுடனே செல்லும் நிலைகொண்ட நான்முகனைக்<br/>
கிட்டப் பிடித்துவந்தே ஓம்பொருளைக் கேட்கஅவன்<br/>
திட்டமாயச் சொல்லத் தெரியாம லேவிழிக்கச்<br/>
சிட்டித் தொழிலைநீ செய்வதெங்ஙன் என்றவனைக்<br/>
குட்டிச் சிறையிட்ட கோமான் திறம்பாடிச்<br/>
[3]சட்ட மகிழ்வோம் சதாவேலோ ரெம்பாவாய்.                       <td valign="bottom">12 </td></td></tr>
<tr><td width="600">
                         தந்தைக்கு உபதேசம்.<br/>
<br/>
"ஏனோ பிரமனை ஏங்கவிட்டாய் அச்சிறையில்<br/>
தேனார் மொழிப்பிள்ளாய்! செப்பாய்" எனக்கேட்ட<br/>
மானார் கரத்தார் மகிழச் சிறைவிடுத்தக்<br/>
கூனார் பிறையரவர் கூறுவையோ நீ அந்த<br/>
ஆனாத மெய்ப்பொருளை என்ன அவர்க்குமுறை<br/>
தானான அந்நெறியிற் போதித்த தற்பரனை<br/>
ஊனோ டுளமும் ஒருங்கே உருகிடநீ<br/>
நானா வகைபாடி நாடேலோ ரெம்பாவாய்!                 <td valign="bottom">13 </td></td></tr>
<tr><td width="600">
                             தாரகாசுர சம்மாரம்.<br/>
<br/>
மாயம் பலசெய்ய வல்லவனாம் தாரகனை<br/>
மாயம் பலசெய் கிரவுஞ்ச மாமலையை<br/>
நேயம் பிறங்கவே நின்றுபணி வானவர்ரம்<br/>
[4]ஆயம் களிக்க அடல்வேலால் அட்டவனைத்<br/>
தேயம் புகழத் திருத்தணியில் வீற்றிருக்கும்<br/>
ஞாயம் தெரிந்தஎங்கள் நாயகனை, மாரனைமுன்<br/>
காயம் தொலையவே காய்ந்தவன்தன் பாலகனை<br/>
நீயன் புடனே நினையேலோ ரெம்பாவாய்!             <br/>
[1].தகர்-ஆடு, [2].செவ்வே-செம்மையாக, <br/>
[3]. சட்ட- நன்றாக, [4]. ஆயம்- கூட்டம்; திரள்.<br/> <td valign="bottom">14</td></td></tr>
<tr><td width="600">
                       சூரனிடம் தூதனுப்பினது.<br/>
<br/>
தீதுசெய்யும் சூரூனிடம் செல்லுகநீ சென்றவன்முன்<br/>
'தீதொன்றும் செய்யாமல் தேவர் சிறைமீட்சி<br/>
நீதி முறையில் நிகழ்த்துக, மற்றந்த<br/>
நீதி தவறில் நிகழ்போரில் மாளுவை'என்<br/>
றோதி வருகஎன ஓர்வீர வாகுவைமுன்<br/>
தூதுவிட்ட நீதிநெறிச் சுப்பிரமண் யப்பெருமான்<br/>
ஆதி முதல்வன் அயனாதி மூவர்தொழும்<br/>
சோதி அருளைத் துதியேலோ ரெம்பாவாய்!         <td valign="bottom">15 </td></td></tr>
<tr><td width="600">
                  சிங்க முகாசுர சம்மாரம் - சூரசம்மாரம்<br/>
<br/>
காரவுணன் வானோர் கடுஞ்சிறைவி டாமையினாற்<br/>
போரதனை ஏற்றந்தப் பொல்லா அசுரரைஒரு<br/>
சேர அழித்துச்[1]சூர் செல்வர் தமை அழித்து<br/>
வீரநிறை சிங்க முகவன் விழவீட்டி<br/>
ஈரமிலா நெஞ்சோ டிருங்கடல்வாய் மாவுருக்கொள்<br/>
சூரையிரு கூறாக்கிச் சுந்தரச் சேவலெனத்<br/>
தீர மயிலென்னத் தேர்ந்தெடுத்த சீரதனைப்<br/>
பாரநிறை காவியமாப் பாடேலோ ரெம்பாவாய்!<br/>
[1]. சூர் செல்வர் - சூரனுடைய பிள்ளைகள். <td valign="bottom">16 </td></td></tr>
<tr><td width="600">
                 தேவசேனை வள்ளி திருமணம்<br/>
<br/>
தேவர் சிறைமீட்டுத் தேவர்சே னாபதி,பின்<br/>
தேவர்கோன் தான்வளர்த்த செல்வி தனைமணந்தே<br/>
ஏவரே செவ்வேளை இங்கிவர்போல் பத்திசெய்வார்<br/>
ஆவலோ டென்றே அகிலமெலாம் கொண்டாடும்<br/>
<br/>
பாவைவள்ளி தன்னைப் பலவகையாற் சோதித்தப்<br/>
பூவை தனைமணந்த புண்ணியனை மூவர்தொழும்<br/>
தேவைத் திருத்தணிகை வந்தமர்ந்த சேய்புகழை<br/>
[1]ஓவலின்றி நித்தம் உரையேலோ ரெம்பாவாய்!              <br/>
[1]. ஓவலின்றி- இடைவிடாது <td valign="bottom">17 </td></td></tr>
<tr><td width="600">
இந்துமுகப் பெண்ணரசீ! இன்னே எழுந்திருநீ!<br/>
கந்த புராணக் கதைமுழுதும் கேட்டறிந்தாய்!<br/>
சிந்தை குளிர்ந்தாய்; திருத்தணிகைச் செம்மலுக்கும்<br/>
தந்தி முகவற்கும் தாய்மார் இருவருக்கும்<br/>
முந்தி அபிஷேகம் செய்வதற்கு முற்படுநீ<br/>
சந்தத் திருப்புகழைச் சந்தம்வழு வாதிசைப்போம்<br/>
இந்த முறைப்படிநாம் என்றும் இருப்போமேல்<br/>
எந்தக் குறையும் இலையேலோ ரெம்பாவாய்!             <td valign="bottom">18 </td></td></tr>
<tr><td width="600">
எந்தை அருணகிரி யீந்த திருப்புகழை<br/>
வந்த இசையில் வழுவின்றி உச்சரித்து<br/>
மந்த நடையில் மலையேறிச் சென்றுநிதம்<br/>
நந்தம் தணிகைமலை நாயகனை நாம்பரவப்<br/>
பந்தம் தொலையும் பழவினைகள் அற்றொழியும்<br/>
சிந்தை தெளியும் சிவலோகம் கைகூடும்<br/>
அந்தமிலா ஆநந்தம் ஐயன் அருளுவனால்<br/>
எந்த வகையும் இனிப்பேலோ ரெம்பாவாய்!      <td valign="bottom">19 </td></td></tr>
<tr><td width="600">
                                  வாழி<br/>
<br/>
வாழி தணிகேசர், வாழிசுர குஞ்சரியார்,<br/>
வாழி வனசரர்மான், வாழி வடிசுடர்வேல்,<br/>
வாழி அறச்சேவல், வாழி கலாபமயில்,<br/>
வாழி படைவீடாம் ஓராறு மாதலங்கள்,<br/>
<br/>
<br/>
வாழி தமிழ் நூல்கள், வாழி தமிழன்பர்,<br/>
வாழி திருப்புகழ்சொல் மாதவர்கள் யாவருமே,<br/>
வாழி தணிகைமலையை வந்திப்போர் சிந்திப்போர்,<br/>
வாழியாம் மார்கழிநீ ராடேலோ ரெம்பாவாய்!                <td valign="bottom">20 </td></td></tr>
</table><br/>
திருத்தணிகேசர் எம்பாவை முற்றும்.<br/>
---------------------<br/>
<br/>
<center><h3>  2.  திருத்தணிகேசர் திருப்பள்ளியெழுச்சி </h3></center>
<br/>
<table border="0"><tr><td width="600">
[1]காலை எழுந்துநின் நாமங்கள் கூறிக்<br/>
       காதலோ டம்மை உமாதேவி மைந்த!<br/>
வேலைப் பிடித்த கரதல! என்றும்<br/>
       மேதகு வள்ளி மணாளனே! என்றும்<br/>
சாலப் புகழ்ந்துகண் ணீரு*ருகப் பாடித்<br/>
       தணிகை மலைப்படி ஏறிவந் துள்ளோம்;<br/>
ஆலைக் கரும்பே!கற் கண்டே!எங் கண்ணே!<br/>
         ஆறு முகா!பள்ளி எழுந்தரு யாயே.      <br/>
[1]. 'காலையில் எழுந்துன் நாமமெ மொழிந்து காதலுமைமைந்த என' ஓதி - திருப்புகழ் 871.<td valign="bottom">1 </td></td></tr>
<tr><td width="600">
கவிக்கர சென்கின்றஅருண கிரிப்பேர்க்<br/>
       கண்மணி பாடிய நின்திருப் புகழைச்<br/>
சுவைக்கமு தோஇது தேனது தானோ<br/>
       சொல்லுதற் கில்லையென் றேகளிப் புடனே<br/>
தவிப்பெலாம் நீங்கநின் சந்நிதி தன்னில்<br/>
       தாளங்கள் சத்திக்கப் பாடிநிற் கின்றோம்<br/>
[2]புவிக்குயி ராம்திருத் தணிமலை வாழும்<br/>
       புண்ணிய னே!பள்ளி எழுந்தரு ளாயே.            <br/>
[2]. 'புவிக்குயிராகும் திருத்தணி' திருப்புகழ் 258.<td valign="bottom">2 </td></td></tr>
<tr><td width="600"> 
திருப்புகழ்ப் பஜனைசெய் பக்தர்கள் ஒருபால்,<br/>
  திருமுரு காறுசொல் அன்பர்கள் ஒருபால்,<br/>
விருப்புடன் நின்பெயர் ஜெபிப்பவர் ஒருபால்,<br/>
  மெல்லிசை பாடுநன் மாதர்கள் ஒருபால்,<br/>
<br/>
மருப்பெறு மாலை தொடுப்பவர் ஒருபால்,<br/>
  வாத்திய இன்னிசை முழக்குநர் ஒருபால்,<br/>
இருப்ப தெலாமறிந் தெந்தணி கேச!<br/>
  எந்தை!நீ பள்ளி எழுந்தரு ளாயே.                                <td valign="bottom">3 </td></td></tr>
<tr><td width="600">
மாலொடு நான்முகன் ஆதிய வானோர்<br/>
         வந்துகை கூப்பியே வாழ்த்திநிற் கின்றார்<br/>
பாலொடு தேன்பழம் நெய்தயிர் கொண்டு<br/>
         பக்தர் குழாங்களும் வந்துள பாராய்!<br/>
வேல்கொடு சூரனை மாக்கடல் நடுவே<br/>
         வெட்டிப் பிளந்திட்ட வீராதி வீர!<br/>
சேலொடு வாளைகள் பாய்வயற் றணிகைச்<br/>
         செம்மலே! நீபள்ளி எழுந்தரு ளாயே!    <td valign="bottom">4</td></td></tr>
<tr><td width="600">
[1]கறைநின்ற கண்டன் அகத்தியன் நந்தி<br/>
         கலைமகள் இசைமுநி நாரதன் ராமன்<br/>
மறையவன் விண்டு புரந்தரன் நாகம்<br/>
         வழிபட நின்ற வழித்துணை நாத!<br/>
சிறைபடா நீரெனக் கண்கள்நீர் பாயச்<br/>
         சிந்தைநின் பாலதா வந்துநிற் கின்றோம்<br/>
மறையொலி பேரிகை போலொலி தணிகை<br/>
         மாமணி யே!பள்ளி எழுந்தரு ளாயே.            <br/>
[1]. தணிகையிற் பூஜித்து வழிபட்டவர்கள் <td valign="bottom">5</td></td></tr>
<tr><td width="600">
திங்கள் அணிந்தசெஞ் சடையவன் நந்தி<br/>
         தென்தமிழ் மாமுநி ராமன் இவர்க்கும்<br/>
மங்கல் இலாத பெரும்புகழ் வாய்ந்த<br/>
         வள்ளல் அருண கிரிக்கும் உகந்து<br/>
பொங்கு களிப்புடன் போதனை செய்த<br/>
         புண்ணிய னே!தணி கேச!நீ இப்போ<br/>
தெங்களுக் கும்உப தேசங்கள் செய்ய<br/>
         எம்பெரு மான்பள்ளி எழுந்தரு ளாயே.   <br/>
[2]. 'பேரிகைபோல் மறைவாழ்த்த' திருப்புகழ்- 291. <br/>
[3]. உபதேசம் பெற்றவர்கள்.<td valign="bottom">6 </td></td></tr>
<tr><td width="600">
அண்ணல்நின் மலைநீல கிரியென்பர் ஆன்றோர்<br/>
         அப்பெயர்க் காரணம் [1]நீன்மலர் மூன்று;<br/>
[2]எண்ணுதற் கரியநின் சத்திகள் மூன்று;<br/>
           ஏந்தல்!நின் மலைச்சிக ரங்களும் மூன்று;<br/>
கண்ணிய! [3]நீவிரும் பும்மலை மூன்று;<br/>
          காதல்நின் அடியராச் சிறந்தவர் [4]மூவர்;<br/>
எண்ணுறு காலமெ லாந்திகழ் தணிகை<br/>
         எம்பெரு மான்பள்ளி எழுந்தரு ளாயே.                        <br/>
1. நீன்மலர் - நீலமலர்; 'காலைப்போதினில் ஒருமலர், உச்சி வேலைப்போதினில் ஒருமலர், மாலைப்போதினில் ஒருமலர்' கந்தபுராணம், வள்ளி திருமணம் - 222. <br/>
 2. இச்சை, கிரியை, ஞானம்.உரை 56.<br/>
3. திருத்தணி, திருப்பரங்குன்றம், திருச்செங்கோடு - சுந்தரந்தாதி<br/>
 4. மூவர் - நக்கீரர், அருணகிரியார், குமரகுருபரர்.<td valign="bottom">7 </td></td></tr>
<tr><td width="600">
[5]ஓதங்க மாமறை உச்சித் தலத்தும்<br/>
        ஓதன்பர் சிந்தையாம் வாரிஜத் திடையும்<br/>
நீதங்க இச்சைகொள் தணிகைத் தலத்தும்<br/>
         நித்தமும் நிற்கின்ற வித்தகத் தேவே!<br/>
[6]மாதங்கம் ஆசைகொள் [7]மாதங்கை தொட்டாய்<br/>
        [ 8]மாதங்கம் ஆசைகொள் எம்மைக்கை விட்டாய்!<br/>
ஈதெங்ஙன் என்றுனைக் கேட்கவந் தேம்யாம்<br/>
         எம்பெரு மான்பள்ளி எழுந்தரு ளாயே.               <br/>
5. 'அடியவர் சிந்தை வாரிஜ நடுவினும், வேதநன் முடியினும்' -திருப்புகழ் 289.   <br/>
6. மாதங்கம் - யானை, ஐராவதம். <br/>
7. மாது அங்கை - தேவசேனையின் திருக்கை. <br/>
8. மா + தங்கம் - பொன்,<td valign="bottom">8 </td></td></tr>
<tr><td width="600">
நூல்கற்ற மாஞானப் புலமைய ரேனும்<br/>
         நுண்ணிய சாத்திரம் ஆய்ந்தவ ரேனும்<br/>
[9]தால் பெற்ற பாக்கியத் தால்தணி மலையைத்<br/>
         தாம்பாடி னல்லால்ஓர் நன்மை பெறாரே;<br/>
[1]மால்பெற்ற [2]மகவென வள்ளிக தொட்டாய்<br/>
         [3]மால்பெற்ற மகவெமை ஏனோகை விட்டாய்?<br/>
வேல்பெற்ற கைய!நீ காரணம் செப்ப<br/>
         விரும்புகின் றேம்; பள்ளி எழுந்தரு ளாயே!     <br/>
[9]. தால் - நா.; [1]. மால்--திருமால்; [2]. மகலவு - குழந்தை. <br/>
[3]. மால் - ஆசைகள்.<td valign="bottom">9</td></td></tr>
<tr><td width="600">
வேட உருவுடன் வள்ளியை நாடி<br/>
       வேட்டை புரிந்த களைப்பது தானோ?<br/>
வேட உருவுடன்[4] வெண்பாவுக் காக<br/>
        வெய்யிலிற் போந்த இளைப்பது தானோ?<br/>
பாடல் பலபல பாடினோம் கேட்டும்<br/>
        பாராய் திருத்தணி கேசநீ ஏனோ!<br/>
சேடனீ சும்மா இருத்தல் தகாது<br/>
        செம்மலே! நீ பள்ளி எழுந்தரு ளாயே.                 <br/>
[4]. பொய்யா மொழிப் புலவரை ஆட்கொண்ட வரலாறு. <td valign="bottom">10 </td></td></tr>
<tr><td width="600">
கருக்கெட வேண்டிநின் தணிமலை வந்தோம்<br/>
        காமாதி எண்ணங்கள் தூர எறிந்தோம்<br/>
[5]திருக்குளம் நீங்கநின் திருக்குளம் படிந்தோம்<br/>
        செவிக்குண வாகநின் திருப்புகழ் கேட்டோம்<br/>
உருக்கமோ டுன்திரு நாமங்கள் அனைத்தும்<br/>
        ஓதிய படிமலைப் படிகளில் ஏறிச்<br/>
[6]சுருக்கவுன் திருமுகம் காணவந் துள்ளோம்<br/>
      சுந்தர னே!பள்ளி எழுந்தரு ளாயே.                      <br/>
[5]. திருக்கு + உள்ளம், மாறுபாடு - வஞ்சனை கொண்ட உள்ளம். <br/>
[6]. திருக் +குளம் - சரவணப் பொய்கை. 7. சுருக்க - விரைவாக.<td valign="bottom">11 </td></td></tr>
<tr><td width="600">
வாழிநின் பன்னிரு தோள்களும் வாழி<br/>
  வாழிநின் மூவிரு முகங்களும் வாழி<br/>
வாழி மலைதொளை வேற்படை வாழி<br/>
  வாழிநின் சேவற் கொடியது வாழி.<br/>
<br/>
வாழி நின் வாகன மாமயில் வாழி<br/>
  வாழிநல் வாரண மாமகள் வாழி<br/>
வாழி புனமறப் பைங்கிளி வாழி<br/>
  வாழி தணிமலை அடியரெல் லாமே .                        <td valign="bottom">12 </td></td></tr>
</table>
                   திருத்தணிகேசர் திருப்பள்ளி எழுச்சி முற்றும்.<br/>
--------------<br/>
                             நூல்கள் வந்தவழி<br/>
<br/>
எந்தைதணி கேசர்இணையடிப் பத்திதனில்<br/>
முந்துமா ணிக்க முதல்வரவர் - சிந்தைவழி<br/>
'எம்பாவை' 'பள்ளி எழுச்சி' இவைவந்த<br/>
எம்பால் இறைவன் இருந்து.<br/>
                                       -------<br/>
<hr noshade="" width="50"/>
<br/>
                        திருத்தணிகேசன் துணை<br/>
<br/>
<center><h3> 3.   தணிகை - அன்னைப் பத்து</h3></center>
<br/>
<table border="0"><tr><td width="600">
தணிகை மலையினர் தாரணி மார்பர்<br/>
மணிகை யுடையவர் அன்னே என்னும்<br/>
மணிகை யுடையவர் வள்ளியை நாடி<br/>
வணிகராய் வந்தனர் அன்னே என்னும்.         <td valign="bottom">      1</td></td></tr>
<tr><td width="600">
வள்ளி கணவனார் வானவர் காவலர்<br/>
புள்ளி மயிலினர் அன்னே என்னும்<br/>
புள்ளி மயிலினர் பூதலத் தேவந்தென்<br/>
உள்ளங் கவர்ந்தனர் அன்னே என்னும்.          <td valign="bottom">  2</td></td></tr>
<tr><td width="600">
சிந்தைக் குகந்தவர் செங்கோட்டு வேலவர்<br/>
கந்தக் குருமணி அன்னே என்னும்<br/>
கந்தக் குருமணி காலைத் தொழவினை<br/>
பந்தத் தொடரறும் அன்னே என்னும்.        <td valign="bottom"> 3</td></td></tr>
<tr><td width="600">
கொங்கே நிறைதணிக் குன்றிடை வாழ்பவர்<br/>
எங்கே ஒளிக்கின்றார் அன்னே என்னும்<br/>
எங்கே ஒளிப்பினும் என்னை மறந்துழி<br/>
இங்கே உளனென்பர் அன்னே என்னும்.     <td valign="bottom"> 4</td></td></tr>
<tr><td width="600">
பண்ணுக் குடையவர் பாட்டுக் குருகுவர்<br/>
கண்ணுக் கினியரால் அன்னே என்னும்<br/>
கண்ணுக் கினியரென் காட்சியிற் பட்டதும்<br/>
உண்ணெக் குருகுவன் அன்னே என்னும்.     <td valign="bottom">  5</td></td></tr>
<tr><td width="600">
ஆறு திருமுகம் ஆறு திருப்பதி<br/>
ஆறு திருஎழுத் தன்னே என்னும்<br/>
ஆறு திருஎழுத் தாலென் வினைத்தொகை<br/>
நீறு படும்படும் அன்னே என்னும்.             <td valign="bottom">  6</td></td></tr>
<tr><td width="600">
ஆற்றிலே தோன்றிய ஐயர் எனதுள்ளே<br/>
தோற்றம் அளித்தனர் அன்னே என்னும்<br/>
தோற்றம் அளித்தென்னுள் சோதி சுடர்வதாற்<br/>
கூற்றம் கலங்குமால் அன்னே என்னும்.         <td valign="bottom"> 7</td></td></tr>
<tr><td width="600">
வேடர் மகளையும் வேழ மகளையும்<br/>
கூடி மகிழ்வரால் அன்னே என்னும்<br/>
கூடி மகிழ்பவர் என்னையும் கூடிட<br/>
நாடி வருவரோ அன்னே என்னும்.                 <td valign="bottom">  8</td></td></tr>
<tr><td width="600">
அந்தப் புகழ்சொல் அருண கிரிக்குமுன்<br/>
சந்தம் அளித்தவர் அன்னே என்னும்<br/>
சந்தம் அளித்தவர் சார்பலாற் சார்பிலை<br/>
இந்த உயிரினுக் கன்னே என்னும்.                       <td valign="bottom">  9</td></td></tr>
<tr><td width="600">
அத்தர் அறுமுகத் தானந்தக் கூத்தரென்<br/>
சித்தத் திருக்கின்றார் அன்னே என்னும்<br/>
சித்தத் திருந்தெனைச் செந்நெறிக் கேசெல்ல<br/>
வைத்துக் களிக்கின்றார் அன்னே என்னும்.        <td valign="bottom"> 10</td></td></tr>
</table>
<br/>
<hr noshade="" width="50%"/>
<br/>
திருத்தணிகேசன் துணை<br/>
<br/>
<center><h3>  4.  திருத்தணிகைக் கலிவெண்பா</h3></center>
<br/>
சீரோங்கு வேற்றடக்கைச்<br/>
  சீமானே! தென்தணிகை<br/>
ஏரோங்கு கோயி<br/>
  லிருப்பானே! பேரோங்கு<br/>
<br/>
வள்ளிமலை வாழ்வே!<br/>
   வயலூர்ப் பெருமானே!<br/>
வெள்ளிமலை நாதர்<br/>
 விழைந்தறியத் - தெள்ளுபொருள்<br/>
<br/>
சொற்ற குருவே!<br/>
  சுரகுஞ் சரிதழுவு<br/>
நற்றவமே! எட்டிகுடி<br/>
  நாயகமே! - கற்றவர்கள்<br/>
<br/>
கண்டு விழுங்குங்<br/>
  கனியே! கடலமுதே!<br/>
வண்டுபண் செய்யும்<br/>
  மலர்த் தொடையாய்! அண்டினருக்<br/>
<br/>
கொன்றைத் தருவாய், மற்<br/>
  றோரிருவர் பாலுகந்தாய்<br/>
அன்றுதொழ *மூவர்க்<br/>
  கருள் புரிந்தாய் - நன்றுபுகழ்<br/>
<br/>
-----------------<br/>
* திருத்தணிகையில் வீரட்டேசர் கோயில், விஜயராகவப்<br/>
பெருமாள் கோயில், பிரமதீர்த்தம் இதற்குச் சான்று.<br/>
<br/>
சொன்ன ஒரு நால்வர்<br/>
  சுவைப்பாட்டி லேயமர்ந்தாய்<br/>
பின்னமற நின்ற<br/>
  பெருமானே! - என்னை<br/>
<br/>
வருத்துமைவர் வல்லாட்டை<br/>
  மாய்த்துமெய்ஞ் ஞானக்<br/>
கருத்தர்சே ராறிதெனக்<br/>
  காட்டித் - திருத்தியுறத்<br/>
<br/>
தக்க நிலைவைப்பாய்<br/>
  *சத்த இருடிகளும்<br/>
புக்குப் பணியப்<br/>
  புகலளித்தாய் - முக்கட்<br/>
<br/>
கரும்பளித்த கண்ணே!<br/>
   கவினிறைநற் பண்ணே!<br/>
சுரும்பமரும் நீபத்<br/>
  தொடையாய்! விரும்புவரம்<br/>
<br/>
வேண்ட வெறாதுதவு<br/>
  வேந்தே! பரங்குன்றில்<br/>
வேண்டு மமரர்<br/>
  மிக மகிழ - வேண்டிவரு<br/>
<br/>
தேவர் தலைமகனாந்<br/>
தேவேந் திரன் மகளை<br/>
மூவர் மகிழ மண<br/>
முன்செய்தாய்! - யாவர்க்கும்<br/>
<br/>
தீரதீர சூரைச்<br/>
செகுப்பதற்குச் செந்தூரில்<br/>
வீரவீர வீராதி<br/>
வீரனாய்த் - தேரமர்ந்த<br/>
-----------------------<br/>
* திருத்தணிகையில் சப்த ருஷிகள் பூசித்தனர்; அந்த இடம்<br/>
ஏழுசுனை என்று இப்போது வழங்குகின்றது.<br/>
<br/>
தேவே! நஞ் செல்வத்<br/>
  திருவாவி னன்குடியாய்!<br/>
சேவேறும் எந்தை<br/>
  செவிக்கினிய - பாவேறு<br/>
<br/>
மந்திரத்தை ஏரகத்தில்<br/>
  வாய்விட் டுரைத்தருளுஞ்<br/>
சுந்தரத்துச் சோதிச்<br/>
  சுடர்ப்பிழம்பே! - *சந்தமலை<br/>
<br/>
தோறும்விளை யாடுகுக!<br/>
  சோலைமலை வாழிறைவ!<br/>
ஆறுபடை வீட்டி<br/>
  லமர்ந்தோனே! - நீறுபுனைந்<br/>
<br/>
தேத்தி நினைப்போர்<br/>
  இதயத் தமர்ந்துதவி<br/>
தோத்திரமுஞ் சொல்வதற்குச்<br/>
  சொல்லருளும் - மூர்த்தியே!<br/>
<br/>
ஆறு திருவெழுத்தும்<br/>
  அன்பின் நிலைகண்டு<br/>
கூறுவமர் கண்ணிற்<br/>
  குடிகொள்வோய்! - ஈறிலாய்!<br/>
<br/>
ஓரெழுத்தி லாறெழுத்தை<br/>
  ஓதுவித்தாய் என் தலையின்<br/>
ஈரெழுத்தை மாற்றாத<br/>
  தென்னேநீ - நீரெழுத்தாய்;<br/>
<br/>
நீலமலர் கண்டாலுன்<br/>
 **நீலகிரி யேத்துவேன்;<br/>
நீலக் கடல்கண்டால்<br/>
  நீலநிறக் - கோலமயில்<br/>
----------<br/>
*குன்றுதோறாடல், ** நீலகிரி - நீலோற்பலகிரி; திருத்தணிகை <br/>
<br/>
தன்னை நினைந் தேபணிவேன்<br/>
  சண்முகா! என் முன்னே<br/>
பொன்னனையார் கண்தான்<br/>
  புலப்பட்டால்  - மின்னயில்வேல்<br/>
<br/>
சட்டென்று தோன்றிச்<br/>
  சரணளிக்கும்; எங்கேனும்<br/>
சுட்ட பொரிகாணிற்<br/>
  சுந்தர! என் - திட்டியிலே<br/>
<br/>
தாரகையெ லாம்பொரியாத்<br/>
  தான்கொறித்த நின் *சேவல்<br/>
நேரெதிரே வந்து<br/>
  நிலைகாட்டும்; - ஆரமுதே!<br/>
<br/>
சுண்டைக்காய் விற்கின்ற<br/>
  சோலிக் குறத்திசெலின்<br/>
இண்டைக்கே வெட்சிபுனை<br/>
  எம்மானே! 1கண்டைச்சீ<br/>
<br/>
என்றஇனிப் பேகொண்ட<br/>
  இன்பமொழி யாள்வள்ளி<br/>
குன்றி லுறையுங்<br/>
  குறப்பேதை - என்றனையாள்<br/>
<br/>
அம்மைபுரி பேரன்பும்<br/>
  ஆறுமுகத் தப்பாவுன்<br/>
செம்மைநிறை பேரருளுந்<br/>
  தேறுவேன்; - 2 சும்மை<br/>
<br/>
---------------------------<br/>
* தாரகை (நட்சத்திரங்களை) கோழி நெல்லாக் கொறித்ததைக் <br/>
கல்லாடத்திற் காண்க.<br/>
<br/>
1. கண்டு - கற்கண்டு 2. சும்மை - ஒலி<br/>
<br/>
இடியும் மழையும்<br/>
  எதிரின் இடையே<br/>
துடியாஞ் 1சசிவல்லி<br/>
  தோன்றி - அடிமலர்தான்<br/>
<br/>
இந்தா எனத்தந்<br/>
  தெனக்கபயம் சொல்லிமிக<br/>
நந்தா வளங்கள்<br/>
  நயந்தருளும்; எந்தாய்<br/>
<br/>
2.  முருகன் தனிவேல்<br/>
  முனிநங் குருவென்<br/>
றருள்கொண் டறியார்<br/>
  அறியும் - தரமோ"<br/>
<br/>
முருக முருக<br/>
  முருக முருகென்<br/>
றுருகி உரைப்போர்<br/>
  உரையென் - னருகில்<br/>
<br/>
உறக்கேட்டால் இவ்வுலகம்<br/>
  உய்யஓ ரன்பர்<br/>
திறப்பட்டாற் சொற்சந்தஞ்<br/>
  சேரும் - அறப்பாக்கள்<br/>
<br/>
ஆகுந் திருப்புகழென்<br/>
  அங்கம் புளகிக்கப்<br/>
பாகுங் கசந்திடப்<br/>
  பண்ணியென்றன் - தேகமெலாம்<br/>
<br/>
இன்பம் எழச்செய்யும்;<br/>
  ஈசா! இவ் வாறேநான்<br/>
அன்பு குறையா<br/>
  அடிமையாய் - என்புருகி<br/>
<br/>
1. சசிவல்லி - தேவசேனை; 2. கந்தரநுபூதிச் செய்யுள்.<br/>
<br/>
கந்தா! முருகா!<br/>
  கருணா கர!குமரா!<br/>
மந்தா கினிமைந்த!<br/>
  வானோர்தஞ் - சிந்தா<br/>
<br/>
குலந்தவிர்த்த கோமானே!<br/>
  கும்பிடுவார்க் கென்றும்<br/>
மலந்தவிர்க்கும் வாழ்வே!<br/>
  வணங்கார் - பலந்தவிர்க்கும்<br/>
<br/>
பண்ப! திருப்புகழைப்<br/>
  பாடிப் பணிவோர்தம்<br/>
நண்ப! எனத்துதித்தே<br/>
  நான்மீட்டும் - மண்புகா<br/>
<br/>
வண்ணமெனை யாண்டருள்வாய்<br/>
  வள்ளால்! தணிகேச!<br/>
    எண்ணமிஃ தீடேற வே.<br/>
-----------<br/>
<hr noshade="" width="50%"/>
<br/>
<center><h3>          5.  தணிகை நவரத்நமாலை   (காமாலை நீங்க)  </h3></center>
<br/>
<table border="0"><tr><td width="600">
பாமாலை சூடிப் பணிவேன் எனைவருத்துங்<br/>
காமாலை தீரக் கனிந்தருள்வாய் - பூமாலை<br/>
என்றாய் புனைய மகிழ்எந்தாய் தணிகைமலை<br/>
நின்றாய் உனையே நிதம்.                          <td valign="bottom">      1</td></td></tr>
<tr><td width="600">
நிதமும் பணிவேன் உனைப் போற்றி<br/>
  நீயல் லாமற் பிறரொருவர்<br/>
சதமு முண்டோ என்றனக்குச்<br/>
  சாரங் கதிதான் வேறுண்டோ?    <td valign="bottom">   2</td></td></tr>
<tr><td width="600">
அதமுஞ் செயுங்கா மாலையெனும்<br/>
  அந்நோய் தீரத் திருவாக்கால்<br/>
இதமுண் டாகுஞ் சொல்லொன்றை<br/>
  இயம்பாய் தணிகை மலைக்கரசே.         <td valign="bottom">3</td></td></tr>
<tr><td width="600">
மலைக்கர சேநீ வாழ்காவிச்<br/>
சிலைக்குரு கேனென் தேகத்தைக்<br/>
கலக்கமு றச்செய் காமாலை<br/>
தொலைக்கும்வி தந்தான் சொல்லாயோ.        <td valign="bottom">4</td></td></tr>
<tr><td width="600">
சொல்லா யோஎனைச் சூழுங்காமாலை நோய்<br/>
நில்லா தோடு நெறியிஃ தாமென<br/>
நல்லா நேரத்து தணிகை நயந்தமர்<br/>
இல்லா கக்கொளு மெந்தை இறைவனே.     <td valign="bottom"> 5</td></td></tr>
<tr><td width="600">
எந்தையே இறைவனே என்று நாடொறுஞ்<br/>
சிந்தையே தணிகையிற் சேர்ப்பன் என்னுடல்<br/>
வந்துமே கூடுகா மாலைநோய் தெறக்<br/>
கந்தனே நின்னருள் காட்ட வேண்டுமே.           <td valign="bottom">   6</td></td></tr>
<tr><td width="600">
காட்ட வேண்டுநின் காட்சி கொண்டுநான்<br/>
வாட்ட வேண்டுங்கா மாலை நோயதை<br/>
ஓட்ட வேண்டுநா னுற்ற தீவினை<br/>
பாட்ட றாத்தணிப்  பதியில் வேலவா        <td valign="bottom">  7</td></td></tr>
<tr><td width="600">
வேலவா! தணிகை மேவு வேந்தனே! நீலத்தோகை<br/>
மேலவா! குரவு நீபம் வெட்சிகூ தளவிருப்ப!<br/>
மாலவா நீங்க என்கா மாலை நோய் நீங்க வுன்றன்<br/>
பாலவா ஓங்க உள்ளப் படரொழித் தருள்வாய் ஐயா!        <td valign="bottom">   8</td></td></tr>
<tr><td width="600">
ஐயா உனையன்றி யார்துணை யிவ்வை யகந்தனிலே<br/>
பையா டரவெடுத் தாடு மயிலிவர் பன்னிரண்டு<br/>
கையா எனைநலி காமாலை தீரக் கடைக்கணிப்பாய்<br/>
செய்யாய் சிவந்த உடையாய் தணிகைச் சிவக்கொழுந்தே!     <td valign="bottom"> 9</td></td></tr>
<tr><td width="600">
தேவே தணிகைக் குமரா எனைச்சேரு மாலை<br/>
நோவே ஒழியச் செயுமாரருள் நோன்மைக் கீடா<br/>
யீவே னெதைநான் புனைந்தேனடி யேனுமன்பர்<br/>
பாவே றடிக்கிந் நவரத்தினப் பாவின் மாலை.        <td valign="bottom">  10</td></td></tr>
</table><br/>
7-6-1921<br/>
<br/>
<hr noshade="" width="50%"/>
<br/>
<center><h3>     6.  தணிகை நாயகன் மாலை</h3></center>
<br/>
Source: <br/>
 தணிகைமணிராவ்பஹதூர் வ.சு. செங்கல்வராய பிள்ளை எம். ஏ.,<br/>
 இயற்றியது.<br/>
 ஆகஸ்ட் 1943<br/>
 All Rights Reserved.<br/>
292, லிங்கசெட்டித் தெரு,<br/>
சென்னை                                        விலை 0-4-0<br/>
-----------------------------------------------------------<br/>
<br/>
                பாரத்வாஜி<br/>
        முகவைக் கண்ண முருகனார்   அருளியது.<br/>
<br/>
திருத்தணிகை நாயகன் சேவடிக்கே காதற்<br/>
கருத்துணவு செய்த களிப்பான் - மருத்தணியா<br/>
தோங்குமண மாலை யுவந்தணிந்தா னுண்டியளித்<br/>
தாங்குசெங் கல்வரா யன்.<br/>
-----------------------------------------------------------<br/>
<br/>
   முகவுரை<br/>
<br/>
திருத்தணிகேசன் திருவருளாற் சென்ற சுபானு வருஷம் ஆவணி 1ந் தேதி (15-8-1883) பூராட நாளிற்  <br/>
பிறந்த அடியேனுக்கு இப்பொழுது அறுபது ஆண்டு நிறைவாகின்ற நலங் கருதித் திருத்தணிகேசனது<br/>
திருவருளைப் பாராட்டிப் போற்றி 'அவனருளாலே அவன் தாள் வணங்கி' அவன் அளித்த  <br/>
சொன்மலர்களைக் கொண்டு அவன் திருவடிகளிலே சமர்ப்பித்த மாலையாகும் இந்நூல்.<br/>
<br/>
தணிகை நாயகனே! தேவர் கோன் மகளை ஏற்ற<br/>
உனது திருவருள் வேடர் மகளையும் ஏற்றதல்லவா? அது<br/>
போலப், பெருமானே! நக்கீரர், அருணகிரிநாதர் ஆதிய<br/>
பெருந் தமிழ்ப் புலவர்கள் பாடிய திப்பாடலை<br/>
ஏற்றருளிய நீ,<br/>
<br/>
"அடியேன் உரைத்த புன் சொல்<br/>
அது மீது நித்தமுந் தண்<br/>
அருளே தழைத்துகந்து - வரவேணும்"<br/>
<br/>
சுபாநு வருஷம்,<br/>
15-8-1943.                                               வ.சு. செங்கல்வராய பிள்ளை.<br/>
-----------------------------------------------------------<br/>
<br/>
         திருத்தணிகேசன் துணை<br/>
<br/>
<strong>       சிறப்புப் பாயிரம்</strong>
<br/>
பஞ்சலக்ஷண சரபம் இராசப்ப நாவலர்<br/>
பௌத்திரரும் பூவிருந்தவல்லி போர்டு உயர்தரப்<br/>
பாடசாலைத் தமிழாசிரியருமாகிய,<br/>
<br/>
திருவாளர் ஜ. ராஜு முதலியார் அவர்கள்<br/>
              இயற்றியது.<br/>
<br/>
<table border="0"><tr><td width="600">
அணிகைநா டோறுங் குவித்தடி யவர்கள்<br/>
               அடிமலர் வணங்கி வாழ்த் தோதுந்<br/>
   தணிகைநா தன்பாற் சமைந்தபே ரன்பாற்<br/>
                றகைபெறப் புனைந்தணி வித்தான்<br/>
   'தணிகைமா மணி'யென் றறிஞர்க ளிசைத்த<br/>
                தகைபெறு செங்கல்வ ராயன்<br/>
   மணிகளிற் சிறந்த மணிகளாய்த் தேர்ந்தோர்<br/>
                மாலையை மாண்புற மாதோ. <td valign="bottom">1 </td></td></tr>
<tr><td width="600">
<br/>
2. வம்மினோ வுலகீர்! தணிகைநா யகன்றன்<br/>
             மலரடிக் கிசைந்தமா லையிதைக்<br/>
கைம்மலர் கூப்பித் தணிகைநா யகன்றன்<br/>
             கழலிணை யணிந்துள மலரைப்<br/>
பெய்ம்மினோ வீடு பெறுமினோ என்று<br/>
             பேசுவ தன்றிநன் காய்ந்தால்<br/>
எம்மனோ ரெங்ங னினியநன் மாலை<br/>
             யிதன் பெருஞ் சீருரைப் பதுவே?<td valign="bottom">2 </td></td></tr>
<tr><td width="600">
உள்ளவு மினிக்கும் உரைக்கவு மினிக்கு<br/>
              முன்னியே யேட்டினி லெழுதிக்<br/>
   கொள்ளவு மினிக்குங் கேட்கவு மினிக்குங்<br/>
               குமரநா யகன்றிரு வடிக்கே<br/>
   பள்ளநோக் கியநல் வெள்ளநீ ரென்னப்<br/>
              பத்திமை யளித்திடு மின்ப<br/>
வள்ளலாந் தணிகை நாயகன் மாலை<br/>
              மணிநெடுங் கடலுல கினிலே.<td valign="bottom">3 </td></td></tr>
</table>
<br/>
        திருத்தணிகேசன் துணை<br/>
<strong>     6.  தணிகை நாயகன் மாலை</strong>
<br/>
                  காப்பு<br/>
<br/>
    ஆபத் சகாய விநாயகர் துதி<br/>
<table border="0"><tr><td width="600">
திருவளர் தணிகை நாயகன் கழற்கே<br/>
           செவ்விய சொல்லொடு பொருள்சேர்<br/>
மருவளர் மாலை புனைய, அம் மாலை<br/>
           மகிதலத் திலகிடப் பணிவேன்<br/>
செருவளர் வேடர் மகளைமற் றன்னான்<br/>
           திருமணஞ் செயவுத வியநல்<br/>
லுருவளர் பவளமேனியர் ஆபத்<br/>
           சகாயரெம் உத்தமர் கழலே.<td valign="bottom"></td></td></tr>
</table>
<strong>     நூல்</strong><br/>
<table border="0"><tr><td width="600">
           தோத்திரம்<br/>
வேதநா டரிய விழுப்பெரும் பொருளே!<br/>
                   வேதியா! வேதனுக் கன்று<br/>
   போதனை புரிந்த புண்ணிய மூர்த்தீ!<br/>
                     புகலியிற் கவுணிய னாகி<br/>
   மாதுமை தந்த பாலமு துண்டு<br/>
               மண்டலம் விண்டலம் வியப்பக்<br/>
    கோதிலாத் தமிழை இசையொடும் விரித்த<br/>
               குமரனே! தணிகை நாயகனே!           <td valign="bottom">1 </td></td></tr>
<tr><td width="600">
சங்கத்துப் புலவர் வணங்கவே அன்று<br/>
             சாரதா பீடத்தி லமர்ந்தே<br/>
 அங்கர்த்தம் அவர்கள் அகப்பொருட் குரைப்ப<br/>
             அரும்பொருள் ஈதெனக் குறித்த<br/>
 துங்கப்பொன் மணியே! ஆருயிர்த் துணையே!<br/>
                 தூயநற் சோதியுட் சோதீ!<br/>
  அங்கத்தைப் பெண்ணா ஆக்கிய அரசே!<br/>
                 அற்புதா! தணிகை நாயகனே!   <td valign="bottom">2</td></td></tr>
<tr><td width="600">
                       ஆறுபடை வீடு<br/>
<br/>
திருப்பரங் குன்றத் தலத்திடை ஒருபால்<br/>
             தெய்வநா யகியுற அமர்ந்து<br/>
  கருப்பவ மகற்றுஞ் செந்திலிற் சேனைக்<br/>
             கணங்களின் தலைவனென் றிலங்கிப்<br/>
 பொருப்பினிற் சிறந்த பழநியங் கிரியிற்<br/>
            புதுப்புதுக் கோலங்கள் காட்டிக்<br/>
 குருப்புகழ் பெற்றாய் ஏரகத் தலத்திற்<br/>
            குரவனே! தணிகை நாயகனே!   <td valign="bottom">3</td></td></tr>
<tr><td width="600">
குன்றுதோ றாடுங் குமரனே! சோலைக்<br/>
            குன்றது மறைந்ததிக் காலம்<br/>
 என்றுநான் ஏங்கா வண்ணம்நீ அருள்கூர்ந்<br/>
            திடங்கொள் என் நெஞ்செனுங் கல்லில்;<br/>
  மன்றுதோ றாடும் வள்ளலின் மகனே!<br/>
              வரத! நல் மாணிக்க மணியே!<br/>
  உன்றிரு வடியை உன்னுவார்க் கருளும்<br/>
            ஒள்ளியாய்! தணிகை நாயகனே!   <td valign="bottom">4</td></td></tr>
<tr><td width="600">  
   முருகர் பெருமை -  அன்பே அவர்க்கு வேண்டியது<br/>
<br/>
 கணக்கிலை குலமே கணக்கிலை பிறப்பே<br/>
             கணக்கெனக் கன்புதான் என்னுங்<br/>
  கணக்கினைக் காட்டக் குலம்பிறப் புயர்ந்த<br/>
            கன்னிகை தெய்வநா யகியோ<br/>
  டிணக்கம தாகக் குறவர்கூட் டத்தாள்<br/>
             எயினச்சி வள்ளியை மணந்தாய்<br/>
  குணக்கொடு நான்கு திசையடி யார்கள<br/>
             கும்பிடுந் தணிகை நாயகனே!     <td valign="bottom">5 </td></td></tr>
<tr><td width="600">
            முருகன் பெருமை- அறிதற்கரிய தன்மை<br/>
<br/>
  வண்டின துருவை எடுத்துநீ யன்று<br/>
              மறைப்பொருள் ரகசியம் கேட்டாய்<br/>
   பண்டொரு வேங்கை உருவதைத் எடுத்தே<br/>
              பாவையவ் வள்லிபால் நின்றாய்<br/>
   மிண்டொரு வேடன் செட்டிநன் மாடு<br/>
              மேய்ப்பவன் எனப்பல வேடம்<br/>
   கொண்டவுன் தன்மை அறிபவர் யாரே?<br/>
               கோதிலாத் தணிகை நாயகனே!      <td valign="bottom">6 </td></td></tr>
<tr><td width="600">
 வாணுதற் குறவி வள்ளியை யன்று<br/>
             மணந்தனை களவியல் வழியில்;<br/>
  பேணுதற் கறியா முரடனோர் கவியைப்<br/>
             பேதுற வைத்தனை சுரத்தில்;<br/>
     நாணுறச் செய்தாய் கீரனை வெருட்டி;<br/>
             நாத உன் தன்மையா ரறிவார்?<br/>
  காணுதற் கரிதுன் மாயங்களெல்லாம்;<br/>
             கள்வன்நீ தணிகா நாயகனே!   <td valign="bottom">7 </td></td></tr>
<tr><td width="600">
                           முருகர் வீரம்<br/>
<br/>
 சூரகம் நடுங்கச் சத்திவேல் விடுத்தாய்;<br/>
                 சூர்ப்பினோன் சிங்க முகப்பேர்க்<br/>
  கோரகம் நூற்றுப் பத்துடை யோனைக்<br/>
             கொன்றனை குலிசமாப் படையால்;<br/>
    தாரகன் எனப்பேர் இருவரைச் சமரிற்<br/>
             சாய்த்தனை; போரினில் நின்போல்<br/>
   ஏரக அரசே! யாவரே வல்லார்?<br/>
                   ஏத்தருந் தணிகை நாயகனே!    <td valign="bottom">8 </td></td></tr>
<tr><td width="600">
               முருகர் சகலகலாவல்லப மூர்த்தி.<br/>
<br/>
 கோனென யாரைக் கூறலாம் சகல<br/>
            கூறுடைக் கலைகளுக் கெல்லாம்<br/>
வானினில் மண்ணில் எனமுனம் எழுந்த<br/>
            வழக்கது தேவிபாற் செல்லக்<br/>
கானெனுங் குழலாள் குமரனே உன்னைக்<br/>
            காட்டிடக் கலையெலாம் வல்லோன்<br/>
நானென மார்பைத் தட்டிய பெருமை<br/>
            நலஞ்செறி தணிகை நாயகனே!     <td valign="bottom">9 </td></td></tr>
<tr><td width="600">
                          முருக நாம விசேடம்<br/>
<br/>
 ஐயனே எனது கண்ணெனும் வண்டுன்<br/>
             அழகிய அடிமலர் நாடும்<br/>
செய்யநீ என்னுள் அறிவெனத் திகழ்ந்து<br/>
             தீயன விலக்குதி யதனால்<br/>
மெய்யவுன் நாமம் முருக என் பதையே<br/>
            மெய்த்துணை யாநிதம் பகர்வேன்<br/>
செய்யலாஞ் செந்நெற் கதிர்பொலிந் திலங்கு<br/>
           செம்மைசேர் தணிகை நாயகனே!  <td valign="bottom">10 </td></td></tr>
<tr><td width="600">
 முருகஎன் றந்நாள் முறையிடு நங்கை<br/>
              முறிந்தகை நலமுறப் பெற்றாள்<br/>
   முருக என் றன்றாற் றுப்படை பாடி<br/>
              முநிவனக் கீரனும் உய்ந்தான்<br/>
   முருகஎன் கின்ற நாம விசேடம்<br/>
              முற்றுநான் இங்ஙனம் அறிந்தும்<br/>
   முருகஎன் றோதேன் ஈதென்ன பாவம்!<br/>
                    முத்தனே! தணிகை நாயகனே!    <td valign="bottom">11 </td></td></tr>
<tr><td width="600">
                      முருகர் லீலைகள்:<br/>
<br/>
        பிரமனோடு நக்கீரனோடு லீலைகள்<br/>
<br/>
 பாவலன் கீரன் வணங்கிலன் என்னும்<br/>
              பான்மையைக் கண்டுநீ வெகுண்டு<br/>
   பாவினிற் சிறந்த திருமுரு காற்றுப்<br/>
              படையவன் பாடவுஞ் செய்தாய்!<br/>
      பூவினன் நின்மாட் டடைந்ததண் டனையால்<br/>
              பொருளுணர்ந் துணர்வினைப் பெற்றான்!<br/>
     தேவ!நின் கோபம் நன்மையே பயக்குந்<br/>
              திறத்தது தணிகை நாயகனே!     <td valign="bottom">12 </td></td></tr>
<tr><td width="600">
                      இடும்பனொடு லீலை<br/>
<br/>
 அகத்திய ரேவல் அதுசெயக் கருதி<br/>
              அன்புடன் சிகரங்கள் இரண்டை<br/>
   மகத்துவம் அறிந்து தோளினில் தாங்கி<br/>
              வந்தவன் இடும்பனை மடக்கிச்<br/>
   சகத்துளோர் போற்றும் பழநியி லாண்ட<br/>
              சண்முகா! பருப்பதப் பிரியா!<br/>
சுகத்தினிற் சிறந்த மயில்பரி கொடியாங்<br/>
             கருணையாய்! தணிகை நாயகனே!    <td valign="bottom">13 </td></td></tr>
<tr><td width="600">
                     ஔவையொடு லீலை<br/>
<br/>
  கொடுபழம் என்று கேட்டநல் லவ்வை<br/>
               குலைந்திட வேண்டிய பழந்தான்<br/>
    சுடுபழந் தானோ சுடாப்பழந் தானோ<br/>
               சொல்லுதி யென்னமற் றவளுஞ்<br/>
    சுடுபழம் என்ன விடுபழம் மணலிற்<br/>
               றோய்ந்ததை எடுத்தவ ளூத<br/>
    கடபட என்ன நகைத்தங்கொ ராடல்<br/>
               காட்டிய தணிகை நாயகனே!      <td valign="bottom">14</td></td></tr>
<tr><td width="600">
                      மாடு மேய்ப்பவனாய் வந்த லீலை<br/>
<br/>
    ஏனந்த நாகம் படமெடுத் தாட <br/>
                      இல்லையென் றொருகவி தொடங்கித்<br/>
     தானந்தக் கவியை முடித்திட அறியான்<br/>
                தவித்த அப் புலவனுள் நாண<br/>
     மானந்து முளத்தன் அடியனுக் காக<br/>
                 "மயிற் கொத்துக் கஞ்சி"யென் றுரைத்தே<br/>
     ஆனந்த மாக அக்கவி முடித்த<br/>
                 ஆண்டவா! தணிகை நாயகனே!     <td valign="bottom">15</td></td></tr>
<tr><td width="600">
                         திருப்புகழ் வெளியிட அருளியது<br/>
<br/>
   கடன்மடை திறந்த வெள்ளமே என்னக்<br/>
               கவிபொழி அருண கிரிப்பேர்<br/>
    அடன்மலி அண்ணல் வாழ்வுக்கு நானூற்<br/>
               றைம்பது வருடங்கள் பின்னர்த்<br/>
    திடமலி பத்தி எந்தையைக் கொண்டு<br/>
               திருப்புகழ் வெளிவரச் செய்தாய்<br/>
    மடமலி யடியேன் தனக்குமோர் பணியை<br/>
               வைத்தருள் தணிகை நாயகனே!     <td valign="bottom">161 </td></td></tr>
<tr><td width="600">
                                துணை நீயே<br/>
<br/>
 ஏழிசை நீயே, இசைப்பயன் நீயே,<br/>
                   இனியநல் லமுதமு நீயே,<br/>
     காழியில் உதித்த கவுணியன் நீயே,<br/>
                  கசிந்துள முருகுநல் லடியார்<br/>
   தோழனும் நீயே, துணைவனும் நீயே,<br/>
                   சுந்தரச் சோதியே! என்றிவ்<br/>
   வேழைநா யடியேன் உனைத்துணை கொண்டேன்<br/>
              இன்பமே! தணிகை நாயகனே!     <td valign="bottom">17 </td></td></tr>
<tr><td width="600">
                          கிளிவிடு தூது<br/>
<br/>
 எங்கள்நா யகனே! உன்னிடந் தூதாய்<br/>
              எதை அனுப் புவதென அறிந்தேன்<br/>
   மங்கலப் பாவாம் திருப்புகழ் சொன்ன<br/>
              வாசகக் கிளியதே உன்பால்<br/>
   தங்கிநீ உகக்கச் செந்தமிழ்ச் சொல்லால்<br/>
              தனியனேன் துயரெலாம் உரைக்கும்<br/>
   அங்கதன் சொல்லுக் கிரங்கிநீ என்பால்<br/>
              அருளுவை தணிகை நாயகனே!      <td valign="bottom">18 </td></td></tr>
<tr><td width="600">
                    வண்டுவிடு தூது.<br/>
<br/>
 உள்ளதே உரைப்பேன் முன்புநீ வண்டின்<br/>
              உருவதை எடுத்தகா ரணத்தால் <br/>
   வள்ளலே! பண்செய் வண்டுமிங் குனக்கு<br/>
              மகிழ்ச்சியைத் தருவதோர் தூதாம்;<br/>
 துள்ளுமா ணவத்தன் அனுப்பின திந்தத்<br/>
              தூதென விலக்குதல் செய்யா<br/>
 தெள்ளுத லின்றி ஏழையிவ் வடியேற்<br/>
              கிரங்குதி தணிகைநா யகனே!     <td valign="bottom">19 </td></td></tr>
<tr><td width="600">
           தன்குறை கூறித் தண்ணருள் வேண்டுதல்<br/>
<br/>
 எத்துணைப் பிழைகள் யானியற் றிடினும்<br/>
              எந்தையே! நீ பொறுத் ததனால்<br/>
  பித்தனைப் போலப் பற்பல பொல்லாப்<br/>
              பிழையெலாஞ் செய்தனன் பேதை<br/>
  முத்தனை யானே! மணியனை யானே!<br/>
                   மூர்க்கனேற் குய்யுநா ளுளதோ?<br/>
    தத்தைபோல் மொழியாள் வள்ளிகைப் பிடித்த<br/>
              சாமியே! தணிகை நாயகனே!      <td valign="bottom">20</td></td></tr>
</table>
<table border="0"> <tr><td width="600">
மட்டுலா மலர்கொண் டடியிணை வணங்கும்<br/>
              மதியிலான் கதியிலான் வம்பன்<br/>
   சட்டவோர் நிமிட நேரமு நினையாச்<br/>
              சழக்கனிங் கிவனென என்னைச்<br/>
   சிட்ட!நீ துறக்கிற் சேர்கதி யுளதோ<br/>
               சிறியஇப் பேதையேன் தனக்கு;<br/>
      வட்டவார் சடையெம் வள்ளலுக் குகந்த<br/>
               மைந்தனே! தணிகை நாயகனே!  <td valign="bottom">21 </td></td></tr>
<tr><td width="600">
  உனைத்தினந் தொழுதே உன்னியல் பனைத்தும்<br/>
               உரைத்திலேன் நெஞ்சநெக் குருகித்<br/>
    தினத்தினம் உனது திருப்புக ழோதேன்<br/>
               சேர்ந்திடேன் உனதடி யவரை<br/>
     மனத்தினில் உனது மலர்ப்பதம் நினைந்தே<br/>
                வலம்வரேன் உன்திரு மலையை<br/>
    எனைத்தொடர் வினைகள் எங்ஙனே தொலையும்?<br/>
                         ஈசனே! தணிகை நாயகனே!    <td valign="bottom">22</td></td></tr>
<tr><td width="600">
 நன்கவி பாடிப் பேரரருள் பெற்ற<br/>
               நாவலர் தமதுசொற் பாவைப்<br/>
   புன்கவி யென்றே அடக்கமுற் றுரைத்தால்<br/>
               பொருளொடும் இலக்கணம் அறியா<br/>
   என்கவி கவியாஞ் சத்தமும் பெறுதற்<br/>
             கிடம்பெறா தென்பதை யுணர்ந்தேன்<br/>
  வன்கவி பறழோ டுழிதருஞ் சாரல்<br/>
             மலைதிகழ் தணிகை நாயகனே!    <td valign="bottom">23</td></td></tr>
<tr><td width="600">
 அரவொலி கேட்டுங் கசிந்திடேன் உள்ளம்,<br/>
                    அறுமுக! குருபர! குமர!<br/>
      சரவண! முருக! எனச் சொலித் தாழேன்<br/>
               தாழ்பவர் குழுவினுஞ் சாரேன்<br/>
  புரைமிக உடையேன் எனினுநீ என்னைப்<br/>
              புறக்கணி யாதிவன் ஏழை<br/>
  இரவல னென்றே கடைக்கணித் தருள்வாய்,<br/>
                   இறைவனே! தணிகை நாயகனே!    <td valign="bottom">24</td></td></tr>
<tr><td width="600">
 வணக்கமோ டுன்னை வாழ்த்துமா றறியேன்,<br/>
                   வணங்கிய வாழ்த்துநின் னடியார்<br/>
   இணக்கமோ இல்லேன், இணங்குவோ ருறையும்<br/>
              இடத்தையும் அணுகிலேன், அந்தோ!<br/>
      கணக்கிலாக் காலம் வீணினிற் கழித்தேன்,<br/>
                   கடையனேன் கதிபெறல் எங்ஙன்?<br/>
      குணக்கெழு வோனை வலக்கணாக் கொண்ட<br/>
              கோலனே! தணிகை நாயகனே!       <td valign="bottom">25</td></td></tr>
<tr><td width="600">
 அடியனேன் செய்த பாவங்கள் பலவும்<br/>
              அடிக்கடி நெஞ்சுறுத் துவதால்<br/>
   படியிலே பெரியோர் சந்நிதி தன்னிற்<br/>
              பாவியேன் செல்லவுந் துணியேன்<br/>
   விடிவதெஞ் ஞான்றென் வினையிருட் சூழல்?<br/>
                     வீட்டின்பம் கிட்டுவ தெங்ஙன்?<br/>
        செடியனேன் உய்யும் நாளும்ஒன் றுண்டோ?<br/>
                      தெய்வமே! தணிகை நாயகனே!    <td valign="bottom">26</td></td></tr>
<tr><td width="600">
 செப்பிடேன் உனது திருப்புக ழதனைச்<br/>
              சேர்ந்திடேன் உனதடி யவரோ<br/>
   டப்படி யிருந்தால் எப்படிக் கதிநான்<br/>
              அடைவனோ அறிந்திலேன் அந்தோ<br/>
   இப்படி தனிலே வீணிலே பிறந்திங்<br/>
              கிறப்பதோ என்தலை யெழுத்து<br/>
   மைப்படி கண்ணி வள்ளிதோள் மணந்த<br/>
               மகிபனே! தணிகை நாயகனே!     <td valign="bottom">27</td></td></tr>
<tr><td width="600">
 கருவினிற் கிடந்த நாள்முதல் துணையாய்க்<br/>
              கனிவுகொள் தாயினுஞ் சால<br/>
   மருவிநீ பரிந்தென் உடலிடங் கொண்டாய்!<br/>
                    வள்ளலுன் கருணையை நினைந்தே<br/>
  அருவிபோல் மேன்மேற் கண்ணினீர் சொரியேன்<br/>
              ஆனந்தங் கொண்டுகூத் தாடேன்<br/>
  இருவினை தொலைப்ப தெங்ஙனம் அறியேன்!<br/>
                    என்பொனே! தணிகை நாயகனே!    <td valign="bottom">28</td></td></tr>
<tr><td width="600">
 ஆய்ந்தவோர் ஞானம் இலாமையால் அந்தோ<br/>
              அறிவிலி பாவங்கள் செய்தேன்<br/>
   வாய்ந்ததீ வினைகள் இவ்வுல கிடையே<br/>
              வரவரப் பெருகுவ தல்லால்<br/>
  ஓய்ந்தபா டறியேன் ஓய்வதற் குற்ற<br/>
              உபாயமுந் தேடிலேன், சூரைப்<br/>
  பாய்ந்தவே லதனைப் பாடிநான் உய்யப்<br/>
              பண்ணுதி தணிகை நாயகனே!    <td valign="bottom">29</td></td></tr>
<tr><td width="600">
 ஈசனே! பாச நாசனே! இமையோர்<br/>
              ஏத்திடு சிவகுக! பரனே!<br/>
     தேசனே! உன்னைப் பூசனை புரியேன்<br/>
              செபித்திடேன் உனதுமந் திரத்தை<br/>
  நேசநே ரொழுக்கஞ் சற்றுமில் கள்வன்<br/>
             நீள்பவம் பெருக்குமோர் மூடன்<br/>
  நீசனே யிவனென் றெனைப்புறந் தள்ளேல்<br/>
             நீதனே! தணிகை நாயகனே!    <td valign="bottom">30</td></td></tr>
<tr><td width="600">
 தினத்தினம் எனது பொழுதுவீண் பொழுதாச்<br/>
              சிதைவதைக் கண்டுள நொந்தும்<br/>
   மனத்தொடு வாக்குக் காயமிம் மூன்றும்<br/>
              மயிலவ உன்றனக் காக்கேன்!<br/>
      எனைத்தொடர் வினைகள் எங்ஙனம் ஒழியும்<br/>
               என்றுநான் சுகம்பெறு வேனோ?<br/>
      சினத்தைநிந் தனைசெய் முநிவரர் போற்றுஞ்<br/>
              சீலனே! தணிகை நாயகனே!    <td valign="bottom">31</td></td></tr>
<tr><td width="600">
  தேனிஃ தெனவும் அமுதிஃ தெனவும்<br/>
              திதிக்குமத் தமிழ்ச்சுவை பருக<br/>
   மீனவ னாகி மதுரைமா நகரில்<br/>
              வேந்தனாய் வீற்றிருந் தவனே!<br/>
     வானவர் விருந்தே! வழித்துணை மருந்தே!<br/>
                    வருந்துவேன் பலதுயர்க் கிடையே<br/>
   ஏனெனக் கேளா திருப்பது மழகோ?<br/>
                     எந்தையே! தணிகை நாயகனே!    <td valign="bottom">32</td></td></tr>
<tr><td width="600">
 தூண்டிடா விளக்கே! சுடர்மணித் திரளே!<br/>
                      சுந்தர மந்தரச் சோதீ!<br/>
       வேண்டுவார் வேண்டும் வரமெலாம் அளிக்கும்<br/>
               வேலவா! சூழுமிப் பிறவி<br/>
   தாண்டுவார் ஓதும் திருப்புகழ்ப் பாவைச்<br/>
               சாற்றவும் போற்றவும் நியமம்<br/>
   பூண்டுவாழ் வாழ்க்கை அடியனுக் கருளாய்,<br/>
                      புண்ணியா! தணிகை நாயகனே!    <td valign="bottom">33</td></td></tr>
<tr><td width="600">
 பணியுமா றறியேன் பணிந்துநிற் பரவிப்<br/>
               பராபர குருபர எனநீ<br/>
   றணியுமா றறியேன் நன்னெறி மறைத்தே<br/>
               ஆட்சிசெய் ஐம்புலச் சேட்டை<br/>
   தணியுமா றறியேன் தயாபர! உனது<br/>
               சார்பலாற் சார்பிலை யென்றே<br/>
   துணியுமா றறியேன் நற்கதி காணத்<br/>
               துணைபுரி தணிகை நாயகனே!    <td valign="bottom">34</td></td></tr>
<tr><td width="600">
 எங்களா ருயிரே! இமையவர்க் கரசே!<br/>
                     இன்பமே பெருகுறும் ஊற்றே!<br/>
      சங்கநான் மறையோர் முறைமுறை பழிச்சும்<br/>
               சண்முகா! சரவணோற் பவனே!<br/>
      துங்கவார் சடையார்க் கருமறை விரித்த<br/>
               தூயவா! பிறவியென் கின்ற<br/>
   பங்கமே இல்லா வகையெனக் கருள்வாய்<br/>
              பண்ணவா! தணிகை நாயகனே!.    <td valign="bottom">35</td></td></tr>
<tr><td width="600">
 என்னவே லையில்நான் ஈடுபட் டிடினும்<br/>
              ஈச,உன் கழல்கள் என் மனத்தில்<br/>
   மன்னுதல் வேண்டும், மாசிலா மணியே!<br/>
                   வரமிதைத் தந்தருள் புரிதி<br/>
  அன்னைமா ரிருவர் நீங்கிடாக் கருணை<br/>
              அண்ணலே! அறுமுகத் தரசே!<br/>
    உன்னுவா ருன்னும் வரமெலாம் அருளும்<br/>
              உத்தமா! தணிகை நாயகனே!    <td valign="bottom">36</td></td></tr>
<tr><td width="600">
 என்னதான் நல்ல மதியது புகட்டி<br/>
              இருத்திநல் வழியிலென் றாலும்<br/>
  சொன்னசொற் கேளா மனக்குரங் கிதன்றன்<br/>
             துடுக்கினை ஒடுக்கிநீ ஆள்வாய்,<br/>
  பின்னுவார் சடையான் பின்னையங் கேள்வன்<br/>
            பிரமனும் பணிந்து பூசிக்க<br/>
 அன்னவர் வேண்டும் வரமெலாம் அளித்த<br/>
            ஆதியே! தணிகை நாயகனே!    <td valign="bottom">37</td></td></tr>
<tr><td width="600">
 ஐயகோ நல்ல வழியிலே இருத்தி<br/>
             ஆண்டவன் திருவருள் கிடைக்கும்<br/>
  மையலே கொண்டு பலபல நினையேல்<br/>
             வாழியென் நெஞ்சநீ என்று<br/>
  பையவே சொல்லிப் பழக்கினும் படியாய்<br/>
             பகையிதை வெல்லுமா றுளதோ?<br/>
    ஐயனே! சூரைத் துணித்தடக் கியவே<br/>
             லத்தனே! தணிகை நாயகனே!    <td valign="bottom">38</td></td></tr>
<tr><td width="600"> பின்வரு நிகழ்ச்சி யின்னதென் றறியாப்<br/>
              பேதைமை யுடைய இவ் வாழ்வில்<br/>
   முன்வரு மார்க்கம் இஃதென அறியும்<br/>
              முயற்சிகள் செய்திடேன், நன்மை<br/>
   என்வரு மென்று கருதிநான் உள்ளேன்<br/>
              எங்ஙனம் உய்வனோ அறியேன்!<br/>
      பொன்வரு மேனிப் பூரணா! ஞானம்<br/>
              புணர்த்துதி, தணிகை நாயகனே!       <td valign="bottom">39</td></td></tr>
<tr><td width="600">
 கடலலை போலத் தொடருறும் எண்ணம்<br/>
              கணக்கில என்மனத் தெழுந்தே<br/>
  அடல்கொளு மதனால் உனைநினை முயற்சி<br/>
              அயர்வுறும் சோர்விதைத் தொலைக்க<br/>
   உடலிடங் கொள்வாய் உத்தமோத் தமனே!<br/>
                     உமையருள் பாலனே! அசுரர்<br/>
   குடலெனு மாலை சூடுவேற் கரத்துக்<br/>
               கொற்றவா! தணிகை நாயகனே!    <td valign="bottom">40</td></td></tr>
</table>
<table border="0"><tr><td width="600">
 சங்கரன் புதல்வா! சரவண! முருகா!<br/>
                    தாரகற் செற்ற எம் சாமீ!<br/>
       ஐங்கரன் துணைவா! ஆறுமா முகவா!<br/>
                    அத்தனே! பக்தவத் சலனே!<br/>
       கங்கைதன் மகனே! கந்தனே! குமரா!<br/>
                    கவுரிகான் முளை! யென நாளும்<br/>
    பொங்குள மகிழ்ச்சி என்றெனக் கருள்வாய்<br/>
               புலவனே! தணிகை நாயகனே!    <td valign="bottom">41</td></td></tr>
<tr><td width="600">
 அன்றுநீ "உலகம் உவப்ப" என்றெடுத்தே<br/>
               அருளினை வாக்குநக் கீரற்<br/>
   கென்றுநான் கண்டே எனக்கருள் வாக்கென்<br/>
               றிரங்குவேன் பன்முறை பணிந்தே;<br/>
      சென்றுநீ மணந்தாய் வேட்டுவ மகளைத்<br/>
               தேவர்கோன் திருமகள் இருப்பக்,<br/>
      குன்றமே வில்லாக் குனித்தவர் புதல்வா!<br/>
                      குழகனே! தணிகை நாயகனே!  <td valign="bottom">42</td></td></tr>
<tr><td width="600">
 பிறர்மனை வாயில் காத்துநான் தயவு<br/>
                பெற்றிட விரும்புதல் அழகோ?<br/>
       அறவழி நின்றே அறுமுக குமர<br/>
                ஆண்டவ எனவுனைத் துதிக்குந்<br/>
    துறவுகொள் மனத்துத் தூயர்வா ழிடத்திற்<br/>
                 சோர்விலா திணங்கிடும் அந்தப்<br/>
    பெறவரி தாகும் பேற்றினைத் தருவாய்<br/>
                 பிஞ்ஞகா! தணிகை நாயகனே!  <td valign="bottom">43</td></td></tr>
<tr><td width="600">
 காத்திருந் தாலுன் சந்நிதி வாயில்<br/>
                  காத்திடும் பாக்கியம் வேண்டும்,<br/>
      பார்த்திருந் தாலுன் திருவுரு அழகே<br/>
                  பார்த்துநான் மகிழ்ந்திடல் வேண்டும்,<br/>
யாத்திருந் தாலுன் புகழ்சொலும் பாக்கள்<br/>
              யாத்துநான் களிப்புறல் வேண்டும்<br/>
ஏத்தருந் திறல்சேர் வேற்படை யரசே!<br/>
              ஏகனே! தணிகை நாயகனே!  <td valign="bottom">44</td></td></tr>
<tr><td width="600">
 சத்திவே லேந்துஞ் சண்முகா! உனது<br/>
               தாண்மலர் நெஞ்சினி லிருத்திப்<br/>
   பத்தியாற் பாடிப் பணியுமா றறியேன்<br/>
               பவத்தொழில் பற்பல புரிவேன்<br/>
   எத்தன்நான் எனினும் வேல்மயில் சேவல்<br/>
               என்னுமிம் மூன்றெயும் ஓதி<br/>
   நித்தமே பணியும் நினைவதைத் தருவாய்,<br/>
                      நிமலனே! தணிகை நாயகனே!  <td valign="bottom">45</td></td></tr>
<tr><td width="600">
  தணிகை நாயகனே! தணிகை நாயகனே!<br/>
                     தணிகையில் எங்கள் நாயகனே!<br/>
       தணிகை நாயகனே! தணிகை நாயகனே!<br/>
                      தணிகையில் எங்கள் நாயகனே!<br/>
        தணிகை நாயகனே! தணிகையாய்! என்றே<br/>
               சதாவுனைப் பாடுமப் பணியே<br/>
    பணியதா இந்தப் படிறனுக் கருள்வாய்<br/>
                பைம்பொனே! தணிகை நாயகனே!  <td valign="bottom">46</td></td></tr>
<tr><td width="600">
 திரைகுலாங் கங்கைச் சுத! குக! உனது<br/>
               திருவடிக் கன்புபூண் டவராய்<br/>
   வரைகுலாந் தணிகைப் புராணமன் றுரைத்த<br/>
               வண்டமிழ்ப் புலவரோ ரிருவர்<br/>
   உரைகுலாம் பாக்கள் ஓதியிங் குணர்ந்தே<br/>
              உய்யுநாள் எளியனுக் குளதோ?<br/>
      அரைகுலாஞ் சதங்கை நாததத் துவஞ்சொல்<br/>
               அழகனே! தணிகை நாயகனே!  <td valign="bottom">47</td></td></tr>
<tr><td width="600">
 தாயினு நல்ல தலைவவோ என்றும்<br/>
              சண்முக குமரனே என்றும்<br/>
   வாயிலு மனத்தும் உன்னையே வழுத்தும்<br/>
              வரமிதைத் தந்தருள் செய்து<br/>
   நோயினு நலிசெய் துயரினும் படாத<br/>
               நுண்ணிய திறத்தையுந் தருதி<br/>
   காய்நிலை யறிறாச் செழுங்கனி யென்னக்<br/>
               கவின்பெறு தணிகை நாயகனே!  <td valign="bottom">48</td></td></tr>
<tr><td width="600">
 பிறந்தநாள் உன்னைப் பேசுநாள் என்றே<br/>
               பெரியவர் குறித்ததை உணர்ந்தும்<br/>
   சிறந்தநாள் வழியைத் தேடிலேன் வீணே<br/>
              சிதறினேன் எனதுகா லத்தை<br/>
   மறந்திடா துன்னை வழுத்தியே உய்யும்<br/>
              வகைதனைக் கண்டிலேன், உனைநான்<br/>
   இறந்துபோம் அன்று மறக்கினும் குறிக்கொள்<br/>
               என்னைநீ தணிகை நாயகனே!  <td valign="bottom">49</td></td></tr>
<tr><td width="600">
 நினைவில னெனினும் நினைந்துனை யேத்தி<br/>
                நித்தமுந் தொழுமவ ரிடத்தை<br/>
   வினவில னெனினும் என்னையோர் பொருளா<br/>
                விரும்பிநீ என்னிடை வந்து<br/>
   நனவினி லருளும் பாக்கிய மதனை<br/>
                நாதனே! விழைந்தனன் எனக்குக்<br/>
   கனவினி லேனும் உய்யுமா றொருசொல்<br/>
                கழறுதி தணிகை நாயகனே!  <td valign="bottom">50</td></td></tr>
<tr><td width="600">
 ஏறுவா கனமாக் கொண்டவ ருவக்க<br/>
               ஈறிலா மொழியதை யவர்தாம்<br/>
  தேறுமா றுரைத்த தேசிகோத் தமனே!<br/>
                    சீறியே ஏமனென் னுயிரைக்<br/>
  கூறுசெய் போதுன் நாமம்ஓ திடவும்<br/>
            "குமரனே நம" எனும் எழுத்தோ<br/>
 ராறுமெ னெஞ்சிற் றோன்றவும் அருளாய்<br/>
             ஐயனே! தணிகை நாயகனே!  <td valign="bottom">51</td></td></tr>
<tr><td width="600">   
 ஆணவ மோடத் துவிதம தானேன்<br/>
              அவ்வகை யேநிறை பொருளாம்<br/>
   தாணுநின் னோடத் துவிதம தாகச்<br/>
               சாருநாள் எளியனுக் குண்டோ?<br/>
      வேணவா வுடனே அகத்தியன் பிரமன்<br/>
               விண்டுபு ரந்தரன் ஈசன்<br/>
    பூணதாம் நாகம் வழிபட அருள்செய்<br/>
                புராணனே! தணிகை நாயகனே!    <td valign="bottom">52</td></td></tr>
<tr><td width="600">
 தோளின்மேல் வைத்த ஆட்டினைத் தேடிச்<br/>
                சோர்வுறும் இடையனே போல<br/>
    நாளுமே என்னுள் நாதநீ யிருந்தும்<br/>
                  நாயினேன் கண்டிலேன் உன்னைக்<br/>
    கோளுமோர் நாளும் தீயன எனினும்<br/>
                  குறிக்கொள்நீ என்னையு மிரங்கி<br/>
     ஆளியோ டரிகள் திரிதரு கயிலை<br/>
                   யனையநற் றணிகை நாயகனே!    <td valign="bottom">53</td></td></tr>
<tr><td width="600">
திருவணா மலையிற் றோற்றிய பெருமான்<br/>
                     திருப்புகழ் பாடிய பெருமான்<br/>
   கருவணா வண்ணம் உலகின ருய்யுங்<br/>
                 கதிவழி காட்டிய பெருமான்<br/>
   குருவணா என்றுன் குரைகழல் பணியக்<br/>
                 கோதிலாச் சந்தமும் பொருளும்<br/>
   தருவணா என்றே உனைத்தொழ அருள்வாய்<br/>
                  சண்முகா! தணிகை நாயகனே!  <td valign="bottom">54</td></td></tr>
<tr><td width="600">
 ஆரமு தன்ன வாக்கினன் எங்கள்<br/>
                 அருண கிரிப்பெயர் வள்ளல்<br/>
ஈரம தோடிவ் வுலகின ரெல்லாம்<br/>
                 இடரொழிந் தின்புற வேத<br/>
சாரம தாகப் பாடிய ஞானத்<br/>
                  தமிழ்மறைத் திருப்புகழ்ப் பாவை<br/>
வாரம தாக உருஎணி ஓதும்<br/>
               வகையருள் தணிகை நாயகனே!  <td valign="bottom">55</td></td></tr>
<tr><td width="600">
 அண்டரோ டிருக்கும் அரும்பதம் வேண்டேன்<br/>
               அயன்திரு மாலவர் பதமும்<br/>
கொண்டுநான் சுகிக்க விரும்பிலேன், குமர<br/>
                குருபர எனநிதம் உருகிப்<br/>
பண்டவ றாதுன் திருப்புகழ் பாடிப்<br/>
                 பரவியே பணிசெயும் உண்மைத்<br/>
தொண்டரோ டிணங்கும் பேறதே வேண்டும்<br/>
                  சுவாமியே! தணிகை நாயகனே!  <td valign="bottom">56</td></td></tr>
<tr><td width="600">
 பன்னகா பரணர்க் கோம்பொருள் உரைத்த<br/>
                பராபர குருபர மூர்த்தி!<br/>
என்னவே கத்தில் உலகியல் ஆசை<br/>
               இயற்கையில் என்மனத் துளதோ<br/>
அன்னவே கத்தில் உன்றன்மே லாசை<br/>
                அமைந்துநான் உய்ந்திடல் வேண்டும்<br/>
முன்னவா! இந்த என்னவா தன்னை<br/>
                  முடித்துவை தணிகை நாயகனே!  <td valign="bottom">57</td></td></tr>
<tr><td width="600">
 அற்புதன் உனது தந்தைமுன் னொருநாள்<br/>
                அருச்சனை பாட்டெனக் குறித்த<br/>
சொற்பொருள் அறிந்த நாள்முதற் றூய<br/>
                  சொன்மல ரதுகொடுன் னடிக்கே<br/>
நற்பத மாலை எண்ணில சூட்ட<br/>
                நாயினேன் விழைந்தனன் எனக்குக்<br/>
கற்பனை சிறந்த வாக்கினை நீயே<br/>
                   கனிந்தருள் தணிகை நாயகனே!  <td valign="bottom">58</td></td></tr>
<tr><td width="600">
 ஆலந்தான் அமுதா உண்டவர் நீசொல்<br/>
                  அருமறைப் பொருளினை என்ன<br/>
மூலந்தான் இதுவென் றரும்பொருள் விரித்த<br/>
                 முன்னவ! என்னுயிர்த் தலைவ!<br/>
ஏலந்தான் கமழும் குழலினள் வள்ளி<br/>
                   யின்புறு நாயக! எனது<br/>
காலந்தான் வீணாக் கழிவுறா வண்ணம்<br/>
                   காத்தருள் தணிகை நாயகனே!  <td valign="bottom">59</td></td></tr>
<tr><td width="600">
 எத்துணை யிடர்கள் எனைநலிந் தாலும்<br/>
                 எள்ளள வேனும்நின் னடிக்கண்<br/>
பத்திமை குறையா மனநிலை வேண்டும்<br/>
                  பணிசெயுந் தொண்டதே வேண்டும்<br/>
அத்தகைத் தொண்டு முடக்குறா வண்ணம்<br/>
                ஐயனே! நோயிலா வாழ்வும்<br/>
சுத்தம்நல் லகத்தும் புறத்தினும் வேண்டும்<br/>
               தூயனே! தணிகை நாயகனே!  <td valign="bottom">60</td></td></tr>
</table>
<table border="0"><tr><td width="600">
 சூரனுக் கரணாத் தொடர்ந்தெங்கும் போந்த<br/>
                  தொல்கிரி எழுகிரி சாய்த்த<br/>
வீரநின் கைவே லதைவிடுத் தென்னை<br/>
                  விடாதெழு வினைக்கிரி தொலைப்பாய்,<br/>
சாரநின் கழற்கே ஆறெழுத் தோதிச்<br/>
                 சண்முக சண்முக என்றே<br/>
ஈரநெஞ் சினனாய்ச் செபித்திடும் பேற்றை<br/>
                யீந்தருள் தணிகை நாயகனே! <td valign="bottom">61</td></td></tr>
<tr><td width="600">
 உன்னையே ஒழிய ஒருவரை அறியா<br/>
                   உண்மையன் புள அடி யார்கள்<br/>
பின்னையே நின்று காப்பதுன் பெருமைப்<br/>
                பெற்றி;மற் றங்கதன் மெய்ம்மை<br/>
தன்னையே விளக்கும் வள்ளிசன் மார்க்க<br/>
                தருமம்;அத் தருமநன் னெறியை<br/>
நின்னையே நம்பிப் பற்றுதற் கருளாய்,<br/>
                 நிருமலா! தணிகை நாயகனே! <td valign="bottom">62</td></td></tr>
<tr><td width="600">
 மண்ணைமுன் இரந்த மாலவன் மருகன்<br/>
                   மறையவர் மனைதொறும் அன்பால்<br/>
நண்ணிமுன் அன்னம் அடியனுக் காக<br/>
                 நண்பகல் இரந்தவன் புதல்வன்<br/>
அண்ணல்நீ அதனால் உன்னிடம் அடியேன்<br/>
                  அருளன்பொ டறனிவை இரந்தால்<br/>
தண்ணளி யாலென் இரத்தலை வெறுக்கேல்<br/>
                 சாந்தனே! தணிகை நாயகனே! <td valign="bottom">63</td></td></tr>
<tr><td width="600">
முருகரை வைதல்<br/>
<br/>
 முத்தமி ழாலே வைபவர் தமையும்<br/>
                 முனிவின்றி வாழவைப் பாயென்<br/>
றுத்தமப் புலவர் உரைத்தன ரதனால்<br/>
                 ஓடுடன் கோவணந் திருடும்<br/>
பித்தனார் புதல்வன், அளைகள வாணி<br/>
                 பேணுமோர் மருகன், ஓர் பெண்ணை<br/>
எத்தினால் மணந்த கள்வனென் றுன்னை<br/>
                  ஏகவன் தணிகை நாயகனே! <td valign="bottom">64</td></td></tr>
<tr><td width="600">
இறைவனொடு மன்றாடி வேண்டுதல்<br/>
<br/>
 கண்பிசைந் தழநீ தரிக்கலாற் றாது<br/>
                    கடிதினில் தாயவள் விடைமேல்<br/>
  விண்மிசை வந்தே ஞானபோ னகத்தை<br/>
                  வேண்டியே அளித்தனன் உனக்கு<br/>
  பண்பிசை வேலா வந்தரு ளென்றே<br/>
                  பாவியேன் அழுதழு தழைத்தும்<br/>
  நண்பிசை அஞ்சேல் எனுஞ்சொலுங் கேளேன்<br/>
                 ஞாயமோ? தணிகை நாயகனே! <td valign="bottom">65</td></td></tr>
<tr><td width="600">
 சிறப்பினை உணரான் நீற்றினைப் பேணான்<br/>
                       செழியன்மாட் டருளது வைத்தே<br/>
  அறப்பெருங் கருணை யாலவன் இருகூன்<br/>
                     அப்படித் தொலைத்தவுன் றனக்குச்<br/>
  சிறப்பினை உணர்ந்தே நீற்றினைப் போற்றும்<br/>
                     செயலுள எனக்குறு மிந்தப்<br/>
  பிறப்பினின் முடங்கு கூனொன்றைத் தீர்த்தல்<br/>
                    பெரியதோ? தணிகை நாயகனே! <td valign="bottom">66</td></td></tr>
<tr><td width="600">
 ஐயனே! உனது வாக்கினிற் பிறந்த<br/>
                    அருமையாற் பனையது சிவத்தைப்<br/>
  பையவே கூடிற் றெனமிகப் பெரியார்<br/>
                   பகர்ந்தனர் ஆதலால் இந்த<br/>
  மெய்யதே அறியா வன்பனை அழிவில்<br/>
                  வீடுறும் வகைக்குநீ அருளி<br/>
  உய்யவே வைப்பாய் ஒப்புயர் வில்லா<br/>
                  ஒருவனே! தணிகை நாயகனே! <td valign="bottom">67</td></td></tr>
<tr><td width="600">
 பாருளார் புகழ எலும்பினின் றொருபூம்<br/>
                    பாவையை எழுப்பிய உனக்குச்<br/>
   சீருலாம் உயிரோ டுடலது கொண்டே<br/>
                     தியங்குமிவ் வேழையின் நாவில்<br/>
  ஏருலாம் இனிய நல்லதேம் பாவை<br/>
                  எழுப்புதல் அரியதோ இயம்பாய்<br/>
  காருலாங் குன்று தொறுமினி துலவுங்<br/>
                  கடவுளே! தணிகை நாயகனே! <td valign="bottom">68</td></td></tr>
<tr><td width="600">
 தண்ணறுஞ் சோலை மருவுகுற் றாலத்<br/>
                     தலமதில் அகத்திய னார்க்குக்<br/>
   கண்ணன் வாமனனை வாமனாஞ் சிவனாக்<br/>
                   கவினுறக் குறுகுதற் குற்ற<br/>
   கண்ணிய மான தந்திர மதனைக்<br/>
                   காட்டினை எனக்கிந்தச் சீவன்<br/>
   புண்ணியச் சிவனாக் குறுகுமோர் வழியைப்<br/>
                  புகன்றருள் தணிகை நாயகனே!. <td valign="bottom">69</td></td></tr>
<tr><td width="600">
ஒன்றைமூன் றாகப் பெருக்கவும் வல்லை<br/>
                      ஓதிநீ கண்ணனை நோக்க<br/>
   அன்றுமுக் கண்ணன் ஆயினன் அவனும்<br/>
                   அங்ஙனே கணக்கனா மென்னை<br/>
   என்றுமுக் கணக்க னாக்குவை அறியேன்<br/>
                    எளியனேற் கப்படி ஒருநாள்<br/>
   துன்றுமோ? துன்றிச் சுகம் பெறுவேனோ?<br/>
                    சொல்லுதி தணிகை நாயகனே!     <td valign="bottom">70</td></td></tr>
<tr><td width="600">
 காணுதற் கரிய கயிலையைக் காணக்<br/>
                    கவலைகொள் கீரனு வக்க<br/>
   நீணுதற் கண்ணர் உரைத்தமா கயிலை<br/>
                   நேர்தரும் காளத்தி யென்று<br/>
   பேணுதற் குரிய சூழ்ச்சியை உரைத்தாய்<br/>
                  பேயனேற் கயிலையெ னுளத்திற்<br/>
   பூணுதற் குற்ற சூழ்ச்சியிப் பொழுதே<br/>
                   புகலுதி தணிகை நாயகனே!     <td valign="bottom">71</td></td></tr>
<tr><td width="600">
 கல்லடி பெற்றுக் கதியளித் தனர்முக்<br/>
                  கண்ணர்நின் தந்தைமற் றொருநீ<br/>
   நல்லடி கொடுத்தே னும்மெனக் கருள்வாய்<br/>
                  நாதனே எனவுனைப் பணிவேன்<br/>
  சொல்லடி யழகு சிறிதுமில் கவிநான்<br/>
                  சொலினுமென் மீதுநீ மகிழ்வாய்<br/>
  பல்லடி யார்கள் ஜனவரி முதல்நாள்<br/>
                 பரவிடு தணிகை நாயகனே!     <td valign="bottom">72</td></td></tr>
<tr><td width="600">
 அன்றொரு யாகத் தெழுந்தவல் லாட்டை<br/>
                    அடக்கிநீ யானமாக் கொண்டாய்<br/>
   இன்றென துடல்வாழ் ஐவர்வல் லாட்டை<br/>
                    எந்தைநீ அடக்குதல் வேண்டும்<br/>
   என்றுநான் உனது மலரடி தினமும்<br/>
                  இறைஞ்சுகின் றேனருள் புரிதி<br/>
   குன்றுதோ றாடல் உவந்திடு குமர<br/>
                  குருபர! தணிகை நாயகனே!     <td valign="bottom">73</td></td></tr>
<tr><td width="600">
 ஏழகம் அடக்கி யானமாக் கொண்ட<br/>
                      இறைவனே! எனதுபொல் லாத<br/>
   பாழகம் அடக்கி மோனமா நிலையைப்<br/>
                   பரிந்தளித் தருளுதி! புலராக்<br/>
   காழகம் புலர உடுத்துக்கை கூப்பிக்<br/>
                  கண்மழை பொழியுநின் னடியார்<br/>
   வாழகம் தேடி யேவிளை யாடும்<br/>
                  வள்ளலே! தணிகை நாயகனே!     <td valign="bottom">74</td></td></tr>
<tr><td width="600">
 பூவினைக் கொய்யேன் மலரடி போற்றேன்<br/>
                       பூதலத் தேபல மயக்கில்<br/>
   மேவின னாகிச் செந்நெறி துறந்து<br/>
                     வினையதே பெருக்குவ னெனினும்<br/>
   மாவினைத் தொலைத்த வீரனா முனக்கென்<br/>
                    மாவினை தொலைத்தல்தான் அரிதோ?<br/>
  சேவினை யேறுஞ் செம்மலா ரளித்த<br/>
                    செல்வமே! தணிகை நாயகனே!     <td valign="bottom">75</td></td></tr>
<tr><td width="600">
 வரத்தினர் மூவா யிரவரை வெல்லும்<br/>
                    வழிதனை யறிந்திலேன் என்று<br/>
   சிரத்தையோ டுன்னைத் தியானித்த விஜயன்<br/>
                  திகைப்பறத் தந்திரம் உரைத்தாய்<br/>
   உரத்தினர் ஐவர் என்னிடை யிருந்தே<br/>
                  ஓரஒட் டார்உன்னை! அவரைத்<br/>
   தரத்தினில் வெல்லும் தந்திரம் யாதோ<br/>
                  சாற்றுதி தணிகை நாயகனே!     <td valign="bottom">76</td></td></tr>
<tr><td width="600">
 தம்பியர் பானு கோபன்செய் மாயத்<br/>
                   தடையினிற் பட்டஅப் பொழுதே<br/>
   வெம்பிநீ திருக்கை வேலதை விட்டு<br/>
                  மீட்டனை அவர்தமை; உன்னை<br/>
   நம்பிய நானும் மாயையிற் பட்டே<br/>
                  நடுங்குகின் றேனதை யறிந்தும்<br/>
   எம்பிரான்! ஏனோ திருவருள் புரியா<br/>
                  திருத்திநீ தணிகை நாயகனே!     <td valign="bottom">77</td></td></tr>
<tr><td width="600">
 இந்திர ஞாலத் தேரைநீ நோக்கி<br/>
                    இருத்தியென் னிடத்தில்நீ என்னத்<br/>
   தந்திரம் ஒழிந்து மற்றந்தத் தேரும்<br/>
                   தங்கிய துன்வயின்; அதுபோல்<br/>
   அந்தரக் கறங்கும் ஆடுபம் பரமும்<br/>
                  அனையஎன் ஆட்டங்கள் ஒழிந்து<br/>
   சுந்தர! நின்பால் நானுறற் குரிய<br/>
                  சொல்லருள் தணிகை நாயகனே!     <td valign="bottom">78</td></td></tr>
<tr><td width="600">
 சைவர்கள் விழுங்கும் ஆனந்தக் கனியே!<br/>
                   சார்ந்தவர்க் கெய்ப்பினில் வைப்பே!<br/>
  மெய்வரை போன்ற அசுரர்எண் ணிலர்கள்<br/>
                   வேதனை புரியமற் றவரை<br/>
  நைவகை செய்த பெருந்திறற் குமர<br/>
                  நாயக! உன்றனக் கிந்த<br/>
  ஐவர்செய் ஆசும் அறுத்தெனை யாளல்<br/>
                  அரியதோ? தணிகை நாயகனே!     <td valign="bottom">79</td></td></tr>
<tr><td width="600">
 உன்னிரு தாள்கள் அருச்சனை புரிந்த<br/>
                      ஒள்ளியர் கச்சியப் பருக்கு<br/>
   முன்னிரு வினைதீர் கந்தபு ராணம்<br/>
                      முழுமையும் திருத்திநீ அளித்தாய்,<br/>
    என்னிரு கண்ணே! கண்ணினுள் மணியே!<br/>
                   யான்சொலும் பாடலைத் திருத்த<br/>
   உன்னருள் கூடும் பேற்றினை விழைந்தேன்<br/>
                    ஒப்பிலாத் தணிகை நாயகனே!     <td valign="bottom">80</td></td></tr>
</table>
<table border="0"><tr><td width="600">
 கவிசொலேன் என்று தருக்கிய முரட்டுக்<br/>
                        கவிஞன்மாட் டோர்கவி பெறவே<br/>
   புவிதனிற் சுரத்தில் வெயிலினிற் சென்று<br/>
                       புரையுள பாடலைப் பெற்றாய்<br/>
   தவிதவிப் புற்றே நலபல பாடல்<br/>
                     சாற்றிநான் சாமிவா எனினும்<br/>
   செவிதனிற் கொள்ளாய் ஈதுனக் கழகோ?<br/>
                    செய்யனே! தணிகை நாயகனே!     <td valign="bottom">81</td></td></tr>
<tr><td width="600">
 ஊமனா யிருந்த பாலன் நா வினிலே<br/>
                      உனதுகை வேல்கொடு பொறித்துப்<br/>
   பாமனா அவனைச் செய்த அக் கருணைப்<br/>
                    பான்மையைக் கண்டிங்கு நானும்<br/>
   வாமனார் மருகா! நெஞ்சினிற் செஞ்சொல்<br/>
                   வாரிதி மடைதிறந் தாற்போல்<br/>
   தாமனா எனக்கென் றுன்னடி பணிந்தேன்<br/>
                   தயைபுரி தணிகை நாயகனே!     <td valign="bottom">81</td></td></tr>
<tr><td width="600">
 ஆறுமா தத்திற் கலைகளெல் லாமோர்<br/>
                       அரையனங் கறிந்திட அவற்குத்<br/>
   தேறுமா றுரைத்த மந்திரி மூலம்<br/>
                     செய்தனை இஃதுனக் கரிதோ?<br/>
     வீறுமோ ரறிவும் அறிவினை அறியும்<br/>
                    விளக்கமும் வித்தைக ளனைத்தும்<br/>
   ஊறுறா வண்ணம் ஓரிமைப் பொழுதில்<br/>
                     உணர்த்துவை தணிகை நாயகனே!     <td valign="bottom">83</td></td></tr>
<tr><td width="600">
 அற்புதஞ் செறிந்த சித்திர நிறைந்த<br/>
                       அருமைசேர் பாடல்கள் சொல்லும்<br/>
   நற்பதம் உனக்கிங் கில்லைபோ என்று<br/>
                   நாதநீ கூறுவை யாகில்<br/>
   சொற்பதம் வேண்டாம் "சொல்லறச் சும்மா<br/>
                  சுகமுற இருத்தி"யென் றேனும்<br/>
   அற்பனுக் கொருசொல் வழங்குதி கருணை<br/>
                  அண்ணலே! தணிகை நாயகனே!     <td valign="bottom">84</td></td></tr>
<tr><td width="600">
 பத்த வத் சலனே! ஆணவங் கொண்ட<br/>
                      பன்றியின் எயிற்றினைப் பறித்தங்<br/>
  கத்தனுக் களித்த அடன்மிகு மரசே!<br/>
                   ஆணவ மென்னுமோர் ஏனம்<br/>
  சுத்தசன் மார்க்க நெறிமறைத் தென்னைச்<br/>
                  சோகத்திற் படஇடர் செய்யும்<br/>
  தத்ததை நீக்கிச் சத்திய ஞானந்<br/>
                 தந்தருள் தணிகை நாயகனே!     <td valign="bottom">85</td></td></tr>
<tr><td width="600">
                  நன்றி பாராட்டல்<br/>
<br/>
 அன்னைநீ யேயென் அத்தனு நீயே<br/>
                     அன்பினுக் குரியசெல் வனுநீ<br/>
   என்னையோர் பொருளாக் கருதிநீ யாண்ட<br/>
                      எளிமையை என்றுநான் மறக்கேன்<br/>
  பொன்னைமா தரையும் மண்ணையும் நாடாப்<br/>
                       புநிதர்தம் நெஞ்சகம் பொலியும்<br/>
  தன்னைநே ரில்லாச் சச்சிதா நந்த<br/>
                    தாணுவே! தணிகை நாயகனே!     <td valign="bottom">86</td></td></tr>
<tr><td width="600">
 அன்பொழு கடியா ரவரொடுங் கூடேன்<br/>
                   அண்ணல்நின் திருப்புகழ் பாடேன்<br/>
   பொன்பொருள் கவலை பற்றிய அதனால்<br/>
                  போற்றிலேன் உன்னைநான் எனினும்<br/>
   என்பொழு தெல்லாம் ஞாநசம் பந்தர்<br/>
                 இன்னிசைப் பாடலை ஆய்ந்தே<br/>
   நன்பொழு தாக நயந்தருள் செய்தாய்<br/>
                   நல்லனீ! தணிகை நாயகனே!     <td valign="bottom">87</td></td></tr>
<tr><td width="600">
 தலமெலாஞ் செல்லேன், தீர்த்தங்கள் படியேன்<br/>
                     தாண்மலர் போற்றிலேன் எனது<br/>
   மலமெலாம் போக்கும் மார்க்கத்தை உணரேன்<br/>
                   வகையிலேன் மூடனா னெனினும்<br/>
   நலமிலா னிவனென் றெனையொதுக் காது<br/>
                   நாத! நீ யாண்டதும் வியப்பே!<br/>
     சலமெலாம் போற்றுஞ் சரவணப் பொய்கைத்<br/>
                    தடங்குலாந் தணிகை நாயகனே!     <td valign="bottom">88</td></td></tr>
<tr><td width="600">
 என்னையோர் பொருளாக் கருதிநீ என்றன்<br/>
                      இளமைதொட் டெனையக லாமல்<br/>
   அன்னையே போல அநுதினம் காக்கும்<br/>
                      அருமையை நினைதொறும் உள்ளம்<br/>
   உன்னையே நாடி மகிழ்வுறும் உன்றன்<br/>
                       ஒப்பிலாக் கருணையை வியக்கும்<br/>
   பொன்னையே நிகர்க்குந் திருவுரு அழகா!<br/>
                    பூரணா! தணிகை நாயகனே!     <td valign="bottom">89</td></td></tr>
<tr><td width="600">
 காயிலாக் கனியே! உனைநிலை யாகக்<br/>
                   கருதுறா ஏழைநா யடியேற்<br/>
   கேயவே "தணிகை மணி"யெனும் பட்டம்<br/>
                    எண்ணவை முன்புசூ ரியனார்<br/>
   கோயிலா தீனத் தலைவர் மீனாக்ஷி<br/>
                சுந்தர தேசிகக் கோமான்<br/>
   வாயிலா அளித்த கருணையை மறவேன்<br/>
                வரதனே! த ணிகை நாயகனே!     <td valign="bottom">90</td></td></tr>
<tr><td width="600">
 வான்பெற வானோர் வேண்டிடச் சூரை<br/>
                     வதைத்தவே லாயுதத் தேவே!<br/>
  யான்பெறத் தகாத பெருமைகள் பல இங்<br/>
                     கெனக்களித் தருளினை அதனால்<br/>
   தேன்பெறு கடப்ப மாலையாய்! உனது<br/>
                  திருவருட் பெருமையே துலங்கும்!<br/>
   மான்பெறு கண்ணி வள்ளிதாள் பணியு<br/>
                 மணாளனே! தணிகை நாயகனே! <td valign="bottom">91</td></td></tr>
<tr><td width="600">
 கத்தனே! கருணை வெள்ளமே! கண்ணைக்<br/>
                  கண்ணிமை காப்பது போலப்<br/>
   பித்தனே னென்னைத் தீயவாம் வினைகள்<br/>
                  பீடியா வகைபுரக் கின்றாய்<br/>
   இத்தனை கருணைக் கேழைநா யடியேன்<br/>
                  எவ்விதத் தகுதியை யுடையேன்<br/>
   சித்தனே! சித்தர் நாடுறு திருவே!<br/>
                 சேந்தனே! தணிகை நாயகனே! <td valign="bottom">92</td></td></tr>
<tr><td width="600">
 தூவிநற் பீலி மாமயி லூருஞ்<br/>
                சுப்பிர மணியனே! வானோர்<br/>
   கூவியங் கழைத்தும் காணுதற் கரிய<br/>
                 கோலனாய் நிற்குநீ இந்தப்<br/>
   பாவியின் ஆவி அதனிலே புகுந்த<br/>
                  பாக்கியம் செப்புறுந் தகைத்தோ!<br/>
   காவியின் மலர்கள் நாடொறு மலருங்<br/>
                   கவின்பொலி தணிகை நாயகனே! <td valign="bottom">93</td></td></tr>
<tr><td width="600">
 அந்தணச் சிறுவ னாகிநீ யிந்த<br/>
                அடிமைதன் கனவினில் ஒருநாள்<br/>
   வந்தெதிர் நின்று வழியதை மறித்து<br/>
                மறந்தனை எலுமிச்சம் பழத்தைக்<br/>
   கந்தரந் தாதி தன்னிலே என்று<br/>
                 கனிவுடன் மொழிந்துபின் மறைந்த<br/>
   அந்தமாக் கருணைக்கென்னகைம் மாறிங்<br/>
                 காற்றுவன் தணிகை நாயகனே! <td valign="bottom">94</td></td></tr>
<tr><td width="600">
 காவடி மேளம் என்றும் ஓயாத<br/>
                    கண்ணியஞ் சேர்திருப் பழநி<br/>
   ஆவினன் குடியைக் கண்டுநான் தொழுதே<br/>
                    ஆனந்தம் அடையநீ செய்தாய்!<br/>
  தேவர்கள் தேவே! ஏரகத் தரசே!<br/>
                   செந்திலம் பதியமர் சேயே!<br/>
 மூவரும் வணங்கும் பரங்குன்றம் அமர்ந்த<br/>
               முதல்வனே! தணிகை நாயகனே! <td valign="bottom">95</td></td></tr>
<tr><td width="600">
 விரிபொழில் வீழி மிழலையைக் காண<br/>
                 விரும்பின அடியனுள் ளுவக்க<br/>
   அரிபணி வீழி மிழலையுங் காட்டி<br/>
                   அன்பொடு மப்பய ணத்தில்<br/>
   உரியணி சட்டை நாதர்வாழ் காழி<br/>
                  உத்தமத் தலத்தையுங் காட்டித்<br/>
   திருவருள் புரிந்த கருணையை மறவேன்<br/>
                 செம்மலே! தணிகை நாயகனே! <td valign="bottom">96</td></td></tr>
<tr><td width="600">
                               வேலின் சிறப்பு<br/>
<br/> 
வேலதே சிவமஞ் செழுத்தெனச் சொற்றார்<br/>
                    விரிபுகழ்ப் பாவல ரதனால்<br/>
   வேலதே நினைக்க, வேலதே ஓத,<br/>
                வேலதே யான்தொழ என்றன்<br/>
   பாலதே சிவனார் அஞ்செழுத் தோதும்<br/>
                 பயனெலாம் எனஉணர்ந் தேன்யான்<br/>
   தோலதே உடையாக் கொண்டவர்க் கோர்சொல்<br/>
                   சொல்லிய தணிகை நாயகனே! <td valign="bottom">97</td></td></tr>
<tr><td width="600">
                                  மயிலின் சிறப்பு<br/>
<br/>
 காண்டகு மயிலுக் கொருபெயர் நீல<br/>
                 கண்டமென் பாரத னாலே<br/>
   ஆண்டவன் நீல கண்டத்தைத் துதிக்க<br/>
                   அதில்வரு பயனெலாம் மயிலை<br/>
   வேண்டியான் துதிக்க எளிதினிற் கூடும்;<br/>
                வேல் மயில் இரண்டையும் நினைக்க<br/>
   ஈண்டிடு பலன்கள் இவையெனக் கூற<br/>
                இயலுமோ? தணிகை நாயகனே! <td valign="bottom">98</td></td></tr>
<tr><td width="600">
                        சேவலின் சிறப்பு<br/>
<br/>
 சேவலுக் கியான் செய் தக்ககைம் மாறு<br/>
                    செகத்தினில் இல்லை; என் உயிரின்<br/>
   காவலுக் கதைப்போல் துணைபிறி தில்லை;<br/>
                 காலையில் நாடொறுங் கூவி,<br/>
   மாவலைப் போக்கும் ஞானசூ ரியனாம்<br/>
            வள்ளலே உனைநினைப் பிக்கும்;<br/>
  ஆவலோ டதனை யானினைந் தேத்த<br/>
             அருளுதி தணிகை நாயகனே! <td valign="bottom">99</td></td></tr>
<tr><td width="600">
வேல், மயில், சேவல் தியானப் பலன்<br/>
<br/>
 ஐயனே உனது வாகன மாகும்<br/>
                ஆடுமாப் பரிதனைப் போற்ற<br/>
மெய்யதா யெனதா ணவமது தொலையும்;<br/>
               வீறுசே வற்கொடி தன்னைத்<br/>
துய்யமா நிலையில் தியானிக்க ஞானம்<br/>
               துலங்கும்; நின் வேற்செபம் கதியை<br/>
உய்யுமா றருளும்; உண்மையீ துண்மை<br/>
               உண்மையே தணிகை நாயகனே! <td valign="bottom">100</td></td></tr>
<tr><td width="600">
தணிகைச் சிறப்பு<br/>
<br/>
 சகந்தனில் ஞானம் வேண்டிடில் உள்ளத்<br/>
              தவிப்பதை அடக்குக, மற்றங்<br/>
ககந்தனில் அடக்கம் வேண்டிடில் தணிகை<br/>
              அடைக, என் றாரர னார்தாம்!<br/>
சுகந்தமே குன்றாத் திருப்புகழ்ப் பாக்கள்<br/>
              சொல்லிய வே சொல்லி யேத்த<br/>
உகந்திடு வானே! உயர்மறைப் பொருளே!<br/>
              ஒளிவளர் தணிகை நாயகனே! <td valign="bottom">101</td></td></tr>
<tr><td width="600">
தணிகையின் பிறபெயர்கள்<br/>
<br/>
 உற்பல கிரிமூ லாத்திரி கணிகா<br/>
              சலமுயர் இந்திர நகரி<br/>
கற்பசித் கந்த பர்வதம் சீபூ<br/>
             ரணகிரி நாரதப் பிரியம்<br/>
நற்ப்ரண வார்த்த நகரம் அகோர<br/>
             கைவல்யப் பிரதமென் றின்ன<br/>
பற்பல பெயர்கொள் சீருறு செல்வப்<br/>
            பதியதாந் தணிகை நாயகனே! <td valign="bottom">102</td></td></tr>
<tr><td width="600">
தணிகை ஆலயங்கள்<br/>
<br/>
 நந்தியாற் றுதக்கில் வீராட்ட காச<br/>
             நாதனா ராலயம், தெற்கில்<br/>
எந்தைநீ சாமி நாதனா யமரும்<br/>
               ஈச்சுரம், அங்கதன் அருகே<br/>
வெந்தநீ றணிந்து தவத்தினி லிருந்த<br/>
               விஜயரா கவர்தளி, தென்பால்<br/>
சந்தமார் சத்த கன்னியர் கோயில்<br/>
              தழைத்திடுந் தணிகை நாயகனே! <td valign="bottom">103</td></td></tr>
<tr><td width="600">
தணிகைத் தீர்த்தங்கள்<br/>
<br/>
இந்திர தீர்த்தம் நாரத தீர்த்தம்<br/>
               எழிலகத் தியமுனி தீர்த்தம்<br/>
செந்திரு கணவன் விட்டுணு தீர்த்தம்<br/>
             சேடதீர்த் தம்மிவை மலைமேல்,<br/>
நந்தியாற் றுடனே சரவணப் பொய்கை<br/>
            நாடுமேழ் சுனைமலைக் கீழ்பால்,<br/>
அந்தணன் பிரம தீர்த்தமு நடுவண்<br/>
             அமைந்துள தணிகை நாயகனே! <td valign="bottom">104</td></td></tr>
<tr><td width="600">
தணிகேசர் அழகு<br/>
<br/> 
விண்டு நான் முகன்செய் பூசனை யுகந்த<br/>
               மேலவா! நின்தணி மலையைப்<br/>
பண்டுநான் செய்த புண்ணிய வசத்தாற்<br/>
                பணிந்திடும் பாக்கியம் பெற்றேன்<br/>
அண்டர்நா யகனே! அரிதிரு மருகா!<br/>
              அழகிய நின்திருக் கோலம்<br/>
கண்டஎன் கண்கள் பிறபொருள் கண்டு<br/>
             களிக்குமோ? தணிகை நாயகனே! <td valign="bottom">105</td></td></tr>
<tr><td width="600">
தணிகைக் காட்சிகள்<br/>
<br/>
ஒப்பிலி உனது திருவடி அழகை<br/>
               உளக்கிழி வரைபவர் ஒருபால்,<br/>
திப்பிய இசைசேர் திருப்புகழ்ப் பாக்கள்<br/>
              செவியுற மகிழுநர் ஒருபால்,<br/>
மைப்படி கண்ணி வள்ளிதாள் பணிந்து<br/>
                மகிழ்ந்துள நெகிழ்பவர் ஒருபால்,<br/>
இப்படிப் பலவே றடியவர் கூடும்<br/>
                 எழிலுறு தணிகை நாயகனே! <td valign="bottom">106</td></td></tr>
<tr><td width="600">
கிருத்திகை தோறும் பலதிசை யடியார்<br/>
                 கெழுமுமத் திருக்குளக் காட்சி<br/>
அருத்தியோ டன்பர் ஆறறு பதுவாம்<br/>
               அழகிய மலைப்படி யேறித்<br/>
திருத்தியோ டுனது திருப்புகழ் பாடிச்<br/>
              செல்லுமக் காட்சிமற் றெனது<br/>
வருத்தமே தீர்க்கும் பல்வகைக் காட்சி<br/>
             மறப்பனோ? தணிகை நாயகனே! <td valign="bottom">107</td></td></tr>
<tr><td width="600">
பிரார்த்தனை<br/>
<br/>
நன்கவிப் புலவர் தணிகையின் பெருமை<br/>
              நலபல பாடலாற் பாடி<br/>
உன்கரு ணைக்குப் பாத்திர மானார்;<br/>
              ஒருவகை ஞானமு மில்லா<br/>
என்கவி எவ்வா றுனையுகப் பிக்கும்?<br/>
            என்பொனே! எளியனே னிட்ட<br/>
புன்கவி மாலை தனையுமேற் றருள்வாய்!<br/>
             புநிதனே! தணிகை நாயகனே! <td valign="bottom">108</td></td></tr>
</table>
------------------<br/>
<br/>
<table border="0"><tr><td width="600">
 முருகனே ஓலம்! முதல்வனே ஓலம்!<br/>
      மூவர்கள் தம்பிரான் ஓலம்!<br/>
அருகனாப் பத்தர்க் கருளுவாய் ஓலம்!<br/>
      அரவணைத் துயிலுறு மாயன்<br/>
மருகனே ஓலம்! மயிலனே ஓலம்!<br/>
      வள்ளிம ணாளனே ஓலம்!<br/>
உருகுவா ருள்ளத் துறைபவ ஓலம்!<br/>
      ஓலமெந் தணிகை நாயகனே!   <td valign="bottom">      1</td></td></tr>
<tr><td width="600">
வேலினுக் கபயம், மயிலினுக் கபயம்,<br/>
      வீறுசே வற்கொடிக் கபயம்!<br/>
சேலினுக் கிணையாம் கண்ணினள் தேவ<br/>
      சேனையின் திருவடிக் கபயம்!<br/>
பாலினுக் கிணைமென் மொழியினள் வள்ளி<br/>
      பாததா மரைகளுக் கபயம்!<br/>
ஆலனுக் குணர்த்துங் குரவநின் கழற்கே<br/>
      அபயநான் தணிகை நாயகனே!     <td valign="bottom">2</td></td></tr>
<tr><td width="600">
சரணமெ மரசே! சரணமெ மறிவே!<br/>
சரணநீ பவளமே னியனே!<br/>
சரணமெ முயிரே! சரணமெ முணர்வே!<br/>
சரணநீ பரமதே சிகனே!<br/>
சரணமெந் திருவே! சரணமெங் குருவே!<br/>
சரணநீ குருவிலா தவனே!<br/>
சரணமெங் கதியே! சரணமெம் விதியே!<br/>
சரணநீ தணிகை நாயகனே!       <td valign="bottom">   3</td></td></tr>
<tr><td width="600">
அடைக்கலம் வேந்தா! அடைக்கலம் சேந்தா!<br/>
அடைக்கலம் அடைக்கலம் பரனே!<br/>
அடைக்கலம் குமரா! அடைக்கலம் குழகா!<br/>
அடைக்கலம் அடைக்கலம் குகனே!<br/>
அடைக்கலம் மயிலா! அடைக்கலம் அயிலா!<br/>
அடைக்கலம் அடைக்கலம் பெருமான்!<br/>
அடைக்கலம் முருகா! அடைக்கலம் முதல்வா!<br/>
அடைக்கலம் தணிகை நாயகனே!     <td valign="bottom"> 4</td></td></tr>
<tr><td width="600">
அத்தனே போற்றி! ஆதியே போற்றி!<br/>
அறுமுக குருபர போற்றி!<br/>
சுத்தனே போற்றி! சோதியே போற்றி!<br/>
சுடர்மணித் தீபமே போற்றி!<br/>
முத்தனே போற்றி! முருகனே போற்றி!<br/>
முதல்நடு இறுதியே போற்றி!<br/>
புத்தனே போற்றி! பழையனே போற்றி!<br/>
போற்றியெந் தணிகை நாயகனே!      <td valign="bottom">5</td></td></tr>
<tr><td width="600">
நமோநம தேவே! நமோநம கோவே!<br/>
நமோநம புவன நாயகனே!<br/>
நமோநம சேயே! நமோநம வேளே!<br/>
நமோநம கருணை நாயகனே!<br/>
நமோநம வீரா! நமோநம தீரா!<br/>
நமோநம குமர நாயகனே!<br/>
நமோநம வேலா! நமோநம சீலா!<br/>
நமோநம தணிகை நாயகனே!     <td valign="bottom"> 6</td></td></tr>
<tr><td width="600">
மங்களம் மயில! மங்களம் வரத!<br/>
மங்களம் சரவண பவனே!<br/>
மங்களம் முருக! மங்களம் குமர!<br/>
மங்களம் சிவகுரு பரனே!<br/>
மங்களம் குழக! மங்களம் அழக!<br/>
மங்களம் அறுமுக குகனே!<br/>
மங்களம் பவனே! மங்களம் சிவனே!<br/>
மங்களம் தணிகை நாயகனே!   <td valign="bottom">   7</td></td></tr>
<tr><td width="600">
ஜேஜெய வேலா! ஜேஜெய மயிலா!<br/>
ஜேஜெய குறமின் நாயகனே!<br/>
ஜேஜெய குகனே! ஜேஜெய பரனே!<br/>
ஜேஜெய குலிசை நாயகனே!<br/>
ஜேஜெய அழகா! ஜேஜெய குழகா!<br/>
ஜேஜெய அகில நாயகனே!<br/>
ஜேஜெய குமரா! ஜேஜெய முருகா!<br/>
ஜேஜெய தணிகை நாயகனே!   <td valign="bottom"> 8</td></td></tr>
<tr><td width="600">
வாழ்த்து<br/>
வாழிநின் தடந்தோள், வாழிநின் முகங்கள்,<br/>
வாழிநின் திருக்கையில் நெடுவேல்,<br/>
வாழிநின் சேவல், வாழிநின் ஊர்தி,<br/>
வாழிநின் திருவடி மலர்கள்,<br/>
வாழியெம் உயிராம் தாய்வள்ளி யம்மை,<br/>
வாழிநல் வாரண மங்கை,<br/>
வாழிநின் அடியார், வாழிநின் புகழ்நூல்,<br/>
வாழிநீ தணிகை நாயகனே!   <td valign="bottom"> 9</td></td></tr>
</table>
<br/>
வேலு மயிலுந் துணை.<br/>
<hr noshade="" width="50%"/>
<br/>
திருத்தணிகேசன் துணை<br/>
<br/>
<center><h3> 7.    தணிகைத் தசாங்கம் </h3></center>
<br/>
நேரிசை வெண்பா<br/>
<br/>
<table border="0"><tr><td width="600">
செய்யவாய்ப் பைங்கிளியே சேயோன் திருத்தணிகைத்<br/>
துய்யன் திருநாமஞ் சொல்லுதியால் - மெய்யன்<br/>
அமரர்சிறை மீட்ட அறுமுகவன் வேலன்<br/>
குமரனிறை யோன்மூவர் கோ.          <td valign="bottom">      1</td></td></tr>
<tr><td width="600">
காதன் மொழிக்கிளியே கந்தன் திருத்தணிகை<br/>
நாதன் மகிழ்ந்துறையு நாடுரையாய் - ஏதுங்<br/>
குறையிலா அன்பிற் குகனென்பார் நெஞ்சே<br/>
உறையிலா நாடென் றுணர்.               <td valign="bottom"> 2</td></td></tr>
<tr><td width="600">
தித்திக்குஞ் சொற்கிளியே தேவன் திருத்தணிகை<br/>
அத்த னுறையும் அரும்பதியென்? - முத்தித்<br/>
திருப்புகழ்செய் தார்க்குச் சிவஞானங் கூடும்<br/>
இருப்பிடமாஞ் செய்ப்பதிய தே.                <td valign="bottom"> 3</td></td></tr>
<tr><td width="600">
வண்ணக் கிளியே வரதன் திருத்தணிகை<br/>
அண்ணற் குகந்தநல் லாறுரையாய் - மண்ணிற்<br/>
புகுந்தவர்தம் உண்மாசு போக்கிப் புலன்சேர்<br/>
அகந்தவிர்க்கு மெய்ந்நந்தி யாறு.                   <td valign="bottom">  4</td></td></tr>
<tr><td width="600">
கிள்ளைக் கணிகலமே கேடில் திருத்தணிகை<br/>
வள்ளற் குகந்த மலைபகராய் - உள்ளிற்<br/>
பினாகி யருள்பெம்மான் பேணுமலை வேண்டில்<br/>
வினாவுள் விடையுளதே மேல்.        <td valign="bottom"> 5</td></td></tr>
<tr><td width="600">
அமுதமொழிக் கிள்ளாய் அமலன் தணிகை<br/>
உமைதனய னூர்தி யுரையாய் - திமிதிமெனக்<br/>
கார்கண்டு கூத்தாடு காமர் பசுந்தோகை<br/>
சீர்கொண்ட சேந்தனூர் தி.             <td valign="bottom">  6</td></td></tr>
<tr><td width="600">
கொஞ்சுமொழிக் கிள்ளாய் குமரன் திருத்தணிகை<br/>
மஞ்சனவ னென்றும் மகிழ்படையென் - மிஞ்சிவரு<br/>
வாரிதியும் பூதரமும் மாமரமும் வீழ எறி<br/>
கூரிதழ்வேல் ஏந்துங் குகன்.             <td valign="bottom">   7</td></td></tr>
<tr><td width="600">
நண்பூடு கொள்கிளியே நாதன் திருத்தணிகைப்<br/>
பண்பூடு கொண்டான் பறையியம்பாய் - எண்பூ<br/>
இடுதொண்டர் மெய்குளிர இன்னார் நடுங்கப்<br/>
படுதொண்ட கங்காண் பறை.         <td valign="bottom">  8</td></td></tr>
<tr><td width="600">
தேமிக்க செஞ்சொற் செழுங்கிளியே நந்தணிகைச்<br/>
சாமிக் குகந்ததாந் தாருரையாய் - பூமிக்குள்<br/>
வெங்கலரே னுந்தணிகை வேட்டோர்க் கருள்சேய்க்குக்<br/>
கொங்கலர்தார் தண்கடம்பா கும்.     <td valign="bottom">   9</td></td></tr>
<tr><td width="600">
கற்றவின்சொற் பைங்கிளியே காதலனார் நந்தணிகைக்<br/>
கொற்றவன்கைக் கொண்ட கொடிகூறாய் - உற்றவிண்ணில்<br/>
ஊழியாம் போதும் உலவா உடுக்கொறித்த<br/>
கோழியாங் கொண்ட கொடி.     <td valign="bottom">      10</td></td></tr>
</table> <br/>
<hr noshade="" width="50%"/>
திருத்தணிகேசன் துணை<br/>
<br/>
<center><h3>  8.   தணிகைப் பதிகம்.  </h3></center>
<br/>
பண் - தக்கராகம்; ராகம் - காம்போதி<br/>
('மடையில் வாளை' என்னும் தேவாரப் பண்)<br/>
<br/>
<table border="0"><tr><td width="600">
செய்த தீய வினைக ளவைதீர<br/>
எய்தி நாளுந் தணிகை யேத்துவோம்<br/>
வெய்ய சிங்க முகன்றன் விரிதலை<br/>
கொய்த வீரங் குறித்துப் பாடுவோம்.      <td valign="bottom">      1</td></td></tr>
<tr><td width="600">
சிந்தை வாக்குத் தேகம் யாவையும்<br/>
எந்தை யுனக்கே யடிமை யீந்தனன்<br/>
பந்தம் யாவும் பாற்றி நின்கழல்<br/>
தந்து காக்கத் தயவு செய்குவாய்.      <td valign="bottom">   2</td></td></tr>
<tr><td width="600">
வள்ளி தெய்வ யானை மகிழ்கின்ற<br/>
வள்ளல் வாழுந் தணிகை மலைக்கணே<br/>
உள்ள பூடுக் குள்ள மெய்த்தவம்<br/>
எள்ளு மடிமைக் கில்லை ஐயகோ!       <td valign="bottom">3</td></td></tr>
<tr><td width="600">
தேவ தேவ செய்ய வேலவா<br/>
பாவ நாச பழநி தணிமலை<br/>
கோவல் நாகை கூட லாலவாய்<br/>
மேவு நாத வேண்டுந் தவநெறி.       <td valign="bottom">  4</td></td></tr>
<tr><td width="600">
சித்தர் தேவர் சென்னி கைகூப்பி<br/>
நித்தம் ஏத்தும் நிமலன் தணிகையை<br/>
வைத்த சிந்தை வாய்ந்த வாழ்க்கைசேர்<br/>
பத்தர் பாதம் பரவிப் பணிகுவாம்.        <td valign="bottom">5</td></td></tr>
<tr><td width="600">
தேனைப் பாலைத் தெவிட்டா அமுதுடன்<br/>
ஆநெய்ச் சேர்த்த அமுதம் இதுவென<br/>
கானச் சுவையுங் கலந்த திருப்புகழ்ப்<br/>
பாநற் சுவையைப் பருக லின்பமே.      <td valign="bottom"> 6</td></td></tr>
<tr><td width="600">
அன்ப ருள்ளம் அதுவே கோயிலாம்<br/>
என்பு பூண்ட இறைவன் குமரனுக்<br/>
கன்பு பூண்டே அவனைப் போற்றுமின்<br/>
இன்ப துன்பம் என்றும் இல்லையாம்.     <td valign="bottom">   7</td></td></tr>
<tr><td width="600">
கொங்க டம்பு குரவ மல்லிகை<br/>
செங்க டம்பு சேரு நின்கழல்<br/>
தங்கு முள்ளஞ் சார்த லில்லையேல்<br/>
எங்கு மென்றும் இன்பம் இல்லையே.    <td valign="bottom">   8</td></td></tr>
<tr><td width="600">
சோதி மயிலைச் சூட்டுச் சேவலை<br/>
நீதி வேலை நித்தம் போற்றியே<br/>
ஓதி யுய்யும் உள்ளந் தந்தருள்<br/>
ஆதி தணிகை யமரு நாதனே.    <td valign="bottom">  9</td></td></tr>
<tr><td width="600">
வேல வேல விமலை பார்வதி<br/>
பால பால பக்தர் பாலனே<br/>
சீல சீல தெய்வ வள்ளிசேர்<br/>
கோல கோல தணிகைக் கோலனே.    <td valign="bottom">  10</td></td></tr>
</table>
<br/>
<hr noshade="" width="50%"/>
<br/>
<center><h3>9.  தணிகாசல நாதர் பல்லாண்டு</h3></center>
<br/>
<table border="0"><tr><td width="600">
பல்லாண்டு தென்பரங் குன்றக் குகனுக்குப் பல்லாண்டு<br/>
பலாலாண்டு செந்திற் பதிவரு தூயர்க்குப் பல்லாண்டு<br/>
பல்லாண்டு தென்பழநிப்பதி வேலர்க்குப் பல்லாண்டு<br/>
பல்லாண்டு நந்தணி காசல நாதர்க்குப் பல்லாண்டே.              <td valign="bottom">      1</td></td></tr>
<tr><td width="600">
பல்லாண்டு வள்ளியை நாடிச்சென் றாருக்குப் பல்லாண்டு<br/>
பல்லாண்டு வாரணங் கைப்பிடித் தாருக்குப் பல்லாண்டு<br/>
பல்லாண்டு மாமயி லேறிய தேவுக்குப் பல்லாண்டு<br/>
பல்லாண்டு நந்தணி காசல நாதர்க்குப் பல்லாண்டே.        <td valign="bottom">  2</td></td></tr>
<tr><td width="600">
பல்லாண்டு தேவர்க் கரியராய் நின்றார்க்குப் பல்லாண்டு<br/>
பல்லாண்டெ னாவியுள் நீங்கா திருப்பார்க்குப் பல்லாண்டு<br/>
பல்லாண் டுருகில் உடனாம் ஒருவர்க்குப் பல்லாண்டு<br/>
பல்லாண்டு நந்தணி காசல நாதர்க்குப் பல்லாண்டே.    <td valign="bottom">  3</td></td></tr>
<tr><td width="600">
பல்லாண் டொளித்தும் ஒளியா திருப்பார்க்குப் பல்லாண்டு<br/>
பல்லாண் டணுஅண்ட மாகுஞ் சிறியர்க்குப் பல்லாண்டு<br/>
பல்லாண்டங் கண்டம் அணுவாம் பெரியர்க்குப் பல்லாண்டு<br/>
பல்லாண்டு நந்தணி காசல நாதர்க்குப் பல்லாண்டே.        <td valign="bottom">   4</td></td></tr>
<tr><td width="600">
பல்லாண்டு தாரக சங்கார மூர்த்திக்குப் பல்லாண்டு<br/>
பல்லாண்டு சிங்கனை மாள்வித்த மூர்த்திக்குப் பல்லாண்டு<br/>
பல்லாண்டு சூரனை யட்டருள் மூர்த்திக்குப் பல்லாண்டு<br/>
பல்லாண்டு நந்தணி காசல நாதர்க்குப் பல்லாண்டே.          <td valign="bottom">  5</td></td></tr>
<tr><td width="600">
பல்லாண்டொ ராற்றுப் படைக்குவந் தாருக்குப் பல்லாண்டு<br/>
பல்லாண்டு சந்தப் புகழ்மகிழந் தாருக்குப் பல்லாண்டு<br/>
பல்லாண் டலங்காரப் பாட்டுக் குகந்தார்க்குப் பல்லாண்டு<br/>
பல்லாண்டு நந்தணி காசல நாதர்க்குப் பல்லாண்டே.      <td valign="bottom">   6</td></td></tr>
<tr><td width="600">
பல்லாண்டந் தாதியில் வெற்றிதந் தாருக்குப் பல்லாண்டு<br/>
பல்லாண் டநுபூதி பாடப்பெற் றாருக்குப் பல்லாண்டு<br/>
பல்லாண் டிணையில் வகுப்பணிந் தாருக்குப் பல்லாண்டு<br/>
பல்லாண்டு நந்தணி காசல நாதர்க்குப் பல்லாண்டே.         <td valign="bottom">  7</td></td></tr>
<tr><td width="600">
பல்லாண்டு பாண்டிப் பரங்கிரிச் சாமிக்குப் பல்லாண்டு<br/>
பல்லாண்டு சோழநாட் டேரகத் தீசர்க்குப் பல்லாண்டு<br/>
பல்லாண்டு கொங்கிற்செங் கோட்டுக் குமரர்க்குப் பல்லாண்டு<br/>
பல்லாண்டு தொண்டைநாட் டெந்தணி கேசர்க்குப் பல்லாண்டே.    <td valign="bottom">8</td></td></tr>
<tr><td width="600">
பல்லாண்டு சச்சிதா நந்தர் திருப்புகழ்ப் பல்லாண்டு<br/>
பல்லாண்டு சொல்ல அருளும் பரமர்க்குப் பல்லாண்டு<br/>
பல்லாண்டு பாரினில் உள்ள திருப்புகழ்ப் பத்தரெலாம்<br/>
பல்லாண்டு வாழ அருள்தணி கேசர்க்குப் பல்லாண்டே.           <td valign="bottom">   9</td></td></tr>
<tr><td width="600">
பல்லாண்டு கீரனை யாட்கொண்ட வள்ளற்குப் பல்லாண்டு<br/>
பல்லாண் டருண கிரிக்கருள் செய்தார்க்குப் பல்லாண்டு<br/>
பல்லாண்டொ ரூமையைப் பாடச்செய் தாருக்குப் பல்லாண்டு<br/>
பல்லாண்டிந் நாயையும் பாடவைத் தாருக்குப் பல்லாண்டே.        <td valign="bottom"> 10</td></td></tr>
<tr><td width="600">
பல்லாண்டு [1]த்யாகர்க்கு ராமராய் நின்றார்க்குப் பல்லாண்டு<br/>
பல்லாண்டு [2]முருகர்க்கு ரமணராய் நின்றார்க்குப் பல்லாண்டு<br/>
பல்லாண் டவரவர்க் கவ்வதாய் நின்றார்க்குப் பல்லாண்டு<br/>
பல்லாண் டெனக்குத் தணிகையில் நின்றார்க்குப் பல்லாண்டே.     <td valign="bottom">      11</td></td></tr>
</table> <br/>
---------------------<br/>
[1].தியாகர் - த்யாகப் பிரமம்: <br/>
[2]. முருகர் - ஸ்ரீ ரமண சந்நிதி முறைஆசிரியர்<br/>
<br/>
<hr noshade="" width="50%"/>
<br/>
திருத்தணிகேசன் துணை<br/>
<br/>
<center><h3>10.   தணிகை - தனிப்பாடல்கள்  </h3></center>
<br/>
("இரவு 4 1/2 மணிக்கு நல்ல கனவு கண்டேன். கனவின்<br/>
கருத்துப்பின்வரும் பாடல்களிற் காண்க) 19-8-1933<br/>
<br/>
                           1. கனாநிலை<br/>
<br/>
சந்நிதியி னின்றுபுக ழந்தாதி<br/>
  பாடுந் தருணத்தி லந்தாதியில்<br/>
தணிமலைக் குரியதாம் சேர்ப்பது<br/>
  மாலெனத் துவக்குந் தனிப்பாடலை<br/>
அந்நிலையி லோதுதற் கடியேன் மறந்திடலு<br/>
  மன்றிரவு லென் கனவிலே<br/>
அண்டியொரு விப்பிரச் சிறுவனாய்த் தோன்றி<br/>
  யுடையங்கம் பிரகாசமாக<br/>
<br/>
நன்னிறத் தேகத்தில் வெண்ணிறத் திருநீறு<br/>
  நன்றொளிர எதிரில் நின்று<br/>
"நல்லஎலு மிச்சம் பழமொன்று கந்தரந்<br/>
  தாதியில் மறந்தனை" யென<br/>
என்னெதிரில் நின்றநீ சிறுவனலை முருகனே<br/>
 என்றுரைத் தியான் பிடிக்க<br/>
எழுமுனே சிறிதோடி எழிலுரு மறைந்த<br/>
  முருகேச தணிகேச இறையே.<br/>
<br/>
                    விழித்த நிலை<br/>
<br/>
ஓடி மறைந்த உடனே யென்<br/>
        உடலஞ் சிலிர்க்க விழித்தெழுந்தேன்<br/>
நாடி யெனையும் ஒரு பொருளா<br/>
        நயந்த கருணை என்னென்றேன்<br/>
வாடி வாடி முருகேசா வாவா<br/>
        என்றே அலறினேன்<br/>
தேடி யுனையான் பிடிக்குமொரு<br/>
        திறமே தென்றே திகைப்புற்றேன்.<br/>
<br/>
                        வேண்டுநிலை<br/>
<br/>
திகைக்கு மென்னையுந் தேற்றுதல் வேண்டுமே<br/>
றுகைக்கு முந்தைக்கன் றோம்பொருள் சொற்றனை<br/>
நகைக்கு நானிலங் கைவிழல் நன்னெஞ்சக்<br/>
குகைக்கு டங்கு குழந்தைக் குமரனே.<br/>
<br/>
2. ஆறெழுத் தோது மறிவுமில்லை<br/>
        ஆறுமுகா என்று சொல்வதில்லை<br/>
  நீறெடுத் தென்றுந் தரிப்பதில்லை<br/>
        நின்புகழ் என்செவி கேட்பதில்லை<br/>
  மாறுபட் டென்னை மயக்குகின்ற<br/>
        வஞ்சப் புலன்களின் சேட்டையாய<br/>
  ஊறெழத் துய்யும் வகையராய<br/>
        உத்தமனே தணிகைத் துரையே.<br/>
<br/>
   அஞ்செழுத் தென்று நினைப்பதில்லை<br/>
  அரகர சிவசிவ வேல உன்றன்<br/>
  கஞ்சமலர்ப் பதந் தஞ்சமென்று<br/>
  கண்டிகை நீறு புனைவதில்லை<br/>
<br/>
<br/>
வஞ்ச மனத்தினிலஞ் சொடுக்கி<br/>
வைகலும் பூசனை செய்வதில்லை<br/>
உஞ்சும்வகை யெனக்கின் றருளாய்<br/>
உத்தமனே தணிகைத் துரையே.<br/>
<br/>
சந்தத் தமிழிறை ருக்குவேத<br/>
சாரத் தமிழ் சொல் இறை முருக<br/>
கந்த கடம்ப குக குமர<br/>
கார்த்தி கேயாசிவ சண்முகா என்<br/>
றெந்தப் பொழுதினும் என்றனாவில்<br/>
இந்த நாமங்கள் யான் ஏத்துதற்குத்<br/>
தந்தருள் நின்னருள் சுவாமிநாத<br/>
தற்பரனே தணிகைத் துரையே.<br/>
<br/>
3. திருத்தணிப்பதி<br/>
  கருத்தில் வைத்திடில்<br/>
  வருத்தமொன்றிலை<br/>
  பெருத்த நன்மையே.<br/>
<br/>
    தணிகை மாமலை <br/>
  பணிய நாடொறும்<br/>
  நணுகி டாவினை<br/>
  அணுகுமேதிரு.<br/>
<br/>
   காவியங்கிரி<br/>
  நாவிலென்றுமே<br/>
  ஓவலின்றியே<br/>
  நீவிளம்புக.<br/>
<br/>
    நீலமாமலை<br/>
  வேலவேல என்<br/>
  றோலமேயிடு<br/>
  சீலமேயுறு.<br/>
<br/>
ஆரமேவுகல்<br/>
லாரமாமலை<br/>
வீரவேல் கழ<br/>
லாருநாடுக.<br/>
<br/>
   ('பிருந்தாவனமும் நந்தகுமாரனும்'- பண்ணில் பாடியது)<br/>
<br/>
4. தணிகா சலமும் எங்கள் குகேசனும்<br/>
    யாவருக்கும் பொதுச்செல்வ மன்றோ!<br/>
   ஏனோ! கண்ணே! இந்த விசாரம்<br/>
    யார்தான் அருளால் வாழாதாரே<br/>
  வேலின் துணைநமக் கிருப்பதி னாலே<br/>
    காலனும் ஓலமிட் டோடானோ!<br/>
     பத்தியிலே நம்புத்தி கலந்தால்<br/>
    உலகே ஊஞ்சலில் ஆடாதோ!<br/>
  கந்தனின் உன்னத லீலையை நினைத்தால்<br/>
    தன்னையே மறந்திடச் செய்யாதா!<br/>
   ஏனோ கண்ணே இந்த விசாரம்<br/>
    யார்தான் அருளால் வாழா தாரே!<br/>
<br/>
                               5. புத்தேள் பதினாறு<br/>
<br/>
1. வேளைத் தணிமலைவாழ் வேந்தை அறுமுகப்புத்<br/>
  தேளைத் தொழுவாய் தினம்.<br/>
<br/>
2. நாளை எனாமல்நீ நந்தணிகை வாழ்வுறுபுத்<br/>
 தேளை வணங்கு தினம்.<br/>
<br/>
3. காளைக் குமரனைக் கந்தனை வேற்கரப்புத்<br/>
  தேளைக் கருது தினம்.<br/>
<br/>
4. பானை மணங்கமழும் பண்பார் தணிகைபுத்<br/>
  தேளை நினைநீ தினம்.<br/>
<br/>
5. வேளைப் படஎரித்த மெய்த்தேவின் சேயைப்புத்<br/>
  தேளைப் புகல்நீ தினம்.<br/>
<br/>
6. வாளைமீன் பாயும் மடுசேர் தணிமலைப்புத்<br/>
  தேளை வழுத்து தினம்.<br/>
<br/>
7. வேளை பாராது வியன்தணிகைச் சேயைப்புத்<br/>
  தேளைநீ ஏத்து தினம்.<br/>
<br/>
8. பூளை எருக்கு புனைசிவனார் சேயைப்புத்<br/>
  தேளை நீ வாழ்த்து தினம்.<br/>
<br/>
9. தாளைத் தொழுது தணிகை மலைவாழ்புத்<br/>
  தேளைத் துதிநீ தினம்.<br/>
<br/>
10. தோளைக் குளிரத் தொழுது தணிகைபுத்<br/>
   தேளைப் பகர்நீ தினம்.<br/>
<br/>
11. கோளைக் குறியாதே கொங்கார் தணிகைபுத்<br/>
   தேளைக் குறிநீ தினம்.<br/>
<br/>
12. தேளைப்பட அரவைச் சேர்சடையர் சேயைப்புத்<br/>
   தேளைப் பரவு தினம்.<br/>
<br/>
13. ஈளை தொடராது காண்எந்தை தணிகைப்புத்<br/>
   தேளை உரைநீ தினம்.<br/>
<br/>
14. சூளைச்செங் கல்போன்ற தூய்மையுடன் சேயைப்புத்<br/>
  தேளைப் பணிநீ தினம்.<br/>
<br/>
15. ஆளைப்பார் என்றமரர் அன்புகொளச் சேயைப்புத்<br/>
   தேளைச்சூழ் வாய்நீ தினம்.<br/>
<br/>
16. மூளை யிலையுனக்கு முத்துக் குமரனைப்புத்<br/>
   தேளைநீ ஓது தினம்.<br/>
---------------<br/>
<br/>
       (முருகன் கருணை நினைந்து பாடியது)<br/>
<br/>
6. கந்தனே! கருணைக் கடலே! உமை<br/>
  மைந்தனே! மணியே! மணவாளனே!<br/>
    தந்தையே<br/>
<br/>
  என்ன கருணைதான் என்மீ துனக்கைய<br/>
  என்ன திருத்தொண்டு யான்செய்தேன் - என்ன<br/>
  குணங்கண்டோ என்னைநீ கோதாட்டிக் கொண்டாய்<br/>
  மணங்கொண்ட வள்ளிகண வா.<br/>
<br/>
   கந்தனென என்மனம் ஓர்நிலை காணக் கருணைபுரி<br/>
  கந்த நமகந் தநம எனயான் கதறிடத்தன்<br/>
  சந்தனக் காப்புத் திருவுறு என்மனம் தங்கிடவே<br/>
  தந்தனன் ஓர்வரம் தென்தணி காசலச் சண்முகனே.<br/>
<br/>
   திருவடியிற் சிலம்பொலிகள் ஆர்ப்பக் கண்டேன்<br/>
                    செந்நிறத்துத் திருமார்பிற் புரிநூல் கண்டேன்<br/>
  ஒருவடிவில் ஆறுமுகத் தழகு கண்டேன்<br/>
                    ஒளிவீசும் வடிவேலின் பொலிவுங் கண்டேன்<br/>
  குருவடிவில் தந்தைக்கு ஞான போதம்<br/>
                  குறித்தருளும் மவுனநிலை தானுங் கண்டேன்<br/>
  தருவடிவில் குறுமகள்முன் நிற்கக் கண்டேன்<br/>
                   தணிகைமலைச் சாமியைநான் கண்ட வாறே.<br/>
<br/>
<br/>
</ul>
<hr noshade=""/>
This file was last updated on 2 November 2011. <br/>
Feel free to send corrections to the webmaster. <br/>
</body></body></html>