<!DOCTYPE HTML PUBLIC "-//W3C//DTD HTML 4.01 Transitional//EN"
   "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2008 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>ITTiezupatu by oTTakkUttar
(in tamil script, Unicode/ utf8-format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
</style>
</head>
<body>
<body bgcolor="white" text="#800000">
<center>
<img src="/projectmadurai/pmdr0.gif"/>
<hr noshade="" width="50%"/>
<h2>ஒட்டக்கூத்தர் அருளிச்செய்த <br/> "ஈட்டியெழுபது"</h2>
<h2> ITTiezupatu<br/>by oTTakkUttar
<br/>
 In tamil script, Unicode format</h2></center>
<hr noshade="" width="50%"/> <br/>
<hr noshade=""/>
<strong>Acknowledgements: </strong><br/>
Our Sincere thanks go to Digital Library of India for providing online a
scanned image version of this literary work. <br/>
This etext has been prepared via Distributing Proof-reading implementation
of PM. <br/>
We thank the following volunteers for their help in the preparation
of the etext: <br/>
S. Karthikeyan, Nalini Karthikeyan, R. Navaneethakrishnan,<br/>
Sakthikumaran and S. Subathra<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/>
© Project Madurai, 1998-2008<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.
<hr noshade=""/>
<center>
<h3><font color="blue">ஒட்டக்கூத்தர் அருளிச்செய்த <br/>
 "ஈட்டியெழுபது"</font> </h3> </center>
உ<br/>
<br/>
source:<br/>
கவிச்சக்கிரவர்த்தியாகிய<br/>
ஒட்டக்கூத்தர் அருளிச்செய்த<br/>
"ஈட்டியெழுபது"<br/>
மூலமும்-உரையும்<sup>§</sup><br/>
இஃது ஆநூர்-சுப்பராயமுதலியார் குமாரர்<br/>
எதிராஜமுதலியாரவர்கள்<br/>
சென்னை பிரின்ஸ் ஆவ் வேல்ஸ் அச்சியந்திரசாலையிற்<br/>
பதிப்பிக்கப்பட்டது.<br/>
துர்முகிவருட ஆனிமாதம்<br/>
<sup>§</sup> [உரை சேர்க்கப் படவில்லை]<br/>
---<br/>
உ<br/>
கணபதிதுணை.<br/>
வெற்றிவேலுற்றதுணை.<br/>
முருகன் துணை.<br/>
<ul>
<center> <h3> ஈட்டியெழுபது,</h3>
</center>
<strong> கடவுள் வாழ்த்து. </strong><br/>
<br/>
நாட்டிலுயர்செங்குந்தநாயகர்மீதிற்சிறந்த<br/>
வீட்டியெழுபதினைப்பாடக் - கோட்டிற்<br/>
பருமாவரையதனிற்பாரதநூறீட்டுங்<br/>
கரிமாமுகன்கழலே காப்பு.<br/>
<br/>
நாடென்ப துலகின் மேற்று.<br/>
<br/>
<strong> பாயிரம். </strong> <br/>
<br/>
பூவார்புவனையிற் சோமன்றரும் பழிபோனபின்பு,<br/>
நாவாணர்போற்றிய 'நாடகங்கேட்ப நலமுடனே',<br/>
யாவாணர் செங்குந்தராயிரத் தெண்டலைகொய்திரத்தப்,<br/>
பாவாடையிட்டதுலகமெல்லாம் புகழ்பாலித்ததே.<br/>
<br/>
<strong> நூல்.</strong><br/>
<br/>
பூதலம்வாழ்ககுந்தர்பொலிவுடன்விளங்கநான்கு, <br/>
வேதமெந்நாளுமோங்கவேதியர்பசுக்கள்பல்க,<br/>
மாதவர்வளவன்செங்கோல் வளமைகுன்றாதுநிற்க,<br/>
வோதமே யறையும்பொன்னி யுறந்தையுஞ் சிறக்கமாதோ. (1)<br/>
<br/>
இஃது மங்கலமுதலிய சப்தபொருந்தங்களுமமைய வாழ்த்துக்கூறியது.<br/>
<br/>
கோட்கவிகொண்டுமாக்கள் கொடுந்தமிழ்கூறநீத்துத்<br/>
தாட்கவிப்புதியவாட்டந்தலைக்கடைதுரந்துசாட<br/>
வாட்கவிகொண்டமன்னன்வளவனுமகிழநாமே<br/>
நாட்கவிபாடுநாட்போலிருப்பதுபெரியநாடே. (2) <br/>
<br/>
இஃது இவ்வீட்டியெழுபதென்னும் பிரபந்தத்தைக்<br/>
கல்வித்திறமுடைய சோழனு மகிழ்ந்து கேட்டா னென்பதை<br/>
விளக்கியது.<br/>
<br/>
விடங்கமேழாதிவீதிவிடங்கமாரூர்வெண்காடு,<br/>
நடங்கொளுந்தில்லைமூதூர் பஞ்சநன்னதிசாய்க்காடு,<br/>
மிடங்கொள்மாகாளமேழு மிடைமருதூர்செங்காடுங்,<br/>
தொடங்கியதருமவாட்சிச் செங்குந்தர்தொகுதிவாழி.  (3)<br/>
<br/>
இஃது செங்குந்தத்தலைவர்களிச் சிவத்தலங்களுக்கெல்லாந்<br/>
தருமகர்த்தர்களென்பதை விளக்கியது.<br/>
<br/>
பாதநூபுரத்திற்றேவிசாயைகண்டமலன்கொண்ட<br/>
காதலாற்கருப்பமாகுங்கதிர்நவமணிமாதர்க்கண்<br/>
மேதகுவீரத்தோடுமென்மீசையோடும்வந்த<br/>
மாதவவீரவாகுத்தலைவரித்தலைவர்மாதோ.  (4)<br/>
<br/>
இஃது காந்தபுராணத்திலுள்ளபடி சுப்பிரமணியக்கடவுள்<br/>
வீரவாகுதேவர் முதலிய நவவீரர்கள், இலட்சங்கணங்கள்<br/>
இவர்களுற்பத்தி கூறியது.<br/>
<br/>
பிறந்தவொன் பதின்மர்குந்தப் பெருமையாம் பேசமாட்டோம், <br/>
பறந்தன கழுகும்பாறும் பயிரவிகாளியஞ்ச, <br/>
மறந்தமவுணராட்ட மடங்கினமகிழ்ச்சியால்வாய், <br/>
திறந்தனவலகையீட்டஞ் செய்யவாய்ச் சிறுவரோடே.  (5)<br/>
<br/>
இஃது செங்குந்தத்தினது வல்லமை கூறியது.<br/>
<br/>
ஓதியவேள்வியினுவப்பநாரதன்<br/>
போதவேதகர்தனைப்பொங்குதீத்தர<br/>
வேதனைப்படுப்பதைவிரைந்துகட்டியே<br/>
சேதனக்குதவினதிருச்செங்குந்தமே. (6)<br/>
<br/>
இஃது செங்குந்தர் முருகக்கடவுளுக்கு ஆட்டுக்கடாவை<br/>
வாகனமாக உதவினமை கூறியது.<br/>
<br/>
பொதியமால்வரைக் குறுமுனி தேறவும் பொருள்சொன்ன, <br/>
மதியையாறென வுடையவோர் மூவிருவதனத்தான், <br/>
கதியையாற்றியுங் குணத்தொடு பழகியுங்காணா, <br/>
விதியைமேவலர் நடுங்கிடத்தளையிடுமிளிர்குந்தம். (7)<br/>
<br/>
இஃது செங்குந்தர் பிரமனுக்கு விலங்கிட்டமை கூறியது.<br/>
<br/>
வனமுறுவாசமாவைகல்விட்டியா<br/>
சனமுறவிண்ணிடந்தனிவைகுந்தமு<br/>
மினனுறுபங்கயமூவர்க்கெய்தவே<br/>
சினமுறுதாருகற்செறிசெங்குந்தமே.  (8)<br/>
<br/>
இஃது செங்குந்தர் தாருகசம்மாரஞ்செய்தமை கூறியது.<br/>
<br/>
பூட்டியதேரோடும்பொலிந்தபாநுவை<br/>
யீட்டியதொட்டிலினிறுக்குமைந்தனை<br/>
மூட்டியசமரிடைமுடித்துமாசறத<br/>
தீட்டியவீரர்கைச்சிறந்தகுந்தமே.  (9)<br/>
<br/>
இஃது இத்தன்மையையுடைய பாநுகோபனையும்<br/>
இக்குந்தஞ் செயித்ததெனக் கூறியது.<br/>
<br/>
பங்கமிலரிமுகப்பஃறலைக்கிளை<br/>
மங்கவே நூறியோர்வாகைமாலையை<br/>
யெங்கள்வேற்படைதனக்கென்றுசூட்டியொண்<br/>
செங்கடம்பணியுமால்செய்யகுந்தமே.  (10)<br/>
<br/>
இஃது சிங்கழகாசுரன் வதை கூறியது.<br/>
<br/>
வனப்புறுமிளவலும்வரச்செவ்வேற்குகன்<br/>
கனப்பகலாறினிற்கலாபமேறியே<br/>
யினப்புகழ்சேவலங்கொடிதற்கேற்றுவெஞ்<br/>
சினப்புலிக்கொடிதரச்செறிசெங்குந்தமே.      (11)<br/>
<br/>
இஃது சூரபதுமாசுரன்வதை கூறியது.<br/>
<br/>
குறையினைக்கடவுளர்கூறக்கேட்டவர்<br/>
துறையினைநிறுவியேசூர்தடிந்துநான்<br/>
மறையினைவழுவறவளர்த்துத்தேவர்தஞ்<br/>
சிறையினைமீட்டதுதிருச்செங்குந்தமே.  (12)<br/>
<br/>
இஃது செங்குந்தர் தேவர்சிறை மீட்டமை கூறியது.<br/>
<br/>
தாருவுஞ்சுரபியுந்தவளவேழமுந்<br/>
தாருடைப்புரவியுஞ்சசியுங்கைம்மிசைப்<br/>
போருடைவச்சிரவாளும்பொன்னகர்ச்<br/>
சீருறும்படியவுண்செறிசெங்குந்தமே.  (13)<br/>
<br/>
இஃது தேவேந்திரனுக்குப் பொன்னுலகச்சீர் நிலை<br/>
பெறச்செய்த்து செங்குந்தமென்பதை விளக்கியது.<br/>
<br/>
முன்பகையாவையுமுடித்துக்கூரெயிற்<br/>
றன்பகையாவையுந்தடிந்துசந்ததம்<br/>
பின்பகையில்லதாப்பெற்றிசெய்ததா<br/>
மொன்பதினோர்கரத்தொளிருங்குந்தமே.  (14)<br/>
<br/>
இஃது செங்குந்தராகிய நவவீரர்கள் தேவர்பகை யாவையும்<br/>
ஒழித்தனரென்பதை விளக்கியது.<br/>
<br/>
வெள்ளிமால்வரைசூழ்காப்பு மிளிர்மணிச்சிகரக்காப்பும், <br/>
பள்ளிமால் வரையின் காப்பும்பைம் பொனாபரணக் காப்பும், <br/>
வள்ளிதாக் கைக்கொளென்று மகிழ்நீற்றுக் காப்புமிட்டுத், <br/>
தெள்ளிதா யுமையாடந்த செங்குந்தம் போலுமுண்டோ.  (15)<br/>
<br/>
இஃது செங்குந்தர் கைலைமுதலிய விடங்களைக் <br/>
காக்கப்பெற்றமை கூறியது.<br/>
<br/>
சலம்பிரியாதசூட்டுச்சாவற்கேதனமெஞ்ஞான்றும்,<br/>
வலம்பிரியாத செவ்வேட் குறுதுணையாக மன்னுட்,<br/>
குலம்பெபறவந்தாரென்றங் கொடியுமைதந்தவீட்டி,<br/>
நலம்பெறுமிந்தக்குந்தர்ப் பரிசுபோனாட்டிலுண்டோ   (16)<br/>
<br/>
இஃது குந்தர்கள் சிவனது மரபினரென்றும் உமையவளாற்<br/>
கைவேலைப்பெற்றனரென்றுங் கூறியது.<br/>
<br/>
பருப்பதமேரகம்பரங்குன்றம்பழம்<br/>
பொருப்பதமாவினன்குடிசெந்திற்பொது<br/>
விருப்பெனக்குன்றுதோறாடலாமெனுந்<br/>
திருப்பதிதமிலமர்செய்யகுந்தமே.  (17)<br/>
<br/>
இஃது செங்குந்தம் இத்தலங்களில் விசேடமாகப்<br/>
பூசிக்கப்படுமென்பதை விளக்கியது.<br/>
<br/>
தேடுவார் வலமாய்வந்து தெரிசிப்பார் சென்னிமீது, <br/>
சூடுவார்மலரேதூவித் தொழுதகைகூப்பிநிற்பார், <br/>
பாடுவார் காவென் றெம்மைப் பரிவினானந்தமாக, <br/>
வாடுவார்குகன்கைச்செவ்வேற் கருந்துணைக்குந்தமென்றே. (18)<br/>
<br/>
இஃது குந்தத்தினது மகிமை கூறியது.<br/>
<br/>
ஆலங்காட்டினிலரனுடனன்றுவாதாடுங்<br/>
கோலங்காட்டிய காளிதன்கொற்றம்போய்வெள்கப்<br/>
பாலங்காட்டிய பன்மணித்தாளமேபறித்துச்<br/>
சீலங்காட்டிய குந்தர்நற்பெருமையார்தெரிப்பார்.  (19)<br/>
<br/>
இஃது செங்குந்தர் காளியின் கைத்தாளத்தைப்<br/>
பறித்தமை கூறியது.<br/>
<br/>
செங்களம் பொருதிய திருந்தலாருர<br/>
வங்கமே மண்மிசையாக்கியாவியைச்<br/>
செங்கதிர் வழியிடைச் செலுத்தித்தேவர்க<br/>
டங்களை வான்புகத்தருஞ் செங்குந்தமே.  (20)<br/>
<br/>
இஃது செங்குந்தம் தம்மோ டெதிர்த்த பகைவரைச்<br/>
சுவர்க்கத்தி லடைவிக்குமெனக் கூறியது.<br/>
<br/>
பரகதிவேள்வி பண்ணுமிருடிதன் பான்மைபாரா<br/>
வரகதி தந்தையேவும மரரைமடியநூறி<br/>
யிரதமோடிவுளி வேழமியாக தானத்துக்கீந்து<br/>
சிரமணி மகுடம்பெற்ற செங்குந்தர் போலுமுண்டோ.  (21)<br/>
<br/>
இஃது தவத்துக்கிடையூறு செய்தார் யாரேனும் அவரையச்<br/>
செங்குந்தர் வருத்துவ ரென்பதை விளக்கியது.<br/>
<br/>
அம்பாழிமூழ்கியொரு கற்பமெலாங் <br/>
         கிடைக்கினுமென் னழலினின்று, <br/>
வெம்பரமே வெளிக்காலுண்டுட்காலை <br/>
        வெளியில்விடா திருந்தாலென்னே,<br/>
வம்பாருமிதழியணி வேணியனார்வேதமலை <br/>
        வலம்வந்தீண்டுஞ், <br/>
சம்பாதிக்கமுதளிக்குஞ சயக்குந்தம் <br/>
         போல்வினவத் தாராவன்றே.  (22)<br/>
<br/>
இஃது செங்குந்தம்f தபோபலத்தைக் கொடுக்குமென்பதை<br/>
விளக்கியது-<br/>
<br/>
உருக்கொடுபணியாதாரை யுளத்திலைந்தெழுத்தையுன்னிப்,<br/>
பெருக்கொடு தவளநீற்றைப் பேணியே யணியாதாரைத், <br/>
தருக்கொடு நின்றுகண்ணீர் ததும்பமுன்னாடாதாரைத்,<br/>
திருக்கோயில்வலம்வாராரைச் சினத்தொடு பொருஞ்செங்குந்தம்.  (23)<br/>
<br/>
இஃது செங்குந்தத் தலைவர்கள் சிவசமய பரிபாலரெனக் கூறியது.<br/>
<br/>
கூவிளையிதழிதும்பை கொண்டரிச் சித்தபேர்க்கு,<br/>
மூவர்தம்பாடலோதி முன்னின்று பணிந்தபேர்க்கு,<br/>
மாவலோ டைந்தெழுத்தை யகத்துள்ளே நினைந்தபேர்க்குந்,<br/>
தேவர் நாடாளவைக் குந்திருக்கை வேற்றுணைச்செங்குந்தம்.  (24)<br/>
<br/>
இஃது செங்குந்தம் இவ்வாறு செய்த வடியார்களை<br/>
சிவலோகத்தை யாளவைக்குமெனக் கூறியது.<br/>
<br/>
ஆலமார் மிடற்றாராடு மாடலேயாடலம்மை<br/>
யேலவார் குழலாளங்கைத் தாளமேதாளமேந்துஞ்<br/>
சூலமாகுவதன்னான்கைக் சூலமேசூலமற்றிக்<br/>
கோலம் வாழ்வீரர்கையிற்குந்தமே குந்தமாகும்.  (25)<br/>
<br/>
இஃது குந்தத்திற்கு ஒப்பின்மை கூறியது.<br/>
<br/>
ஆதிநாளுமைய வளளித்தகுந்தமே<br/>
சாதிநாலுவப் புடன்றலைக்கொள்குந்தமே<br/>
காதிமேவலரையுங் கல்லுங்குந்தமே<br/>
கோதினம்பாடலே கொள்ளுங்குந்தமே.  (26)<br/>
<br/>
இஃது குந்தப்பெருமை இத்தன்மைத்தெனக் கூறியது.<br/>
<br/>
கருதலர் பொடிபடக் கருதுங்குந்தமே<br/>
விருதுடைச்சூர் முடிவெட்டுங்குந்தமே<br/>
பொருதனிப் புலிக்கொடி புனையுங்குந்தமே<br/>
தருதலத் தருவெனத்தருஞ் செங்குந்தமே.  (27)<br/>
<br/>
இதுவுமது<br/>
<br/>
கைலைமால்வரையையுங் காக்குங்குந்தமே<br/>
யயிலை நற்றுணையென வாக்குங்குந்தமே<br/>
வெயிலைமன்மணிகளின் மிளிருங்குந்தமே<br/>
மயிலைவாகனமென வாக்குங்குந்தமே.  (28)<br/>
<br/>
இதுவுமது<br/>
<br/>
இந்திரனயன் மாறேவர்யாவர்க்கு முதன்மையாக<br/>
வந்தபான்மையினாற் சூலமழுப்படையத்தனார்க்கு<br/>
முந்தியநாமந்தானு முதலியராகையாற்செங்<br/>
குந்தர் சந்ததிக்குமப்பேர் முதலியரென்றுகூறும். (29)<br/>
<br/>
இஃது செங்குந்தர்களுக்கு முதலியரென்னு நாமம்<br/>
வந்ததற்குக் காரணங் கூறியது.<br/>
<br/>
முந்தைநோன்பினான் முருகவெண்முசு<br/>
குந்தனுக்கொன்பான் குமரரைத்தர<br/>
வந்தவீரரிவ்வகிலம் வென்றிசை<br/>
தந்தகுந்தரித்தகு செங்குந்தமே.  (30)<br/>
<br/>
இஃது முசுகுந்தச்சக்கரவர்த்தி தவஞ்செய்து வீரவாகுதேவர்<br/>
முதலிய நவவீரர்களைத் துணைவராகப் பெற்றனென்பதூஉம்,<br/>
அந்த நவவீரர் சந்ததி வருக்கங்களே இந்தச் செங்குந்தத்<br/>
தலைவர்க ளென்பதூஉங் கூறியது.<br/>
<br/>
விண்டுமார்பத் திடையிருத்தி வேலைக்கௌரிபணிமாறப்,<br/>
பண்டுபூசித் திடுங்காலை யாகண்டலன்போய்ப் பாற்கடலின்,<br/>
வண்டுழாய்மாயனைவணங்கி வானிற்பழிச்சுந்தியாகரைமேற்,<br/>
கொண்டுபோந்துபாரின்முசு குந்தற்குதவுஞ செங்குந்தம்.  (31)<br/>
<br/>
இஃது செந்குந்தத் தலைவர்கள் சத்ததியாகரையுங்<br/>
கொண்டுவந்து உலகத்தில் தாபித்தமை கூறியது.<br/>
<br/>
பிள்ளையாருயிர்க் குறுந்துணையாத்தனிப்பேறெய்துங், <br/>
கிள்ளையாரிவண் கொடுவரு கென்றுடலங்கீறிக்,<br/>
கொள்ளையாருயி ரெரிநரகுறவடுங்கூற்றுயிர்நனிசோர,<br/>
வள்ளியாவரு நடுக்கத்தந் திருமுகமே செலுத்தொண்குந்தம்.  (32)<br/>
<br/>
இஃது செங்குந்தத் தலைவர்கள் கிளிப் பிள்ளையின் பொருட்டு<br/>
இயமனுக்குத் திருமுகஞ் செலுத்தினமை கூறியது.<br/>
<br/>
வடிவேலெடுத்த மனுதுங்க <br/>
         வளவன்றேவி வெதுப்பாற, <br/>
முடிவேள்வியிற்செந் தீத்தருகான் <br/>
        முளைமாங்கனிக்காக் குடநாட்டைச், <br/>
செடிவேரறுத்துச்சிறையிட்டுச் <br/>
        சென்னிவியப்பத்திறைபோலக்,<br/>
கொடிவாண்முரசு களிறுபரி யிரதங்<br/>
         கொடுக்குஞ் செங்குந்தம்.  (33)<br/>
<br/>
இஃது செங்குந்தத் தலைவர்கள் கோனதேசத்தாரனை <br/>
வென்றமை கூறியது.<br/>
<br/>
ஆழநீள்கடற் குமாங்கோரம்பிமேற் சென்றேயப்பாற், <br/>
சூழ்திருச்செந்தூருற்ற சுபனென் பான்றுணையாக்கொண்டு, <br/>
வாழிராசாதிராச மன்னவன் மருவலான்ற,<br/>
னீழநாடொரு நாடன்னிற்றிறை கொண்டீண்டுற்றகுந்தம்.  (34)<br/>
<br/>
இஃது செங்குந்தத் தலைவர்கள் யாழ்ப்பாண தேசத்தை<br/>
வென்றமை கூறியது.<br/>
<br/>
மச்சநாடுடையகோமேல் வங்கநாடாளுமன்னன்,<br/>
குச்சரவரசற்காக சமரமேற் கொண்டுகொற்றக்,<br/>
கைச்சலியாமற்கொல்லுங்காலையிற்கௌதனென்பான்,<br/>
உச்சினிதொடங்கிப்போர்செய் குந்தம்போலுலகிலுண்டோ.  (35)<br/>
<br/>
இஃது கௌதனென்னுஞ் செங்குத்தத் தலைவன் உச்சினி<br/>
முதலிய தேசங்களை வென்றமை கூறியது.<br/>
<br/>
இடைமரு தூரிற்சாப மேந்திய சிறக்கையானை,<br/>
புடைமரு தடியின்வீழப் பொருதியே புறங்கொடாது, <br/>
விடைமழுவுடையான்பாத மென்கமலத்திற்சேர்த்த,<br/>
படைமரு தன்கைக்குந்தம் போலினிப் பாரிலுண்டோ. (36)<br/>
<br/>
இஃது படைமருதனென்னுஞ் செங்குந்தத்தலைவன்<br/>
சிறக்கையானென்று ம்ரசனை வென்றமை கூறியது.<br/>
<br/>
கூளிபாறினமிடங்கொண்டுசுற்றவே<br/>
காளிசாதகரெலாங்களத்திலாடவே<br/>
வாளிதொட்டெழுமொருவங்கக்கோவைமுன்<br/>
றோளிணையாற்பொருந்துங்கைக்குந்தமே.  (37)<br/>
<br/>
இஃது செங்குந்தத் தலைவர்கள் வங்கதேசத் தரசனை<br/>
வென்றமை கூறியது.<br/>
<br/>
வானைவென்று வரிசூழ்ந்த மண்ணைவென்றவுணரான,<br/>
கானைவென்றம்புராசிக் கடலைவென்றருங்கலிங்கன்,<br/>
சேனைவென் றலங்கன்மார்பஞ் செறியுமாமடங்கல்வையக், <br/>
கோனைவென்றரியவாகை கொண்டெனத்திரியுங்குந்தம்.  (38)<br/>
<br/>
இஃது செங்குந்தத் தலைவர்க்கு யாண்டு மெதிரின்மை<br/>
கூறியது.<br/>
<br/>
செங்கோனடத்தும் வளவனிட்ட <br/>
         சிங்காதனத்திலினிதிருந்த,<br/>
நங்கோன்கவியே கவியென்று <br/>
        நாட்டிக்கவிபுன் களைகளைந்து,<br/>
வங்கோடீழங்கன்னாட <br/>
        மாராட்டிரங்குச் சரஞ்சீனங்,<br/>
கொங்கோடெங்குந்தரத்திறையே <br/>
        கொள்ளுமின்னார் செங்குந்தம்.  (39)<br/>
<br/>
இஃதிச் செங்குந்தத் தலைவர்கள் ஒட்டக்கூத்தன்<br/>
கவியையே சிறந்ததாகக் கொண்டாரென்பதூஉம்,<br/>
ஐம்பத்தாறு தேசங்களையும் வென்று திறை<br/>
கொண்டாரென்பதூஉங் கூறியது.<br/>
<br/>
கலிக்குறும்படு வளவனுக்குங்காதுசூர்<br/>
வலிக்குறும்படு தனிவாகைக் குந்தர்க்கும்<br/>
பலிக்கு நற்புகழெலாம்பாதியாதலாற்<br/>
புலிக்கொடி மரபிரண்டினுக்கும் போந்ததால்.   (40)<br/>
<br/>
இஃது செங்குந்தர் மரபுக்கும் சோழன் மரபுக்கும்<br/>
புலிக்கொடி யுண்டெனக் கூறியது.<br/>
<br/>
தென்னனைச் சேரனைச் சிறுமைசொல்லவு<br/>
மன்னனை வளவனை மகிழ்ந்துபாடவும்<br/>
பன்னருஞ் சாரதிபடைத்த பான்மைபோ<br/>
லொன்னலர்க்குள்ளினத் துற்றகுந்தமே.  (41)<br/>
<br/>
இஃது செங்குந்த்த தலைவர் சோழராஜன் பகைவரை<br/>
வெல்லுதற்குரிமை கூறியது.<br/>
<br/>
சேல்வேறு புலிவேறாகுஞ் <br/>
        சேதுவி னளைவாய்ச்சென்னி, <br/>
கோல்வேறில்லாமலோச்சிக் <br/>
        கன்னியேகொள்வனென்றே,<br/>
மால்வேறுசிவன்வேறென்ன<br/>
        வழுத்திடா வண்மைபோல,<br/>
வேல்வேறு குந்தம்வேறென் <br/>
        றிருபொருள் விளம்பார்மேலோர். (42)<br/>
<br/>
இஃது வேலுக்குங்குந்தத்திற்கும் வேற்றுமையின்மை<br/>
கூறியது.<br/>
<br/>
பூமாலைகடப்பந்தாமம் பூண்மணித் தெரியல்செய்ய,<br/>
பாமாலைதன்னைக் கைக்கொள் முதலியர்பங்கதாக்கி,<br/>
மாமாலையொல்லார்காலில் வழிதுழிக்குடரின்மாலை,<br/>
தேமாலையாகச்சூடுஞ் செங்குந்தம்போலுமுண்டோ.  (43)<br/>
<br/>
இஃது செங்குந்தத்தின் பெருமை கூறியது.<br/>
<br/>
பற்றினும்பற்றுஞ்சென்னி பறிக்கினும் பறிக்கும்பாச, <br/>
மெற்றினுமெற்றுங்கூற்றை யீரினுமீரும்வாரிச்,<br/>
சுற்றினுஞ்சுற்றுமண்டந் துகளெழச் செயினுஞ்செய்யும்,<br/>
மற்றினுங்குந்தம்போற்றா திருப்பவருளரோமண்மேல்.         (44)<br/>
<br/>
இதுவுமது.<br/>
<br/>
போற்றியோ போற்றியென்று புதுமலர்தூவிச்சீற்ற,<br/>
மாற்றியே வந்தியாம லடையலர் வாழ்ந்திருந்தால், <br/>
காற்றென வூழித்தீயிற் கடலெனக் கொடியகோபக்,<br/>
கூற்றெனத் திரிந்துசோரிக் குளித்துடன் களிக்குங்குந்தம்.  (45)<br/>
<br/>
இதுவுமது<br/>
இனி வல்லானை வென்ற பழவூர் வீரன் முதலிய <br/>
பன்னிருவர் புகழ் கூறுகின்றது.<br/>
<br/>
சூட்டும்வீரவாகுவெனச் சொல்லும்பழுவூர்வீரனமர்,<br/>
மூட்டுங்கால மூழிவெள்ள மூடுங்காலமாகாதோ,<br/>
வேட்டங்காலில் வீழாதார் மேலுமுளரோவீதியுலா,<br/>
யீட்டுங்காலங்குந்தங்கண் டெழுமேகழுகுபருந்துகளும்.  (46)<br/>
<br/>
இஃது பழவூர் வீரனென்னுஞ் செங்குந்தத்தலைவன்<br/>
புகழ் கூறியது.<br/>
<br/>
காராமுருவமொழிந்துபொன்னின் கவினார்பழுவை வளம்பதியில்,<br/>
நாராயணனேவிக்கிரம நாராயணனா மென்னாதார்,<br/>
வாராவழிவந் தோமென்றேவாயிற்புல்லைக் கவ்விவந்தச்,<br/>
சேரார்சேரா நின்றுதொழச் செய்யுமன்னான் செங்குந்தம்.  (47)<br/>
<br/>
<br/>
இஃது பழவை நாராயணனென்னுஞ் செங்குந்தத் தலைவன்<br/>
புகழ் கூறியது.<br/>
<br/>
இனிமாநிலத்திற் கண்டதில்லை <br/>
         கேட்டேயிருத்த லன்றிபெரும்,<br/>
பனிமால்வரையுமைநாக <br/>
        முன்பின்படைதானெடுத்தாலு,<br/>
முனிமாறுண்டோ நடுநின்று <br/>
        முடிப்பான்கச்சித் தனியன்வட்டத்,<br/>
தனிமாநிழற்கீழ்ச்செங்குந்தஞ் <br/>
         சரணாகதிக்கு வைகுந்தம். (48)<br/>
<br/>
இஃது கச்சத்தனிய னென்னுஞ் செங்குந்தத் தலைவன்<br/>
புகழ் கூறியது.<br/>
<br/>
உடலமண்மேலுயிர்விண்மே <br/>
        லொல்லா ரொடுகவுதிரமொடு,<br/>
குடருங்கொழுவுங் கழுகோடுங்காள்ளை<br/>
        கொள்ளப் பரிந்தூட்டு,<br/>
மடல்வெண்டாழை முகமலர <br/>
        வாரிவாரித்திரைக் கரத்தால்,<br/>
கடல்வெண்ட்ரளவேயெறியு <br/>
        மொற்றியூரன் கைக்குந்தம்.  (49)<br/>
<br/>
இஃது செங்குந்தத் தலைவனாகிய வொற்றியூரனது<br/>
புகழ் கூறியது.<br/>
<br/>
தளர்ந்தவருக்குத் திருவுருவந் <br/>
         தன்னையடையார்க் கொருசிங்க, <br/>
மிளந்தையவர்க்குச் சிலைவேணல்லிசையாற் <br/>
         பொற்பூதரமேயாம், <br/>
வளர்ந்தசாலிவரம்பினில்வால் <br/>
         வளைகண் முத்தந்தரும் வளங்கூர், <br/>
களந்தையாதிநகரரசன் <br/>
         கைக்குந்தம் போற்காணோமே.  (50)<br/>
<br/>
இஃது செங்குந்தத் தலைவனாகிய கனத்தூரசன்<br/>
புகழ் கூறியது.<br/>
<br/>
கற்றிடங்கொண்டவர் கவின்சொற்கொள்ளுமே<br/>
யுற்றிடங்கொண்டபேர்க் குலகைநல்குமே<br/>
வெற்றிடங்கொண்டமே வலரைவீட்டுமே<br/>
புற்றிடங்கொண்டவன் பொலிகைக்குந்தமே.       (51)<br/>
<br/>
இஃது புற்றிடங் கொண்டானெனனுஞ் செங்குந்தத்<br/>
த்லைவன் புகழ் கூறியது.<br/>
<br/>
மூளாவடவைச்சிகரகிரி <br/>
         முடிகம்பிக்குமாறுதஞ்செந், <br/>
தாளான்மடங்க வொருகூற்றந் <br/>
         தனிமும்மதில்காய்ச்சிறுமூரல், <br/>
வேளாருயிரைப் பேர்க்கவனற்<br/>
         கண்ணும்விளங்குமுருத்திரனேர்,<br/>
கோளாந்தகனொண்டோளான்கைக் <br/>
         குந்தம்வா கைக்குந்தமே.  (52).<br/>
<br/>
இஃது கோளாந்தக னென்னுஞ் செங்குந்தத் <br/>
தலைவன் புகழ் கூறியது.<br/>
<br/>
புண்டரீகமே குவளையே தளவமே பூமாவே,<br/>
பிண்டியேபெறுஞ் சித்தசன்றன்குணம் பிழையாவென்,<br/>
கண்டவீர கண்டன் புலியூர்த் தனிகாத் தேசீர்,<br/>
கொண்டபள்ளி கொண்டான் கரதலத்திடைக்கொளுங்குந்தம்.  (53)<br/>
<br/>
இஃது புலியூர் பள்ளிகொண்டானெனுஞ் செங்குந்தத் <br/>
தலைவன் புகழ் கூறியது.<br/>
<br/>
குணமார்தருமத் தெவ்வேந்தர் <br/>
         குலக்கோ ளரியே குலத்தருவே, <br/>
தணவாவண்மைச் சகம்பேசச்சகமே <br/>
         தாங்கும்பூதரமே, <br/>
பிணவாவென்று பகரார்வாய் <br/>
        பிளந்துசோரிப் பெரும்பூதக்,<br/>
கணம்வாய்நிரப்புங் குந்தன்போற் <br/>
         காணோங்கேளோங் கற்றோரே. (54)<br/>
<br/>
இஃது பிணவனென்னுஞ் செங்குந்தத் <br/>
தலைவன் புகழ் கூறியது.<br/>
<br/>
மிண்டிடாமன் மேவலீர்விளம்பிடாமலோருமின்<br/>
றொண்டிடாமல் வாழ்வதெங்ஙன் சூரபன்மன்பட்டிடக்<br/>
கண்டவீரவாகு தேவர்கால் வருங்குலத்துமன்<br/>
வண்டுலாவுகண்டியூரன் வயிரவாகுகுந்தமே.   (55)<br/>
<br/>
இஃது கண்டியூர னென்னுஞ் செங்குந்தத் <br/>
தலைவன் புகழ் கூறியது.<br/>
<br/>
மூத்தமுதுகுன்றக்குரிசின் முதிருமணவைப்பாராளன், <br/>
பாத்தனென்னுமணியன்கைக் குந்தங்கொடுத்துப்பகரவே, <br/>
பூத்தமார்பத்தார்பறித்துப்பூழிபடவேவீழ்ந்திறைஞ்சிக், <br/>
கோத்துச்செங்கை மலர்கூப்பிக் குறுகார்சிறுகிவரக்கண்டான்.  (56)<br/>
<br/>
இஃது முதுகுன்ற மணியனென்னுஞ் செங்குந்தத் <br/>
தலைவன் புகழ் கூறியது.<br/>
<br/>
பஞ்சம்வெம்பத் தரும்பனையே நாவான்மிகவேபாடாது, <br/>
தஞ்சைவேம்பனைப்புகழ்ந்தே மதுமுன்செய்ததவமேயா, <br/>
மெஞ்சவெளிதோவூழியுருத்திரன்கைக்கொளுமூவிலைவேலே,<br/>
வஞ்சமாயை யவதரித்த திவன்கைக்குந்தவரவாமால்.             (57)<br/>
<br/>
இஃது தஞ்சை வேம்பனென்னுஞ் செங்குந்தத் <br/>
தலைவன் புகழ் கூறியது.<br/>
<br/>
வல்லான்றன்றிருத்தேவி மங்கலியம் <br/>
         பிழையாமன்மடிதானேற்றிங்,<br/>
கெல்லோருமங்கலியப்பிட்சையிடு <br/>
          மெனத்தாள்வீழ்ந்திரப்பவேண்டிக்,<br/>
கொல்லாமல்விடுதல்புக ழெனக்கருதியோ<br/>
          கற்பின் கொண்டவாய்மை,<br/>
நல்லார்களிருந்தவையின் புகழ்கைக்கோ<br/>
         காத்ததுகொனஞ்செங்குந்தம்.  (58)<br/>
<br/>
இஃது செங்குந்தத் தலைவர் வல்லானென்னுமரசனைச்<br/>
செவித்தமை கூறியது.<br/>
<br/>
எல்லாக்காலத்தினு மொன்றேற்பவருக் கில்லையெனுஞ், <br/>
சொல்லானதுகற்றுஞ் சொல்லறியாரேந்துகுந்தம், <br/>
வல்லானைக் கொல்லாமன்மனை விக்குமங்கலிய,<br/>
முல்லாசத்திடனளிக்கு முதவியதொன்றறிந்தேமால்.  (59)<br/>
<br/>
இஃது செங்குந்தத்தலைவ ரிரப்பவருக் கெக்காலத்துங்<br/>
கொடுப்பாரென்பதை விளக்கியது.<br/>
<br/>
முத்தமிழிராசராசேந்திரன்முன்னமே<br/>
சுத்தவீரத்திறந்துலங்குதற்கொரு<br/>
பொய்த்தலைகொடுத்தலிற்புகழ்பெறாதென<br/>
மெய்த்தலைகொடுத்தனவீரக்குந்தமே.        (60)<br/>
<br/>
இஃது செங்குந்தத்தலைவரது வீரத்திறங் கூறியது.<br/>
<br/>
பைந்தமிழ்க்காவலர்பகரும்பாடலார்<br/>
கந்தவேடான்மகிழ்கைலைக்காவலார்<br/>
வந்தவீரப்படைத்தலைவர்வந்துழி<br/>
சிந்தவேகழுத்துடற்செகுத்தகுந்தமே.     (61)<br/>
<br/>
இதுவுமது.<br/>
<br/>
தில்லைமூதூர் நடஞ்செய்யுமாலயத்<br/>
தொல்லையிற் பொறித்திடுமுழுவைமுத்திரை<br/>
யெல்லையினாவலொன் பதின்மர்க்காக்கியோர்<br/>
வல்லயிற்றுணையொடு மருவுங்குந்தமே.         (62)<br/>
<br/>
இஃது குந்தத்தின் பெருமை கூறியது.<br/>
<br/>
எந்தையாமம்மை பாகத்திறைவனை வணங்கியாமே<br/>
பைந்தமிழ்ப்பரணி செய்தப் பாடலோடந்தமாக<br/>
வந்தமாமடவாராட வரியணையிருந்தவீரர்<br/>
குந்தமேகுந்தம்வேறு குந்தமுமுளதோகூற.            (63)<br/>
<br/>
இஃது செங்குந்தத்தலைவர் கூத்தனென்னுந் தம்மாற்<br/>
பாணிப்பிரபந்தங் கேட்டனரென்பதை விளக்கியது.<br/>
<br/>
வரச்சிங்காதன வளவர்தம்பிரான்<br/>
றரச்சிங்காதனந் தன்னிலேறியே<br/>
துரைச்சிங்காதனந் தொழுங்கவிக்கிடுஞ்<br/>
சிரச்சிங்காதனச் சீர்செங்குந்தமே.              (64)<br/>
<br/>
இஃது செங்குந்தத்தலைவர் கூத்தனென்னுந் தமக்கு <br/>
ஈட்டியெழுபதென்னும் பிரபந்தத்தைக் கேட்கச் சிரச்சிங்காடன<br/>
மீட்டமை கூறியது.<br/>
<br/>
வேட்டுமானாடரிதாயவேணியர்<br/>
சூட்டுதாள்வாரிசத்துணைகளேத்தியே<br/>
யாட்டுகசென்னியையலர்த்தியேயெனக்<br/>
காட்டுதற்கேயரிக வின்கைக்குந்தமே.          (65)<br/>
<br/>
இதுவுமது.<br/>
<br/>
விண்டுவேதனுநாடரிதாகியவிமலன்<br/>
பண்டுதாருகப்பிரமகத்திப்பழிபோகக்<br/>
கொண்டுதாமெனக்கடுகியேகுடிவழித்தொன்மை<br/>
கண்டுதாங்கழுத்தரிந்ததுகவின்கவின்குந்தம்.  (66)<br/>
<br/>
இதுவுமது.<br/>
<br/>
தவந்தனிச்செய்வதென்றலைச்சிங்காதன<br/>
முவந்துபாவாடையிட்டோடுஞ்சோரிமே<br/>
னவந்தனிற்பாடியநங்கவித்திறஞ்<br/>
சிவந்திடச்செய்ததுதிருச்செங்குந்தமே.  (67)<br/>
<br/>
இஃது குந்தத்தினது மகத்துவங் கூறியது.<br/>
<br/>
வீணுக்கேறாத வாய்மை விளம்பிடாவெற்றியாள<br/>
ராணுக்கேறாய்ப் பிறந்தோரடு புலிப்பதாகைமன்னர்<br/>
நாணுக்கேறாத சாபநாட்டியே யிறுத்தமாறன்<br/>
மாணுக்கேறாத மாற்றாரடைந்திட மருவுங்குந்தம்  (68)<br/>
<br/>
இஃது குந்தத்தினது பெருமை கூறியது.<br/>
<br/>
வட்டமாரவையுழைவந்தமேலவ<br/>
ரிட்டபாவாடைகண்டிசைபெறாதுமண்<br/>
முட்டவந்துயிர்பெறீஇமொய்த்துளேமெனக்<br/>
கட்டுளகுந்தர்சீர்கழறியேத்தினார்.   (69)<br/>
<br/>
இஃது செங்குந்தத்தின் பெருமையை உலகம்<br/>
புகழ்ந்தமை கூறியது.<br/>
<br/>
செந்தமிழ்க்காகப்போந்து சிவந்தபாவாடையாக<br/>
நந்தமக்கிடுங்கா லெந்தநகரமு முளம்வியந்த<br/>
வந்தரத்தமரர் வாழ்த்தியணி மலர்மாரி பெய்தாரிந்தச்<br/>
செங்குந்தர் பெற்றவிசையெவர் பெற்றாரம்ம.  (70)<br/>
<br/>
இஃது இச்செங்குந்தத்தலைவர் பெரும்புகழ்<br/>
பெற்றோரெனக் கூறியது.<br/>
<br/>
அம்பர்நாட்டமர்ந்தகுந்தமயனரியரன்மூன்றென்னு, <br/>
மும்பர்தாமறியவேண்டு முயர்ந்தமுத்தமிழினாலே,<br/>
கும்பசம்பவனேதேர்ந்து கூறவேவேண்டுமல்லா,<br/>
லிம்பர்யாங்கூறவேண்டு மெவர்மற்றுங் கூறுவாரே.   (71)<br/>
<br/>
இஃது செங்குந்தத்தின் பெருமை கூறற்பாலா ரினைய<br/>
ரெனக் கூறியது.<br/>
<br/>
<strong> ஈட்டியெழுபது மூலமும் உரையும்<sup>§</sup> முற்றிற்று.</strong><br/>
<sup>§</sup> [உரை சேர்க்கப் படவில்லை]<br/>
<br/>
இந்நூலாசிரிய ரிவ்வீட்டியெழுபது முற்றிய பின்னர்பாடிய<br/>
எழுப்பெழுதில் இஃதொரு தலைச்செய்யுள்.)<br/>
<br/>
கலைவாணி நீயுலகி லிருப்பதுவுங் <br/>
         கல்வியுணர் கவிவல்லோரை, <br/>
நிலையாகப் புரப்பதுவு மவர்நாவில் <br/>
        வாழ்வதுவு நிசமேயன்றோ, <br/>
சிலைவாணானா விருந்தாயிரம்புயங்க <br/>
         டுணிந்து முயர்சீவனுற்றான், <br/>
றலையாவி கொடுத்திடுஞ்செங் குந்தருயிர்<br/>
         பெற்றிடவுந் தயை செய்வாயே.<br/>
<br/>
நிலைதந்தார் புவியினுக்கு யாவருக்கு <br/>
        மபிமான நிலைக்கத்தந்தார், <br/>
கலைதந்தார் வணிகருக்குச்சீவனஞ்செய் <br/>
         திடவென்றே கையில்யாண்டும், <br/>
விலைதந்தார் தமிழினுக்குச் செங்குந்தரென் <br/>
         கவிக்கு விலையாகத்தான், <br/>
தலைதந்தா ரெனக்கொட்டக் கூத்தனெனும் <br/>
         பெயரினையுந் தாந்தந்தாரே.<br/>
<br/>
சிவசண்முக மெய்ஞ்ஞானதேசிகன் திருவடி வாழ்க.<br/>
----------------------------<br/>
<strong> சிறப்புப்பாயிரம். </strong><br/>
<br/>
உலகெலாந்தந்த வுமையொருபாக<br/>
னிலகுநன்னுதலெழீஇ யெரிசுடர்விழிப்பொறி<br/>
யாறொருகூறா யீறில்பேராற்ற<br/>
லானனமிருமூன் றானெனுமுரைபெறீஇ<br/>
மிளிர்சரவணபவன் கிளர்புயவீர<br/>
வாகுதேவாதி யாகுமொன்பதின்ம<br/>
ரிணையறுபூதக் கணமொடுசென்றோ<br/>
ரிடும்பையிலமரர்க் கடும்பகையாஞ்சூர்<br/>
முதறடிந்தும்பர் பதிசசிமணாளற்<br/>
கருளுபுதேவகுஞ் சரிமணம்புணர்ந்தோ<br/>
<br/>
ரெல்லையிலாட னல்லுலகாடுபு<br/>
பாமகடலைவன் மாமகள்கொழுந <br/>
னாதியோர்வழுத்த சோதியார்கந்த<br/>
மலைமிசைநிலைஇய கலைநிறைபுலவன்<br/>
றன்னருள்சுட்டிப் பின்னிகல்வல்லன்<br/>
மநுவழிவந்த தநுவினனாமுசு<br/>
குந்தனின்றாற்று மந்தமிறவத்திற்<br/>
கிதயமதுருகி நிதியருள்பெருகி<br/>
வந்துபோர்கண்டசெங் குந்தரொன்பானெனும்<br/>
வீரரையவன்படை வீரராத்தரவவர்<br/>
<br/>
கோவின்மங்கையர்க்கு காவலராகி<br/>
யெட்டுத்திக்குள மட்டறுமடையலர்<br/>
போரில்வெங்கண்ட சீரியராயமர்ந்<br/>
தான்றபேராற்ற லேன்றசுந்தரராங்<br/>
குமரரைத்தரவவர் நிமிர்திறலெண்ணா<br/>
ரெண்ணச்சென்னாள்கடை நண்ணிப்புரிந்திட்<br/>
டோவாசெல்வ மேவாத்தகைபெறூஉஞ்<br/>
சந்தமார்மருமர்செங் குந்தர்வண்புகழ்நில<br/>
மெங்குநின்றொளிர்தரத் தங்குலத்தாயிரஞ்<br/>
சிரமறுத்தாசனந் தரையிலிட்டொப்பிலா<br/>
<br/>
வமிழ்தினிற்சுவைதரூஉந் தமிழ்தெரிபுலவரா<br/>
மரசருக்கருசனா வுரைசெய்சென்னியுமகிழ்ந்<br/>
தேத்திடுமொட்டக் கூத்தனையிருத்தி<br/>
யவன்றிருவாயா னவந்தரக்கேட்ட<br/>
வீட்டியெழுபதென நாட்டுபிரபந்தங்<br/>
கற்றவர்மற்றைய ருற்றெளிதறிதர<br/>
வியற்றமிழுரையாக் குயிற்றித்தருகென<br/>
வதுவைநீங்காத புதுவையாமமரர்<br/>
பதியினல்லொழுக்கந் துதிபெறக்கிளைத்துச்<br/>
சந்தமார்கல்விச் செந்தளிர்தளிர்த்தே<br/>
<br/>
ரியலிலக்கியமெனு நயமலர்பூத்துத்<br/>
திசைபலவுஞ்செல விசைமணம்வீசிச்<br/>
சுவைதருமின்சொன் னவநறவரந்துளித்<br/>
துலகுணக்கொடைக்கனி யிலகுறப்பழுத்தே<br/>
யின்புறுநண்பர்க் கன்பெனுநிழறந்<br/>
தற்புதத்துயர்ந்த கற்பகத்தாரு<br/>
சுந்தரமமைந்தசெங் குந்தநன்மரபில்<br/>
வந்தந்தரிக்கிடந் தந்தசங்கரனருண்<br/>
முருகனம்போருகச் சரணம்வாய்நெஞ்சினன்<br/>
<br/>
வள்ளலெனவுரைக்கும் வெள்ளைமுத்தேந்திரன்<br/>
மாதவத்துகித்த வாதவனருத்த<br/>
மென்னையநல்கெனும் பொன்னையபூபன்<br/>
நல்லப்பனென்னுஞ் செல்லொக்கும்வ*******  <br/>
முதல்வனுதவிய புதல்வனெனமரீஇத்*******<br/>
திக்கனைத்தும்புகழ்ச் சக்கரநடாத்தும் ***<br/>
ஒப்பிலாச்சவலைச் சுப்பராயக்கோ ***<br/>
வும்பரும்புகழும் அம்புலித்தோன்ற **<br/>
[** cannot make out the words due to <br/>
poor quality of the photocopy]<br/>
லரிதினிற்பயந்த கரையில்சீர்க்காளை<br/>
யொப்பாருமில்லா அப்பாவுகுரிசிற்<br/>

பிள்ளைவண்டார்தொடைப் பள்ளிகொண்டான்சுதன்<br/>
பங்கயமுகம்பார் மங்கையரிரந்தோர்<br/>
முத்தையதாவெனு முத்தையகோமான்<br/>
மட்டறுபுகழினன் குட்டயநரபதி<br/>
யருந்தவப்பயனெனப் பெருந்தலமுதித்த<br/>
பூண்டவிராதணி தாண்டவராயவே<br/>
ளிப்புவியெலாம்புகழ் சுப்பராயன்செயு<br/>
நன்னிலைவந்த சென்னிலையுடைய<br/>
அண்ணாமலையென நண்ணுநாமத்தன்<br/>
நனைதார்த்தோளினன் வினைதீர்த்தான்றிருத்<br/>
<br/>
தோன் றலெனவந்த வான்றகலைவல்ல<br/>
விராமதாபரனெனு மிராமசாமிப்பதி<br/>
பொன்னாத்தருங்கைச் சின்ன்னாத்தைதந்த<br/>
சிவசங்கரிக்காள் சிவசங்கரக்கோ<br/>
வருணனில்விளங்கும் அருணாசலன்றருங்<br/>
குழந்தையென்றுதித்த குழந்தையென்பெயரோ<br/>
னுவலுமொன்பதின் மருநுவன்றாகத்<br/>
திசைபலவற்றினு மிசைபிரபந்த<br/>
மாயிரமழைத்ததின் மீயுயர்பொருளின்<br/>
வழுக்களைந்தான்ற விழுப்பொருளாக<br/>
<br/>
வங்கையினெல்லிச் செங்கனியென்ன<br/>
வியற்றினனுரைபெருங் கயற்றிரளெழுந்து<br/>
மழைதலைச்சுமந்த தழைகமுகின்குலை<br/>
யுகுத்தரவிந்த நகைத்துணருறங்கு<br/>
மணிநீர்வளத்த வணிநீர்ப்பெண்ணை<br/>
நதிபுறமுடுத்த நிதிபெறுபட்டாம்<br/>
பாக்கத்தெழிறரு மாக்கடுதிக்குஞ்<br/>
சிதம்பரமுகிலரு ளிதம்பன்<br/>
வாய்மைசேர்சுப்ப ராயநாவலனே.<br/>
<br/>
இஃது புதுவை, க.சுப்பராயமுதலியாராற்சொல்லியது.<br/>
---------------------<br/>
<br/>
சீரார்பொன் னையன்முனந் திரையமுதைப் <br/>
        புலவருணச் செய்தல்போலிப்<br/>
பாராரப்புதுவையில்வாழ் பொன்னையமா <br/>
        லீட்டியெழு பதெனும்வாரி<br/>
நேராருமுரையமுதை யெழிற்பட்டாம் <br/>
        பாகைமகிழ் நிபுணன்மிக்க<br/>
பேராருஞ்சுப்பரா யக்கவியா மந்தரத்தாற் <br/>
         பெறச்செய்தானே.<br/>
<br/>
தருமபுரவாதீனம்<br/>
சோமசுந்தரக்கவிராயராற் சொல்லியது.<br/>
<br/>
<strong> சிறப்புப்பாயிரம் - முற்றிற்று.</strong><br/>
---------------------<br/>
</ul>
<hr noshade=""/>
This file was last updated on 6 October 2008. <br/>
Feel free to send corrections to the webmaster. <br/>
</body></body></html>