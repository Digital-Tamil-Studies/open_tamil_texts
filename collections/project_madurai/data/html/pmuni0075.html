<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : Kumar Mallikarjunan--><html>
<head><meta content="text/html; charset=utf-8" http-equiv="Content-Type"/>
<meta content="Kumar Mallikarjunan" name="Author"/>
<title>thiruk kadavUr prapanthankaL (in tamil script, unicode format)</title>
</head>
<body>
<body bgcolor="white" text="#800000"></body><center><img src="pmdr0.gif"/></center>
<hr noshade="" width="50%"/>
<a name="Top"><center><h3>apirAmi pattar's thiruk kadavUr prapanthankaL<br/>(in tamil script, unicode/utf-8 format)<p>
அபிராமிபட்டர் அருளிய</p></h3><h3>திருக்கடவூர் பிரபந்தங்கள்</h3></center>
<hr noshade="" width="50%"/>
<ul><li><a href="#p1">திருக்கடவூர் கள்ள விநாயகர் பதிகம்</a></li>
<li><a href="#p2">திருக்கடவூர் அமுதகடேசுவரர் பதிகம்</a></li>
<li><a href="#p3">திருக்கடவூர்க் காலசம்மாரமூர்த்தி சபதம்</a></li>
<li><a href="#p4">திருக்கடவூர்க் காலசங்கார மூர்த்தி பின்முடுகு</a></li>
</ul><br/>
<hr noshade="" size="4"/><ul>
Acknowledgement: <br/>
Etext Preparation (input) : Dr. Kumar Mallikarjunan, Blacksburg, Virginia, U.S.A.<br/>Etext Preparation (proof-reading) : Dr. Kumar Mallikarjunan, Blacksburg, Virginia, U.S.A.<br/>Etext Preparation (webpage) : Kumar Mallikarjunan<br/>
<br/>This webpage presents the Etext in Tamil script  but in Unicode encoding.<br/>
<br/>

© Project Madurai 1999<br/>Project Madurai is an open, voluntary, worldwide initiative devoted<br/>to preparation of electronic texts of tamil literary works and to<br/>distribute them free on the Internet. Details of Project Madurai are<br/>available at the website http://www.tamil.net/projectmadurai<br/><br/>You are welcome to freely distribute this file, provided this<br/>header page is kept intact.<br/>
</ul>
<hr noshade=""/><ul>
<h2>அபிராமிபட்டர் அருளிய<br/>திருக்கடவூர் பிரபந்தங்கள்</h2>
<hr noshade=""/><a name="p1">
<h3>திருக்கடவூர் கள்ள விநாயகர் பதிகம்</h3>
<br/>கட்டளைக் கலித்துறை<br/><br/>
பங்கயத் தாளும் ஒருநான்கு தோளும் படாமுகமும்<br/>
திங்களின் கோடும் வளர்மோ தகத்துடன் செங்கையிலே<br/>
அங்குச பாசமு மாகிவந்(து) என்றனை ஆண்டருள்வாய்;<br/>
வெங்கய மே!கட வூர்வாழுங் கள்ள விநாயகனே!            1.<br/><br/>

உண்ணும் பொழுதும் உறங்கும் பொழுதும் ஒருதொழிலைப்<br/>
பண்ணும் பொழுதும் பகரும் பொழுதும்நின் பாதத்திலே<br/>
நண்ணுங் கருத்துத் தமியேனுக் கென்றைக்கு நல்குவையோ?<br/>
விண்ணும் புகழ்கட வூர்வாழும் கள்ள விநாயகனே!            2.<br/><br/>

யாதொன்றை யாகிலும் எண்ணிய போ(து) உன் இணைக்கமல்<br/>
பாதம் பரவிய பேர்கட் கலாது பலித்திடுமோ?<br/>
பேதம் தெரிந்த மறையோர் தமது பெருச்தெருவில்<br/>
வேதம் பயில்கட வூர்வாழுங் கள்ள விநாயகனே!            3.<br/><br/>

அரனென் பவனையும் அம்புயத் தோனையும் ஆழிசங்கு<br/>
கரனென் பவனையுங் கைதொழ வேண்டி உன் கால்தொழுவார்<br/>
இரவும் பகலும் இயலிசை நாடக மென்னும் நன்னூல்<br/>
விரவுந் தமிழ்க்கட வூர்வாழுங் கள்ள விநாயகனே!           4.<br/><br/>

துதியேன் எனினும் தொழுகேன் எனினும் தொழுபவர்தமை<br/>மதியேன் எனினும் வணங்கேன் எனினும் வலியவந்து<br/>கதியே தரும்வழி காட்டிடுவாய்; நின் கருணையினால்<br/>விதியே புகழ்க்கட வூர்வாழுங் கள்ள விநாயகனே!           5.<br/><br/>

நாக ந்துரகம் பலபணி அடை நவநிதிகள்<br/>
பாகஞ்சு மென்மொழியாள் போகமும் உன்றன் பாதமதில்<br/>
மோகந் திகழப் பணிந்தோர்க்(கு) அலாமல் முயன்றிடுமோ?<br/>
மேகம் பயில்கட வூர்வாழுங் கள்ள விநாயகனே!           6.<br/><br/>

இளங்குஞ் சரச்செழுங் கன்றே! எனச்சொலி ஏத்திநின்றாய்<br/>
உளங்கசிந் தங்கையால் குட்டிக்கொண் டோர்க்கோர் குறையுமுண்டோ?<br/>
வளங்கொண்ட மூவர் தமைமறித் தேதமிழ் மாலைகொண்டு<br/>
விளங்கும் புகழ்க்கட வூர்வாழுங் கள்ள விநாயகனே!          7.<br/><br/>

தண்டாயுதத்தையும் சூலாயுதத்தையும் தாங்கியென்னைக்<br/>
கண்டாவிகொள்ள நான் வரும் வேளையில் காத்திடுவாய்<br/>
வண்டாரவாரஞ்செய் மாமலர்ச்சோலை வளப்பமுடன்<br/>
விண்தாவிய கடவூர் வாழும் கள்ள விநாயகனே.         	8<br/><br/>

மூவரும் தங்கள் தொழிலே புரிந்திட முந்திமுந்தித்<br/>
தாவரும் நெற்றியில் தாக்கியுன் நாமத்தைச் சாற்றிடுவார்;<br/>
தேவரும் போற்றிய தேவே! உனையன்றித் தெய்வமுண்டோ?<br/>
மேவருஞ் சீர்கட வூர்வாழுங் கள்ள விநாயகனே!            9.<br/><br/>

மைப்பொரு வாரண மாமுக மீதினில் வாய்ந்ததுதிக்<br/>
கைப்பொரு ளே! என்று கைதொழு வோர்குன் கருணைவைப்பாய்;<br/>
பொய்ப்பணி யோஅறி யாதமு தீசன் புகழுமெங்கள்<br/>
மெய்ப்பொருளே!கட வூர்வாழுங் கள்ள விநாயகனே!         10.<br/><br/>
<a href="#top">Goto the top of this file</a><br/>
----------<br/>
<hr noshade=""/><br/>
<a name="p2"><h3>திருக்கடவூர் அமுதகடேசுவரர் பதிகம்</h3>
<i>(ஆசிரிய விருத்தம்)</i><br/><br/>
சுடர்மணிக் குழையும் மலர்க்கரத் துழையும் தும்பிகள் இடையிடை நுழையும்<br/>        	தும்பமா லிகைபும் வம்புவார் சடையும் துண்டவெண் பிறையுமுந் நூலும்<br/>நடனபங் கயமும் கிரணகங் கணமும் நங்கைபங் கமர்ந்தசுந் தரமும்<br/>        	நயனமூன் றுடைய கோலமுங் கண்டோர் நமனையுங் காணவல் லவரோ?<br/>கொடிபல தொடுத்த நெடியமா மணிபொற் கோபுரம் பாரிடந் தொடுத்துக்<br/>        	கொழுந்துவிட் டெழுந்து வாணில வெறிப்பக் கொண்டல் வந் துலவியே நிலவும்<br/>கடிமலர்த் தடமுஞ் சுருதியோ திடமும் கன்னிமா மாடமுஞ் சூழ்ந்து<br/>        	கனவளஞ் செறிந்த கடவையம் பதியாய்! காலனைக் காய்ந்ததற் பரனே!         1.<br/><br/>

தண்டமுங் கயிறுஞ் சூலமும் புகைந்த தழலுமிழ் கண்களும் வளைந்த<br/>        	தந்தமுஞ் சிவந்த குஞ்சியுங் கரிய சைலமே அனையமே னியுமாய்<br/>அண்டிய சமனைக் கண்டுள மயங்கி அறிவழிந் திருவிழி களும்பஞ்(சு)<br/>        	அடைந்துவாய் புலர்ந்து மெய்மறந் திடும்போ(து) அம்பிகை தன்னுடன் வருவாய்!<br/>வண்டுகள் முரன்று முகைமுறுக் குடைந்து மதுமழை பொழிந்துதா தளைந்து<br/>        	மடல்விரிந் தலர்ந்து பொன்னிறம் பொதிந்த மண்டலங் கொன்றைவார் சடையாய்!<br/>கண்டவர் உளமுங் கண்ணுமே கவருங் கனதன வனிதையர் நெருங்கும்<br/>        	கனவளஞ் செறிந்த கடமைவையம் பதியாய்! காலனைக் காய்ந்ததற் பரனே!         2.<br/><br/>

தனபதி யனைய செல்வமே பெறினும் சதமகன் போகமே பெறினும்<br/>        	தாரணி சுமக்குஞ் சேடனே நிகராய்த் தக்கதோ ரறிவெலாம் பெறினும்<br/>அனகனையத்த அழகுதான் பெறினும் அருமறைக் கிழவனே எனினும்<br/>        	ஐய! நின் கடைக்கண் அருள்தவ றியபேர் அங்கையோ டேந்திநின் றுழல்வார்;<br/>பனககங் கணத்தாய்! அளப்பெருங் குணத்தாய்! பார்வதி வாமபா கத்தாய்!<br/>        	பவளநன் நிறத்தாய்! தவளதூ ளிதத்தாய்! பரிபுரம் அலம்புபொற் பதத்தாய்!<br/>கனகமுந் துகிலுந் தரளமும் வயிரக் கலன்களும் நிலந்தொறு மிடைந்த<br/>        	கனவளஞ் செறிந்த கடவையம் பதியாய்! காலனைக் காய்ந்ததற் பரனே!         3.<br/><br/>

தந்தையை மனையை ஒக்கலைத் துணையைத் தாயைமென் குதலைவாய்ச் சேயைத்<br/>        	தனத்தையெள வனத்தை இன்பபோ கத்தைத் தையல்நல் லாள்பெறுந் திறத்தை<br/>அந்தியும் பகலும் விரும்பிமெய் சோம்பி ஆழ்கடற் படுதுரும் பாகி<br/>        	அலக்கழிந் தேனைப் புலப்படத் திருத்தி ஆட்கொள நினைத்திலாய் அன்றோ!<br/>சிந்தைநந் துருக இன்னிசை படித்துச் சிலம்பொலி யாரவே நடித்துச்<br/>        	செழும்புனற் சடைமேற் கரந்தையை முடித்துத் திருவெணீ(று) உடலெலாந் தரித்துக்<br/>கந்தைகோ வணம்தோல் பொக்கணந் தாங்கிக் கபாலமொன் றேந்திநின் றவனே!<br/>        	கனவளஞ் செறிந்த கடவையம் பதியாய்! காலனைக் காய்ந்ததற் பரனே!         4.<br/><br/>

வஞ்சகக் கிணறாய்த் துன்பவா ரிதியாய் வறுமையென் பதற்கிருப் பிடமாய்<br/>        	மறம்பொதி குடிலாய் அசத்திய வினதயாய் மயல்விளை கழனியாய்ப் பாவ<br/>சஞ்சிதவடிவாய்ச் சருச்சரைப் புரமாய்ச் சங்கட நோய்க்களஞ் சியமாய்த்<br/>        	தலைதடு மாறித் திரியுமென் றனக்குன் தண்ணருள் கிடைக்குமோ? அறியேன்;<br/>நஞ்சமும் பகுவாய்ச் சுடிகைமுள் ளெயிற்று நகைமணிப் பாந்தளஞ் சூழ்ந்த<br/>        	நளிரிளம் பிறையோ டொளிர்செழுஞ் சடையாய்! நங்கையர் முழுமதி முகத்தைக்<br/>கஞ்சமென் மலர்கள் கண்டுவா யடுங்கும் கந்தமுந் தியதடஞ் சூழும்<br/>        	கனவளஞ் செறிந்த கடவையம் பதியாய்! காலனைக் காய்ந்ததற் பரனே!         5.<br/><br/>

பிரமனுஞ் சலிக்கத் தாயர்சஞ் சலிக்கப் பேதையர் கண்(டு) அசங் கதிக்கப்<br/>        	பிணிகளூம் பகைக்க மூப்புவந் தலைக்கப் பின்றொடர்ந்(து) ஆசைசென் றிழுக்கத்<br/>தருமனும் வெறுக்க நரகமும் ஒறுக்கத் தாரணி சுமந்துநொந் திளைக்கச்<br/>        	சகடெனச் சுழலும் கறங்கெனக் கொடிய சடலம தெடுக்கநான் இலக்கோ?<br/>குடுமணி இமைக்கும் புதுமலர்த் தடத்தில் கோட்டிள மோட்டுமா மேதிக்<br/>        	குலங்கள்போய் படிந்து நலங்கிளர் செழுந்தேன் குவளைமென்(று) ஒழுக்கிய தோற்றம்<br/>கரியமா கடலிற்புகுந்துநீர் அருந்துங் காளமே கங்களோ வெனவாய்க்<br/>        	கனவளஞ் செறிந்த கடவையம் பதியாய்! காலனைக் காய்ந்ததற் பரனே!         6.<br/><br/>

மறுகுவெஞ் சினத்தர் தெருமவ குணத்தர் வஞ்சகம் பொதிந்தநெஞ் சகத்தர்<br/>        	வழக்கமொன் றில்லாப் பிணக்குறு மூடர் மதியிலாப் பதிதர்பால் அணுகிப்<br/>பொறுமையில் தருமன் நெறியினில் சேடன் புலமையில் குறியமா முனிவன்<br/>        	புரந்தரன் எனவும் நிரந்தரம் புகழ்ந்து பொழுதவம் போக்கினன் அந்தோ<br/>வெறிமலர்ப் பிரசஞ் சொரிந்துவண் டினங்கள் மிடைந்துமா முகிலினைக் கிழித்து<br/>        	மேலிடத்(து) இரவிப் பசும்புர விகளாய் விளங்கியே விண்டல முகட்டைக்<br/>கருவினின் றோங்கிச் செறியும்ஐந் தருக்குள் கற்பகத் தருவினை யப்பாய்!<br/>        	கனவளஞ் செறிந்த கடவையம் பதியாய்! காலனைக் காய்ந்ததற் பரனே!         7.<br/><br/>

நெஞ்சகக் குழைந்து பணிவிடைக் கிசைந்து நீறொடு கண்டிகை புனைந்து<br/>        	நிலவுபொற் கோயி லதைவலம் புரிந்து நெகிழுமுன் நாண்மலர் எடுத்து<br/>வஞ்சமா மயக்கில் மயங்கும்ஐம் புலனாம் மாற்றலர் வலிமையைக் களைந்துன்<br/>        	மலர்ப்பதத்(து) இருத்தி அலக்கணைத் துரத்தி மதிமிகு வாழ்வளித் திடும்ஒம்<br/>சுஞ்சகர் எனுநற் றூயமூன் றெழுத்தைச் சுகிர்தமாய் கொண்டருச் சனைசெய்<br/>        	தொண்டர்கள் உறவைக் கொண்டுனைப் பணியச் சுணங்கனாம் எனக்கருள் புரிவாய்;<br/>கஞ்சமென் மலர்மீ(து) அஞ்சமே படரக் கார்மயில் ஓரமாய் நடிக்கும்<br/>        	கனவளஞ் செறிந்த கடவையம் பதியாய்! காலனைக் காய்ந்ததற் பரனே!         8.<br/><br/>

மைக்கயல் விழியால் மயக்கியுள் ளுருக்கி மஞ்சளால் முகத்தினை மினுக்கி<br/>        	மணிநகை பெருக்கி ஆசையுண் டாக்கி வளரிள முலைத்துகில் இறுக்கிப்<br/>பக்கல்வந் தமர்ந்து மென்மொழி பகர்ந்து பரவசம் அடைந்துமேல் விழுந்து<br/>        	படிற்றுளம் உணர்த்தாச் சத்திய முரைத்துப் பறித்திடப் பயிலுபா வையர்க்காய்த்<br/>துக்கசா கரத்தில் அழுந்திநா டோறும் தோதகப் பட்டபா தகனைத்<br/>        	துய்யசெங் கமலச் செய்யதா ளிணைக்கே தொண்டுகொண் டால்குறை யுமோ?<br/>கைக்கழங் காடுந் திறத்தினை நிகராய்க் கமலமென் மலர்மிழை அறுகால்<br/>        	களியடு சுழலுங் கடவையம் பதியாய்! காலனைக் காய்ந்ததற் பரனே!         9.<br/><br/>

செயல்பணி விடையாய்ச் செப்பல்ஐந் தெழுத்தாய்த் திரிதலே வலம்புரி தலுமாய்ச்<br/>        	சிந்தையின் நினைவே தியானமாய் உண்டு தெவிட்டல்நை வேதனம் சிறப்பாய்த்<br/>துயிறல்வந் தனையாய்த் திருவுளத் துவந்து துள்ளுவெள் விடையினில் ஏறித்<br/>        	தொண்டரும் விசும்பில் அண்டருங் காணத் தோகையோ(டு) எனக்குவந் தருள்வாய்;<br/>வயல்கரம் புறைந்த கடைசியர் முகத்தை மதியம்என்(று) அதிசய மிகுந்து<br/>        	வரும்பக லிடத்தும் இரவினும் குவளை வாயடுங் காமலே விளங்கும்<br/>கயனெடுந் தடமுங் கமுகமுங் கமுகைக் காட்டிய கன்னலும் பொதிந்த<br/>        	கனவளஞ் செறிந்த கடவையம் பதியாய்! காலனைக் காய்ந்ததற் பரனே!          10.<br/><br/>
<a href="#top">Goto the top of this file</a>
<br/>
<hr noshade=""/><a name="p3"><h3>திருக்கடவூர்க் காலசம்மாரமூர்த்தி சபதம்</h3>
<i>(சந்த விருத்தம்)</i><br/><br/>அந்தரத் தமரர் மந்தரத் தையலி அலைக டற்றலை நிறுத்திநின்(று)<br/>        	அழலுறாக் கடைய அதனிடைத் துடைய அமுத முற்றடையும் அண்ணலார்<br/>கந்த ரத்திடை கறுப்பி னார்கவுரி கண்க ளித்திடு முறுப்பினார்<br/>        	கால காலகட வூரர் கோலமது கண்டு தண்டனிட வல்லபேர்<br/>பந்தம் ஆசைய வமான நிந்தையடு பழிப்ப சத்திய மனப்பயம்<br/>        	படிறு வஞ்சனை அனர்த்தமா கொடுமை பாப மீறுகொலை சஞ்சலம்<br/>தொந்த மோகமவி வேக மாசுசதி துயர மூடமுழு வைரநீள்<br/>        	தோதகங் குடிலம் அவகுணந் தவறு சோகமுந் தவிரு வார்களே.         1.<br/><br/>

வெங்கயத் துரியர் பங்கையர்க் கரியர் வேத வாம்பரியர் தீதிலர்<br/>        	வீரர் விஞ்சுகர் வினோதர் கஞ்சுகர் வெற்றிமால் மகிழும் அத்தனார்<br/>கங்க ணத்தர்மிகு வெங்க ணத்தலைவர் நளத்தி சைந்தபொரு நிர்த்தனர்<br/>        	கால காலகடவூரர் கோலமது கண்டு தணடனிட வல்லபேர்<br/>திங்கள் வெண்குடை கவிப்ப மும்முரசு சென்று சென்றெதிர் ஒலிப்பஎண்<br/>        	திசைபுரக்கு மனர்கை முகிழ்ப்பஇகல் எவ்வருந் திறைய ளப்பமேல்<br/>மங்கை மார்கவரி காலசைப் பநெடு மகர தோரண வளப்பமாய்<br/>        	மத்த யானைமிசை வெற்றி யாளரென வைய கந்தனில் இருப்பரே.          2.<br/><br/>

திருகு வெள்ளெயிறு வரிநெடுங் கயிறு செய்ய குஞ்சியடு நஞ்செனச்<br/>        	சீறு கோபமுடன் ஏறுதீபவிழி தெறுமிடிக் குரல்மு ழக்கியே<br/>கரும லைக்குநிகர் எருமையிற் பெரிய கால்மலைக் குவடு போல்வருங்<br/>        	கால காலகட வூரர் கோலமது கண்டு தண்டனிட வல்லபேர்<br/>பொரும ழுப்படை இலங்கு செஞ்சடை பொருந்து வெள்ளிடை திருந்துவெண்<br/>        	பூதி யாகமொடு தோகை பாகமழல் பொங்கு நாகமணி கங்கணம்<br/>பெருகு கங்கைநதி முடிவிளங் கிவதி பிஞ்சு மாமதி கொழுந்தழல்<br/>        	பெய்த பெற்றிபெறும் ஒற்றை நெற்றிவிழி பெற்றிருப் பர்அடை யாளமே.           3.<br/><br/>

பெண்ணி டும்பரி புரத்தி னாரொலி பிறந்தி டும்பரி புரத்தினார்<br/>        	பிறைமு டிக்குளணி கங்கை யார்மறைப் பொருளை வைத்துளணி கங்கையார்<br/>கண்ணி சைந்ததொரு மூன்றினா ருரிய கயிலை தாழநக மூன்றினார்<br/>        	கால காலகட வூரர் கோலமது கண்டுதண்டனிட வல்லபேர்<br/>மண்ண ளந்தச ரணர்க்கு மென்முளரி மாலை யாபர ணர்க்கு மோர்<br/>        	வச்சி ரத்திறை வருக்கு எண்டிகிரி மாத்தி ரத்திறை வருக்குமே<br/>விண்ண வர்க்குமிகு பண்ண வர்க்குமுயர் வித்த கர்க்குமதி யத்துவாழ்<br/>        	மெய்த்த வத்துநிலை பெற்ற வர்க்குமவர் மேலிருப் பர்அடயாளமே.           4.<br/><br/>

உரக குண்டலர் நெருங்கி விண்டலர் உறைத்த வண்டுமுரல் கொன்றையார்<br/>        	உத்த ரீகமல ரொப்பி லாதசிலை ஒத்த நெற்றிமுலை மங்கையார்<br/>கரக பாலர்திரி சூலர் நீலமணி கண்டர் புண்டரிக ஆடையார்<br/>        	கால காலகட வூரர் கோலமது கண்டு தண்டனிட வல்லபேர்<br/>விரக மானதில் உணங்கி டார்; உடல் வேத னைப்பட அறிந்திலார்;<br/>        	வெகுளி யானது செறிந்திடார்; உலகை வேண்டி ஈனரை வணங்கிடார்;<br/>நரக மென்பதினி எய்திடார்; கருமம் நல்ல(து) அல்லதவர் செய்திடா ர்;<br/>        	நமனிருந் ததிசை கண்டிடார்; இறுதி நாளுமே பகுதி யாவரே.          5.<br/><br/>

துலைநி றுக்குமொரு வணிக னுக்குமது சூதனுக்குமநு நீதிசேர்<br/>        	தொல்புவிக் கரச னுக்குமிக் கதமிழ் சொல்லுமோர் புலவ னுக்குமெய்க்<br/>கலைய னுக்குமதி நடுவ னுக்குமுனி காத லர்க்குமினி தருள்செயுங்<br/>        	கால காலகட வூரர் மேவிவளர் கயிலை போலவரு மயிலானார்<br/>முலைய ரும்பிவரு பனசமே இனிய மொழியும் இன்பமுறு வனசமே<br/>        	முத்தை யத்தமணி மூரலே அளிகள் மொய்த்த தோள்களிள வேரலே<br/>சிலையி ரண்டனைய புருவமே இரதி தேவி யத்தவள் உருவமே<br/>        	திருமிடற் றழகு சங்கமே அமுது சிந்து மாணடிபு சங்கமே.           6.<br/><br/>

விதிசி ரத்தையரி பழியர் அஞ்சுகணை வேளுரத் தையெரி விழியர்மா<br/>        	மேருவிற் கையினர் நேர்கடுக் கையினர் வேள்வியிற் பணியும் வள்ளலார்<br/>கதிர வன்றனது தந்தம் அம்புவியில் உதிர வன்பொடு புடைத்திடும்<br/>        	கால காலகட வூரர் மேவிவளர் கயிலை போலவரு மயிலனார்<br/>மதியில் நஞ்சமு மிருக்குமோ கரிய மஞ்சு மாலிகை கரிக்குமோ?<br/>        	வாளரா அமுதம் ஊறுமோ? கனக வரையிலே புளக மீறுமோ?<br/>எதிர்க லன்பல திருத்துமோ? இடையில் இலகுமே கலைபொ ருந்துமோ?<br/>        	விளங்கு தோட்கழை வியக்குமோ? இனிமை விண்ட சொற்கழை விளங்குமே.          7.<br/><br/>

இகல றிந்துதரு பகையி னார்புரம் எரித்திடுங் கொடிய நகையினார்<br/>        	எரிம ழுப்படை வலத்தினார் முடியில் ஏறு மீறிய சலத்தினார்<br/>ககன மண்டலமும் உருவி நின்றுவிதி காணொ ணாதொரு தாணுவார்<br/>        	கால காலகட வூரர் மேவிவளர் கயிலை போலவரு மயிலனார்<br/>முகம திக்குவமை புகலுவார் அளிகள் மொய்குழற் குவமை நுவலுவார்<br/>        	முலையி னுக்குவமை பகருவார் இனிய மொழியி னுக்குவமை மொழிகுவார்<br/>நகையி னுக்குவமை கூறுவார் சரண நடையி னுக்குவமை பேசுவார்<br/>        	நயமறிந் திளமை சொல்லுவார் எவரும் நடுவறிந் தவர்கள் இல்லையே.          8.<br/>
<br/>சிறைய னத்தநறை யெழுவளத் தறிவர் தினமனத் திடைதி யானமே<br/>        	செய்து தங்கள்வரம் எய்துதற் கரிய தேவ தேவர்பரி பூரணர்<br/>கறைமிடற் றலைவர் அலைகடற் பரியர் கதிதரும் குரவை வெருவிலார்<br/>        	கால காலகட வூரர் கோலமது கண்டு கைதொழுது கொண்டுகாண்;<br/>எறிதி ரைப்பறை முழக்கி அங்கைதனில் இக்குவார் சிலைவ ணக்கிநீள்<br/>        	இருதலைக் குமளி நாணி றுக்கிமுன் எழுந்து மீசையை முறுக்கிவேள்<br/>வெறிம லர்க்கணை யெடுத்துங் கொடிய வேகமாயது தொடுத்தும்<br/>        	மெய்யி னிற்பட விடுத்துஞ் செவியில் விண்டு விண்டுசொல வேணுமே?         9.<br/>
<br/>குயில்மொ ழிப்புணர் முலைக்கருங் கணொடு கோதை பாதியுறை சோதியார்<br/>        	கொக்க ரித்துவரு தக்க னாருயிர் குறைத்தெ ழுந்திடு மறத்தினார்<br/>கயிலை நாதர்கண நாதர் பூதியணி காய தாயசுமு மாயினார்<br/>        	கால காலகட வூரர் கோலமது கண்டு கைதொழுது வண்டுகாள்!<br/>அயிலி னுங்கொடிய அம்பினால் மதுர ஆர வாரமிசை வேயினால்<br/>        	அந்த ரந்தனில் அசைந்துநின்(று) அடரும் அம்புலிக் கொடிய தீயினால்<br/>துயில்து றந்துமெய் மறந்து வாடிமிக சோக மோகம் பிறந்துளத்<br/>        	தோதகப் படவும் நானகப் படுதல் சொல்லுவீர் மதனை வெல்லவே.         10.<br/>
<br/>
<a href="#top">Goto the top of this file</a><br/>
--------------<br/>
<hr noshade=""/>
<a name="p4"><h3>திருக்கடவூர்க் காலசங்கார மூர்த்தி பின்முடுகு</h3><i>வெண்பா</i><br/>
<br/>என்று தொழுவேன் எளியேன்; அளிமுரலும்<br/>கொன்றைஅணி தென்கடவூர்க் கோமானே! - துன்றும்<br/>கனற்பொறிகட் பகட்டிலுற்றுக் கறுத்ததெற்குத் திசைக்குளுரத்<br/>தனைச்சினத்திட் டுதைத்தபத்மத் தாள்.         1.<br/><br/>

தொண்டருடன் கூடித் துதித்திரண்டு கண்ணாரக்<br/>கண்டு தொழுவேனோ? கடவூரா! - பண்டோர்<br/>அமுதிருக்குஞ் சிறுகடத்(து) அன்றெழும் உனக்(கு)அன் பரைமருட்டும்<br/>எமனையெற்றும் பரிபுரச்செந் தாள்.         2.<br/><br/>

பற்றிப் பணிந்து பரவ வரந்தருவாய்<br/>கற்றைச் சடையா! கடவூரா! - வெற்றிநெடுங்<br/>கொண்டலொக்குங் கண்டசத்தங் கொண்டெதிர்த்(து)அங்ககங்கருக்கும்<br/>சண்டனைக்கண் டன்றுதைக்கும் தாள்.         3.<br/><br/>

மேகங் கவிந்ததுபோல் மேலெழுந்த காலனைக் கண்(டு)<br/>ஆகந் தளர்ந்துநெஞ்சம் அஞ்சாமுன் - மாகடவூர்ப்<br/>பூதநாதா! வேதகீதா! பூவிதாதா! தேடுபாதா!<br/>மாதுபாகா! காலகாலா! வா.          4.<br/><br/>

அன்றயன்மால் காணா அடிமுடியைக் காண்பதற்குத்<br/>தென்றிசைக்கோன் என்னதவஞ் செய்தானோ? - வென்றிதிகழ்<br/>ஆடரவாளா? நீறணிதோளா! ஆதிரைநாளா! மாதுமணாளா!<br/>தோடவிர்காதா! மாகடவூரா! சொல். 5.<br/><br/>

ஆற்றுமோ நெஞ்சத் தடங்குமோ கொண்டமையல்<br/>கூற்றுதைத்த தென்கடவூர்க் கோமானே! - மாற்றுயர்பொற்<br/>கும்பமுலைத் திங்கள்நுதற் கொந்தளகக் கொம்பைவெறுத்(து)<br/>அம்புதொடுத்(து) அங்கசன்விட் டால்.          6.<br/><br/>

தென்றல் உலவுந் திருக்கடவூர் எம்பெருமான்<br/>மன்றல் செறிந்தே மதுவூறும் கொன்றைக்காப்<br/>பொன்பரவுந்திண் கொங்கையிரண்டும் புண்பட நொந்தும் துன்பமிகுந்தும்<br/>அன்புதிரண்டும்பெண் கொடிநெஞ் சும்.           7.<br/><br/>

சுடுமோ இளந்தென்றல் தோகையின்மேல் அம்பு<br/>படுமோமெய் வாதை படுமோ? - கடவூரா!<br/>நீரணங்கார் வேணிநம்பா! நீலகண்டா! மேனியின்பால்<br/>ஆரணங்கார் காலசங்கா ரா.         8.<br/><br/>

பாலனுக் காவன்று பகடேறி வந்தெதிர்த்த<br/>காலனுக்குக் காலா! கடவூரா! - மேலோர்<br/>கரும்புகொண்டங்(கு) எதிர்ந்துவந்(து)அங் கசன்பொருஞ் செஞ்சரங்கள்கண்டு<br/>மருண்டுநெஞ்சங் கலங்குமென் றன்மான்.         9.<br/><br/>

நீதிநெறி வேதியர்கள் நீங்கா மறைபயிலும்<br/>ஆதிகட வூரிலுறை அம்மானை - பாதம்<br/>பரவியங்கம் புளகி வணங்கும் பொழுதுநெஞ்சங்<br/>கரவுதுஞ்சுஞ் சமனஞ்சுங் காண்.         10.<br/><br/>
<strong><center> திருக்கடவூர்ப் பிரபந்தங்கள் முற்றிற்று.</center></strong><br/>
<br/><a href="#top">Goto the top of this file</a><br/>
</a></a></a></a></ul>
<hr noshade=""/>
This file was last revised on 30 August 2020. <br/>
Feel free to send the corrections to the Webmaster. <br/>
</a></body></html>