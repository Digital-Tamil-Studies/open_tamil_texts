<!DOCTYPE HTML PUBLIC "-//W3C//DTD HTML 4.01 Transitional//EN"
     "http://www.w3.org/TR/html4/loose.dtd">

<html>
<!-- Project Madurai -->
<!-- Copyright (c) 1998-2010 All Rights Reserved -->
<!-- Author : K. Kalyanasundaram-->
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>azakar kalampakam of aripatta nAvalar (in tamil script, unicode format)</title>
<style type="text/css">
p.verse 
  {margin: 0cm 0.5cm 0cm 1cm}
p.section
   {color: rgb(0,0,255); text-align: center}
p.header1
   {color: rgb(255,0,0); text-align: center}
p.header2
   {text-align: center}
h2.section
  {color: rgb(0,0,255); text-align: center}
p.pos_left
  {position:relative; left:-20px }
p.pos_right
  {position:relative; left:20px }
td.top
 {position:relative; top; width: 50px }
td.bottom
 {position:relative; bottom: 5px }
p {font-style: italic} 
p:first-line {font-style: italic} 
</style>
</head>
<body>
<body bgcolor="white" text="#800000">
<center>
<img src="pmdr0.gif"/>
<hr noshade="" width="50%"/>
<h2><font color="blue">அரிபத்த நாவலர்  எழுதிய <br/>
திருமாலிருஞ்சோலைமலை அழகர் கலம்பகம்</font></h2>
<h2> azakar kalampakam of<br/>
aripatta nAvalar <br/>
In tamil script, unicode/utf-8 format</h2></center>
<hr noshade="" width="50%"/> <br/>
<hr noshade=""/>
<ul>
<strong>Acknowledgements: </strong><br/>
Our Sincere thanks go to the Digital Library of India <br/>
for providing us with scanned images version of the work online.<br/>
Etext preparation and proof-reading: This etext was produced through Distributed Proof-reading approach. <br/>
We thank the following persons in the preparation and proof-reading of the etext: <br/>
 V. Devarajan, Sakthikumaran, S. Karthikeyan, Nalini Karthikeyan, <br/>
R. Navaneethakrishnan, Mithra and Thamizhagazhvan<br/>
Preparation of HTML and PDF versions: Dr. K. Kalyanasundaram, Lausanne, Switzerland.
<br/><br/>
© Project Madurai, 1998-2010.<br/>
Project Madurai is an open, voluntary, worldwide initiative devoted to preparation <br/>
of electronic texts of tamil literary works and to distribute them free on the Internet. 
<br/>
Details of Project Madurai are available at the website <br/>
<b><a href="http://www.projectmadurai.org/">http://www.projectmadurai.org/</a></b>
<br/>You are welcome to freely distribute this file, provided this header page is kept intact.

</ul>
<hr noshade=""/>
<center> <h3>
<font color="blue">அரிபத்த நாவலர்  எழுதிய <br/>
திருமாலிருஞ்சோலைமலை அழகர் கலம்பகம்</font></h3></center>
<br/>
<ul>
<strong> Source: </strong> <br/>
ஸ்ரீராமஜயம்.<br/>
"திருமாலிருஞ்சோலைமலை அழகர் கலம்பகம்"<br/>
மூலபாடம்   -  முதற்பதிப்பு<br/>
இஃது புஷ்பரதசெட்டியாரால் கலாரத்நாகரம்<br/>
என்னுந் தமது அச்சுக்கூடத்திற் பதிப்பிக்கபட்டது<br/>
சென்னை:<br/>
1891. <br/>
<br/>
இந்நூல் அரிபத்தநாவலர் என்பவரால்<br/>
செய்யப்பட்டதென்று சொல்லுகின்றனர். <br/>
----- <br/>
<br/>
ஸ்ரீராமஜயம்.<br/>
<br/>
<center> <h3>திருமாலிருஞ்சோலைமலை  அழகர் கலம்பகம்.</h3>
</center>
<strong> பாயிரம். </strong><br/>
காப்பு.<br/>
<br/>
கட்டளைக்கலித்துறை.<br/>
<br/>
ஆனைக்கு முன்செல் லிடபா சலத்தி லழகனையெம்<br/>
மானைக் கருதிக் கலம்பகங் கூற வரற்கரற்குத்<br/>
தானைச் சுரர்க்குச் சடகோபங் சித்திக்கத் தாங்குசெங்கோல்<br/>
சேனைத் தலைவர் திருத்தாள் கருத்தொடுஞ் சேவிப்பனே.<br/>
<br/>
   அத்தியின் மத்தியி லேவிளங் காலிலம் மாமகிழ<br/>
   நித்திரை கொள்ளுந்த மாலத் துருவ னிவனென்பதே<br/>
   சத்திய மென்னப் புளிக்கீழ் மகிழந் தமிழ்க்கரசே<br/>
   நித்திய மாலழ கன்றமிழ் கூறமுன் னின்றருளே.<br/>
<br/>
நேரிசை வெண்பா.<br/>
<br/>
முதலாழ்வார் மூவர்தொண்டர் பாதப் பொடியார்<br/>
மதுரகவி மாறன்மழி சைக்கோ - இதவார்<br/>
குலசே கரன்கோதை பட்டர்பிரான் பாணன்<br/>
கலியன் றிருவடிகள் காப்பு.<br/>
<br/>
<strong> அவையடக்கம் </strong><br/>
<br/>
அழகர் பதின்ம ரருந்தமிழ்கொண் டார்யான்<br/>
குழறியபுன் சொற்றமிழுங் கொண்டார் - முழுதும்<br/>
கருத்திருத்தி வைத்த வெண்மர் காந்தருமாய்க் கூனி<br/>
உருத்திருத்திக் கொண்டதுபோ லும்.<br/>
<br/>
<strong> நூல்.</strong> <br/>
<br/>
மயங்கிசைக் கொச்சகக்கலிப்பா<br/>
<br/>
எட்டடித்தரவுகள்    (2)<br/>
<br/>
நீர்பூத்த பொற்றகட்டு நெட்டிதழ்ச்செந் தாமரைமான்<br/>
கார்பூத்த முழுநீலக்   கண்ணுமன முங்குளிரச்<br/>
சுரும்புதுவைத் தோகைமிகச் சூடியதா மமுங்கவியும்<br/>
தரும்புதுவைத் தோகைகன தனதடங்கள் புளகரும்பப்<br/>
பழமுதிர்நான் மறைகுமுறப் பதின்மர்கண்முத் தமிழ்முழங்கப்<br/>
பழமுதிர்பூஞ் சோலைமலை பச்சைமர கதத்திலங்க<br/>
வந்தவிமா னத்தமரர் மலர்தூவிப் பணிசோமச்<br/>
சந்தவிமா னத்தமருஞ் சௌந்தரிய பரஞ்சோதீ.<br/>
<br/>
குறித்தமுகில் பந்தரிட்டுக் குறுந்துளிதூற் றிடவாயர்<br/>
தறித்தமர மத்தனையுந் தழைத்தலர்ந்து பழுத்துதவக்<br/>
கடும்புலிக ளயர்ந்துசித்திர காயமெனும் பேர்விளக்கக்<br/>
கொடும்பணிகண் மாலையதாய்க் குலரத்தின விளக்கேற்றக்<br/>
கருங்கற்றான் வெண்ணெயெனக் கரைந்தோட விரைந்தோடி<br/>
வருங்கற்றா னிமைப்பொழிய மழவிடையங் கயர்ந்துநிற்ப<br/>
மிகவிளங்கோ வியரெழுத வெள்கியதிரி பங்கியுடன்<br/>
சுகவிளங்கோ வியர்மழலை தொனித்தக்குழ லிசைத்தோய்கேள்.<br/>
<br/>
ஈரடித்தாழிசைகள்.  (6)<br/>
<br/>
பலகடலுஞ் செதிலடங்கப் பசுந்துழாய் பரிமளிக்கப் <br/>
பலகடமீன் வடிவெடுத்தாய் பார்த்தெம்மைக் காக்கவென்றோ.   (1)<br/>
<br/>
போகமடங் குலகமுற்றும் பூவெனவன் புறங்கிடக்க<br/>
நீகமட வுருக்கொண்டாய் நினைத்தெம்மைப் புரக்கவென்றோ.   (2)<br/>
<br/>
நிலக்கினிய தேவகிபா னீபிறந்த சுபயோக<br/>
விலக்கினமேற் கடைப்பிடியோ விடபமலை யுவந்தனையே.    (3)<br/>
<br/>
உதித்ததுநம் மிந்துகுல முயர்த்ததுநந் தமையென்றோ<br/>
பதித்தமலை யத்துவச பாண்டியனை யாண்டனையே.        (4)<br/>
<br/>
தருமகதி யாய்ப்பாடி தனினவநீ தங்கவர்ந்தா<br/>
யொருமகதி முனிமுதலோ ருள்ளமெனக் குறித்தேயோ.       (5)<br/>
<br/>
ஆரமுத வுததிபொங்க வமரர்குழாம் வாயூற<br/>
வாரமுத மதித்தெடுத்தா யடியவர்கட் கென்றேயோ.          (6) <br/>
<br/>
ஈரடி அராகங்கள்     (4)<br/>
<br/>
நிலமுத லியவெயி னிலவுமிழ் கதிர்மதி<br/>
குலதெய்வம் வழிபடு குருவென வருளினை.              (1)<br/>
<br/>
அரியய னரனென வவனவ ளதுவென<br/>
விரியிக பரமிரு வினையென மருவினை.                (2)<br/>
<br/>
அருள்சில வறிபவ னறிவறி தருமொரு<br/>
பொருள்பல வெனமறை புகல்சுக வடிவினை.             (3)<br/>
<br/>
ஒளியினு ளொளியுல குயிரினு ளுயிர்மிகு<br/>
களியினுள் களியென மிகமகிழ் கருணையை.             (4)<br/>
<br/>
பெயர்த்தும் ஈரடித்தாழிசைகள்    (4)<br/>
<br/>
அடலவுணன் பாற்குறுகி யற்பநிலங் கையேற்றாய்<br/>
கடலகிலம் யாவுமுந்தி காட்டுவது கண்டிலையோ.          (1)<br/>
<br/>
இலகங்கை யெனத்திரைக ளெறியமுனை துளைந்தாய்வான்<br/>
குலகங்கை கால்பிடித்துக் கூப்பிடுதல் கேட்டிலையோ.       (2)<br/>
<br/>
கருதுகளி றோலமிடக் கலுழனொடும் விண்பறந்தாய்<br/>
மருதினுர லொடுதவழ்ந்தாய் மால்விளையாட் டென்றேயோ.  (3)<br/>
<br/>
சிறந்தபெரும் பகொரண்டத் திரளெல்லாந் திருவுருவிற்<br/>
பிறந்தகுறும் புளகெனினின் பெருமையையா ருரைக்கவல்லார்.  (4)<br/>
<br/>
நாற்சீர் ஓரடி அம்போதரங்கம்.       <br/>
<br/>
சகலநற் பொருளிநீ தத்து வங்கணீ<br/>
புகறரு கரணநீ புவன போகநீ.             (1)<br/>
<br/>
மொழியுநீ பொருளுநீ முக்கு ணங்கணீ<br/>
விழியுநீ மணியுநீ விந்து நாதநீ.             (2)<br/>
<br/>
முச்சீர் ஓரடி அம்போதரங்கம்.         <br/>
<br/>
தயரதர் தவசிலு தித்தனை.<br/>
தசமுக னுருளவ தித்தனை.<br/>
உயர்சது முகனைவி தித்தனை.<br/>
உரனுள சரபமி தித்தனை.<br/>
<br/>
இருசீர் ஓரடி அம்போதரங்கம்.   (16)<br/>
<br/>
செகமி  சைந்தனை.      கரும மண்டினை.<br/>
ககமி சைந்தனை.        தரும மண்டினை.<br/>
செயல்க டந்தனை.       கதம டக்கினை.<br/>
மயல்க டந்தனை.        மதம டக்கினை.<br/>
சுகமு கந்தனை.         அருவி ழைந்தனை.<br/>
மகமு கந்தனை.         உருவி ழைந்தனை.<br/>
துன்பொ ழிந்தனை.      அமிழ்த ழைத்தனை.<br/>
பொன்பொ ழிந்தனை.    தமிழ்த ழைத்தனை.<br/>
<br/>
தனிச்சொல்.<br/>
எனவாங்கு.<br/>
<br/>
இருபத்துமூன்றடியால்வந்த ஆசிரியச்சுரிதகம்.<br/>
<br/>
தேறிய வடகலை தென்கலை யெனவிரண்<br/>
டாறொழு கரங்க வரவிந்த லோசன<br/>
குளிர்பத மிடுசட கோபமீ தெனவான்<br/>
வெளிமுக டணிவட வேங்கட வாண<br/>
<br/>
அதிர்குரல் வளைசுட ராழியா மெனமதி<br/>
கதிர்புடை வரநிமிர் கரிகிரி வரத<br/>
வலம்புரி போலயன் வாகன மீண்டிச்<br/>
சிலம்புறு தரளச் சிலம்பாற் றிறைவ<br/>
எழுமணி யால்கட லீந்தபொன் னுடனொரு<br/>
செழுமணி யுரமணி தெய்வ சிகாமணீ<br/>
உரனுடை மதலையு மிரணிய னுரமொடு<br/>
சரபமும் வகிர்தரு நரகரி ரூபா<br/>
பூமியி லசுரப் புன்பனிக் கினனெனும்<br/>
நேமியம் பரம சாமி வாழி<br/>
இரவினி லாடு மிறையணி யொளிக்க<br/>
அரவினி லாடுநின் னடிமலர்க் கியம்புவென்<br/>
அண்டகோ டியையு மயனையு முந்திப்<br/>
புண்டரீ கத்துப் பொதிந்தரு ணின்னை<br/>
நெஞ்செனு மலரு ணிறுத்துமெய் யடியர்க்<br/>
கஞ்சுற் றஞ்சுற் றாங்கவர் தம்மை<br/>
கண்ட விடத்துநுங் காற்றுக ளென்று<br/>
தொண்டுபட் டொழுகத் துணைசெய்<br/>
தண்டமிழ்ச் சங்கத் தனியிறை யவனே.         (1)<br/>
<br/>
நேரிசைவெண்பா.<br/>
<br/>
அவனிவனென் றெண்ணி யலையா திருத்தி<br/>
அவனிவனி தைக்கா மழகன் - கவடார்<br/>
மருதிடந்தா னேகட வுண் மற்றில்லை நெஞ்சே<br/>
ஒருதிடந்தான் சொன்னே னுனக்கு.                  (2)<br/>
<br/>
கட்டளைக் கலித்துறை.<br/>
<br/>
உனைக்கண் டகங்குளிர்ந் துன்னாமங் கூற வுனைவணங்க<br/>
வினைக்கண் டகரிடஞ் செல்லா திருக்கநல் வீடுபெற<br/>
முனைக்கண் டகங்கையை நேராக்குங் காந்தி முகுந்தநந்தன்<br/>
மனைக்கண் டகணித லீலாதென் சோலை மலைக்கொண்டலே.  (3)<br/>
<br/>
அறுசீர்க்கழிநெடிலாசிரியவிருத்தம்.<br/>
<br/>
கொண்டல்வண் ணாவன் றேயுன் குரைகழற் கமலம் பெற்றேன்<br/>
மண்டல மளந்த காலை மற்றுநான் புறம்போ சொல்லாய்<br/>
அண்டர்தெள் ளமுத முண்ண வாலமுண் டவர்க்கே சோமன்<br/>
துண்டமுன் றந்தாய் தந்தாய் சுந்தர ராச மாலே.                (4)<br/>
<br/>
சந்தவிருத்தம்.<br/>
<br/>
மாலைக் கரும்புபிறை புரைவா ளெயிற்றுநமன் <br/>
              வனபாசம் வீசவுடலம், <br/>
ஆலைக் கரும்புபடு முன்னேகண் முன்னேபுள் ளர <br/>
             சோடும் வந்துதவுவாய், <br/>
வேலைக் கரும்புனித விந்திராதி யர்க்கு நல் <br/>
              விருந்திட்டு வந்துவிதுரன், <br/>
சாலைக் கரும்புதுவி ருந்தா மருந்தே <br/>
              தடஞ்சோலை மலையழகனே.                            (5)<br/>
<br/>
எண்சீர்க்கழிநெடிலாசிரியவிருத்தம்.<br/>
<br/>
மலைக்குமேன் மலைவிளக்கா மழகா வேத<br/>
        வான்குதலை நான்குதலை மகனார் வாளா<br/>
தலைக்குமே லெழுதுகின்றா ரரியென் றெங்கள்<br/>
      தாலத்தின் மேலெழுதச் சமர்த்தி லாரோ<br/>
அலைக்குமே லுடுமலரா மிதக்குங் கால<br/>
      மாலமொன்று காயாம்பூ வலர்ந்தாற் போற்பச்<br/>
சிலைக்குமேற் செங்கண்வள ரனந்தா னந்தா<br/>
      விருக்கி லிருக்கும் பொருளே யெம்பிரானே.                    (6)<br/>
<br/>
கட்டளைக் கலிப்பா.<br/>
<br/>
பிரானெனச் சொன்முராரி புராரிநீ பிரமனீ குணப்பேதநீ பூதநீ, <br/>
தராதலத் திற்சராசரம் யாவுநீ சச்சிதாநந்த விம்பமுநீ யன்றோ, <br/>
மராமரங் கொலி ராமவிராகவ வாசுதேவ வனகிரி  வாசமுன், <br/>
கராசலஞ்சொற் பராபர நாதசெங் கஞ்சலோசன வஞ்சன மேருவே.       (7)<br/>
<br/>
நேரிசைவெண்பா.<br/>
<br/>
அஞ்சார லும்மணிநீ ராறுங் கிடைக்கரிய<br/>
மஞ்சீர மாறா வனகிரியே - பஞ்சவர்தம்<br/>
பங்கங் களைந்தான் பனிரண்டு கண்ணொருவர்<br/>
பங்கங் களைந்தான் பதி.                                    (8)<br/>
<br/>
கட்டளைக்கலித்துறை.<br/>
<br/>
பதிக்கின்ற கற்பகப் பூஞ்சோலையை யெட்டிப் பார்த்து மந்தி<br/>
குதிக்கின்ற மாலிருஞ் சோலைவெற் பாநின் குளிர்வதனம்<br/>
உதிக்கின்ற திங்கண்மெய் யுற்பலக் காடங் கொழுகு பைந்தேன்<br/>
மதிக்கின்ற கட்டழ கெங்கள்கண் மூழ்கு மதுகரமே.            (9)<br/>
<br/>
புயவகுப்பு.<br/>
<br/>
ஆசிரியவண்ணவிருத்தம்.<br/>
<br/>
தனதனன தந்ததன தனதனன தந்ததன.<br/>
தனதனன தந்ததன -தனத்ததனதனந்தன.<br/>
<br/>
மதுகயிட வன்சடல மெழுகுபட வெங்குருதி<br/>
மதுவினில்வ ழிந்தொழுக இறுக்கிநனிபிழிந்தன<br/>
வடிதயிர்மு கந்துரலில் வரியவுமி சைந்துபய<br/>
மருதையுமி டந்துபினும் அடுக்குறிநெய்கவர்ந்தன<br/>
மகளிர்நக சந்த்ரகலை பதிபிடர்த ழும்புபட<br/>
மணிகணிரெ னுஞ்சுரபி திருப்புகுணில்சுமந்தன<br/>
வயிறுகுழை யும்பொழுது சிறுகுமுத மொன்றநிரை<br/>
மடிமுலைவி ரைந்துருவி நுரைத்தசுரைகறந்தன<br/>
<br/>
புதுவையின்ம டந்தைகவி பதின்மர்தமிழ் கொண்டினிது<br/>
புளகிதமெ றிந்துமர கதக்கிரியினிமிர்ந்தன<br/>
பொதுவர்தரு பெண்கள்முலை திமிர்மிர்கம தங்களொடு<br/>
புதியபசு மஞ்சள்குமு குமுக்கவிமிவளர்ந்தன<br/>
புவிகிடுகி டென்றதிர வெதிர்தொடைய றைந்துசமர்<br/>
பொருமலர்க லங்கமுகம் இடித்துமிகநுழைந்தன<br/>
<br/>
புகையுமொரு கஞ்சன்விழ முரனடுந டுங்கயம<br/>
புரநெளிய வும்பர்மலர் இறைக்கவமர்புரிந்தன<br/>
மிதிலைமயி லின்புருவ நிகரலதி தென்றரனும்<br/>
வெருவிடவ வன்சிலையை முறித்தவையிலெறிந்தன<br/>
விசையினொடு கொம்பினிணை திருகிமணி சிந்தரண<br/>
வெறிகொள்கெச கும்பமது தகர்த்துவிருதணிந்தன<br/>
விசையன்ரத வெண்புரவி கருவிகொடு ரிஞ்சிமிக<br/>
மெழுகுசெய்து தண்புனலின் மினுக்கியுளைவகிர்ந்தன<br/>
விரனுனிசி வந்தபடி யுலவைகள்கொ ழுந்துவிட<br/>
வெணெயின்மலை யுங்கரைய இசைத்தகுழல்பயின்றன<br/>
<br/>
அதிர்கனக னெஞ்சமிரு பிளவுசெய்து றுஞ்சமுக<br/>
அருகுதிர மொண்டுதவி நிணத்தகுடர்பிடுங்கின<br/>
அவைதொடைபு னைந்துரகம் வளைமலையை வென்றுதொழு<br/>
வரசிளம கன்குடுமி திருத்தியலர்புனைந்தன<br/>
அணிமகர குண்டலநல் விசயமக ளுஞ்சலென<br/>
வசையவவள் செம்பொனெயி லெனத்தொடிகள்செறிந்தன<br/>
அமுதமதி வந்துதவ ழிடபகிரி நின்றவடி<br/>
வழகர்துள வுந்தளவு மணத்ததிரள்புயங்களே.<br/>
<br/>
நேரிசைவெண்பா.<br/>
<br/>
புயங்க சயனா புயல்வண்ணா பூமின்<br/>
முயங்கு மணிமார்பா முகுந்தா - மயங்கும்<br/>
கருப்பழகா தன்பரையாள் கண்ணாதென் சோலைப்<br/>
பொருப்பழகா நீயே புகல்.                            (11)<br/>
<br/>
வண்டுவிடுதூது.<br/>
<br/>
எண்சீர்க்கழிநெடில் ஆசிரியவிருத்தம்.<br/>
<br/>
நீயாகி லுஞ்சொல் லொணாதோ பிரிந்தேகும்<br/>
      நிட்டூர ருக்கந்த நெட்டாலி னிலையோர்<br/>
பாயாக விழிதுஞ்சு முகில்சோலை வெற்பிற்<br/>
      பசுந்தேன் விருந்துண் கருந்தேனி னரசே<br/>
மீயாகும் வெளிநாகம் வெண்பா லெனுந்தண்<br/>
      மேகங்க ளுரிபுள்ளி மீனஞ்செவ் வானம்<br/>
வாயாகும் ரவிகான்ற மாணிக்க மெயிறோ<br/>
      மதியால மறுமூச்சு வாடைக்கொ ழுந்தே.                      (12)<br/>
<br/>
இரங்கல்.<br/>
<br/>
அறுசீர்க்கழிநெடி லாசிரியவிருத்தம்.<br/>
<br/>
கொழுநனைவிட் டாய்பூவை நிரைக்கின்றாய் <br/>
             வண்டிசையைக் குறித்தாய் கண்ணீர், <br/>
விழுவதறா யொன்றுமருந் தாதுகைப்பா யிதழ்புலர்ந்தாய் <br/>
              வினையேன் போன்றாய், <br/>
எழுவிடையுந் தழுவியொரு விடைமலையில் <br/>
             வாழழக ரிந்திர நீலச், <br/>
செழுமலையொப் பார்நாட்டில் வெண்டளவே <br/>
              கண்டளவே தேறி னேனே.           (13)<br/>
<br/>
தவம்.<br/>
<br/>
எண்சீர்க்கழிநெடி லாசிரியவிருத்தம்.<br/>
<br/>
தேறாது வனம்போயெள வனமும் போனீர்<br/>
        சிறுகிழங்கைக்கொண்டுபெருங் கிழங்கைக் கொண்டீர்<br/>
ஏறாத பலஞ்சுவைத்தோர் பலமுங் காணீ<br/>
        ரிலைமேய்ந்தும் பேறிலையே யிதுவோ யோகம்<br/>
மாறாது சருகுதின்று சருகு பட்டீர்<br/>
        வாயுநுகர்ந் தீர்வாயு மௌன மானீர்<br/>
ஆறாத தீயினிற்பீர் தீய ரேநும்<br/>
        மருந்தவமே தவமழகர்க் காட்ப டீரே.                         (14)<br/>
<br/>
கட்டளைக்கலித்துறை.<br/>
<br/>
படவர வப்பள்ளி மாலலங் காரர் பழமறையும்<br/>
தடவர வச்சிரத் தண்டையு மார்ப்பச் சகடுதைத்த<br/>
திடவர வச்சுத ரெல்லா விடுக்கணுந் தீர்த்தருளக்<br/>
கடவர வற்றைக் கருது மவரைக் கருதுமினே.                (15)<br/>
<br/>
                மேகவிடுதூது.<br/>
              நேரிசைவெண்பா.<br/>
<br/>
மின்னுமுகி லேசோலை வெற்பழகர் வந்திலார்<br/>
உன்னையெதிர் கண்டே னுயிர்தரித்தேன் - ஒன்னார்<br/>
வெருவவிரு தூதுமவர் மேனிநிற முற்றும்<br/>
மருவவிரு தூதுபோய் வா.                            (16)<br/>
<br/>
                 இரங்கல்.<br/>
      எண்சீர்க்கழிநெடி லாசிரியவிருத்தம்.<br/>
<br/>
வாளுந் திகிரிப் படையுங் கதையுங்<br/>
          வளையும் வளையுஞ் சிலையும் புனைவார்<br/>
ஆளுங் குலபூ தரனார் மலர்மா<br/>
          னன்னாள் பிரியா ரெந்நாள் வருவார்<br/>
நீளுங் குழலீர் காமம் படுதீ<br/>
          நெய்விட் டதுகா ணீர்பெய் பனிநீர்<br/>
வேளைங் கணையும் விறகா மவர்தாம்<br/>
          வேயூ துவதுந் தீயூ துவதே.                    (17)<br/>
<br/>
                வேறு.<br/>
<br/>
வேயினா னிரையழைத்துக் களிறழைக்க வோடி<br/>
          மென்பிடிக்காய் மான்பின்போய் விடைமலைமே லிருப்பீர்<br/>
போயின்மா முலைபருகு மச்சுதரே கேளீர்<br/>
          பின்னைக்கு முன்னாளை பின்னைக்கென் னாமல்<br/>
போய்வாச வன்றருவை வேரினொடுங் கொணர்ந்தீர்<br/>
          புதல்வனார் தமக்குமுந்திப் பூவிருப்பென் றளித்தீர்<br/>
தூயகோ வியர்க்குமெல்ல விதழ்கொடுத்தீர் நம்புந்<br/>
          தொண்டன்முடி மேற்றாளைச் சூட்டுவதுன் கடனே.          (18)<br/>
<br/>
            சந்தவிருத்தம்.<br/>
<br/>
கடதாரை குன்றாத விபராசன் முன்றாவு<br/>
          ககராச னுந்தாமு நொடியூடே<br/>
வடமேரு வுஞ்சோனை மழைமேக மும்போல<br/>
          வருமா லலங்காரர் பதிகேளீர்<br/>
சடகோபர் தம்பாட லெனவே பசுந்தேறல்<br/>
          தவழ்சாரல் சங்கீனு மணியாலே<br/>
திடராக மஞ்சீர நதியோ லிடுந்தூய<br/>
          திருமாலிருஞ்சோலை மலைதானே.          (19)<br/>
<br/>
           வண்டுவிடுதூது.<br/>
          நேரிசைவெண்பா.<br/>
<br/>
மலையழகர் வண்டினமே வண்டுவரை யார்காண்<br/>
நிலைகொள் பொறியளியை நீங்கார் - தலைவரவர்<br/>
ஆழியுடை யாருமக்குண் டாறுகால் பேர்சுமந்தீர்<br/>
வாழிசெல லாஞ்சொலலா மால்.                (20)<br/>
<br/>
           கட்டளைக் கலித்துறை.<br/>
<br/>
மாலாகும் வேளையி னீலா சலமொத்து மாப்பறவை<br/>
மேலாக வந்தருள் வாயெங்கள் கோசலை மெய்வயிறென்<br/>
ஆலா னதிலிளஞ் சேயாயுறங்கி யசோதை கண்போல்<br/>
சேலா யெழுமழ காகுல பூதரச் சீதரனே               (21)<br/>
<br/>
                   அம்மானை.<br/>
<br/>
              மடக்குக் கலித்தாழிசை.<br/>
<br/>
சீதரராஞ் சோலைமலைச் செல்வரைமுன் சந்ததியா<br/>
மாதர சோதை வளர்த்தனள்கா ணம்மானை<br/>
மாதர சோதை வளர்த்தனளே யாமாகில்<br/>
ஆதரவில் லார்போ லடித்ததே னம்மானை<br/>
அடித்ததொரு வன்மத்தா லல்லவோ வம்மானை.        (22)<br/>
<br/>
               மடக்கு.<br/>
<br/>
பதினான்குசீர்க்கழிநெடி லாசிரியவிருத்தம்.<br/>
<br/>
மானமா லழகர் பதிகணூற் றெட்டே<br/>
                   மற்றவை யாவுநூற் றெட்டே<br/>
         வளரக நந்த னந்தமா மனையே<br/>
                வதைத்தது மந்தமா மனையே<br/>
ஏனமா யெடுத்த தெட்டுமா தாரையே<br/>
                யிணங்கிய தெட்டுமா தரையே<br/>
         யேற்றது கயவர்க் குடையுமை வரையே<br/>
                யேந்திய குடையுமை வரையே<br/>
ஆனைகூப் பிடுமுன் புகுமிடங் கரையே<br/>
               யன்றுயுங் கனகன் கைப்பொருந் தூணே<br/>
         யண்டகோ டிகள்பொருந் தூணே<br/>
பானமுங் கரும்பேய் வனமுலைப் பாலே<br/>
            பயிற்சியும் வனமுலைப் பாலே<br/>
           பாயலு மரவுக் கரசனா லிலையே<br/>
              பரஞ்சுட ரவனலா லிலையே.                      (23)<br/>
<br/>
கட்டளைக்கலித்துறை.<br/>
<br/>
இலையும் பசும்புல்லுஞ் செஞ்சூட்டரவு மிடைச்சி மடித் <br/>
தலையுஞ் சயனங்கொண் டீரடி யேன் மனத் தாமரையின்<br/>
றலையுஞ் செயலொழித் திங்கிருந் தாலென்ன வஞ்சனமா<br/>
மலையுங் கடலும் பொருந்தமிழ்ச் சோலை மலையரசே.    (24)<br/>
<br/>
மறம்.<br/>
<br/>
பதினான்குசீர்கழிநெடி லாசிரியவிருத்தம்.<br/>
<br/>
அரசர் தூத கவிஞர் தூத ரயனொடுந் துதிக்கவே<br/>
         யைவர்தூத ராயளித்த வழகர்நாட்டின் மறவர்யாம்<br/>
பரசிகால தூதரும் பறப்பரெங்கள் பேர்சொலிற்<br/>
         பயமிலாது செல்லுமென்று பயமிலோலை வைத்தனை<br/>
சரசம்வாசி யென்றுசொல்வை சரணிதேடு காவலர்<br/>
         தளமிணக்க மென்கிறாய் சரந்தொடுக்க வெண்டுமோ<br/>
சிரமிருக்க வேண்டிலுங்க டிருமுகங் கிழித்தெறி<br/>
         சேரர்பெண்ணை யீவர்போ சிறாரினிப் பொறார்களே.      (25)<br/>
<br/>
                       வேறு.<br/>
<br/>
பொறுபொறு தூத பசிபொறாய் முந்திப்<br/>
                 புனைசுருட் டோலையைத் தின்னு<br/>
    புரவலர் காதிற் சொருகுசந் திரிகை<br/>
                 புயனிறத் தழகர்சீர் பதியின்<br/>
மறவரென் றறிந்துங் காரிகை கேட்டாய்<br/>
                 மதமலோ வதுபுல வரைக்கேள்<br/>
    வயலிலே யரிவை சிலையிலே நாரி<br/>
                 மரத்தினு மண்ணினும் பாவை<br/>
குறிதிகழ் தையல் பாணர்பால் வஞ்சி<br/>
                 குடக்கினிற் கோதையு மாங்கே<br/>
    குன்றின்மேற் குன்றா விளம்பிடி நல்ல<br/>
                 குமரியுண் டடவியி லுடனே<br/>
நறுமணங் கூடுஞ் சோறுமுண் டோடு<br/>
                 நங்கையைப் பார்வினை முகத்தில்<br/>
    ஞாலமே னீங்கள் வாலையே படைத்தா<br/>
                 னரியொடுந் திரிவது திரமே.           (26)<br/>
<br/>
                 மடக்கு.<br/>
             கட்டளைக்கலிப்பா.<br/>
<br/>
திரவி ருப்பணி தாமத் திகிரியே<br/>
             செங்கை மேலணி தாமத் திகிரியே<br/>
வரதர் மொய்ம்பு குலவர விந்தமே<br/>
             வாய்கண் கால்கை குலவர விந்தமே<br/>
உரமி சைக்கரும் பன்ன கமலையே<br/>
            யுறையு ளுங்கரும் பன்ன கமலையே<br/>
அரச ருக்கிட முத்தமர் சங்கமே<br/>
             யழகர் சேரிட முத்தமர் சங்கமே.                 (27)<br/>
<br/>
கட்டளைக்கலித்துறை<br/>
<br/>
மேகங் கடல்மணி காளிந்தி பூவைமென் காவிகண்மை<br/>
மாகந் தொடுபச்சை நின்னுருக்காட்ட மனங்குளிர்ந்தேன்<br/>
சோகந் தவிர்ந்தனென் மாலிருஞ் சோலைச் சுரும்புசெய்த<br/>
யோகந் திகழழ காவவைவாழி யொளிசிறந்தே.             (28)<br/>
<br/>
நேரிசை வெண்பா.<br/>
<br/>
சிறந்துன் பதந்தொழுவார் சேவடிதொ ழாமல்<br/>
இறந்தும் பிறந்து மிரைக்கே - பறந்தும்<br/>
மிகவேசற் றேனிடப வெற்பாவ சோதை<br/>
மகவேசற் றேகடைக்கண் வை.                           (29)<br/>
<br/>
எண்சீர்க்கழிநெடி லாசிரியவிருத்தம்<br/>
<br/>
வைக்குமிடத் தன்புவையா மாந்தர் காளம்<br/>
           மறலிகதை யறியீரோ வருமே நாளை<br/>
தக்ககதை புகுமேநுங் குணமும் போமே<br/>
         சரமும்போ மேயெடுத்த தநுவும் போமே<br/>
திக்கிலைவே றிக்கணமே சோலை வெற்பிற்<br/>
           சீதரசஞ் சீவிதனைத் தேடிக் கொள்ளும்<br/>
துக்கமறு நமனோடத் துரப்பீர் யார்க்குந்<br/>
           தோற்றிடீ ரொருகாலுந் தோற்றி டீரே.                    (30)<br/>
<br/>
கட்டளைக்கலிப்பா<br/>
<br/>
தோற்றும் பொய்கை விடாதா ரருவியுந்<br/>
         துலங்க விட்டவர் சோலைவெற் பார்சந்தச்<br/>
சேற்று மொய்ம்ப ரிவரிக்கரி தோநம<br/>
         திருக்குளக் குறை தீர்ப்பது மாவலி<br/>
ஊற்று நீரினி தென்றே குடங்கைகொண்<br/>
         டுற்ற நாளங் கொருகால்விண் ணுச்சிகண்<br/>
டாற்று நீர்தந்த திங்கொரு காலுல<br/>
         களந்து போக ம்னைத்த்துங் கொடுத்ததே.                 (31)<br/>
<br/>
கட்டளைக்கலித்துறை.<br/>
<br/>
கொடுக்கின்ற செங்கை யழகனென் றோதுங் குழகன் வெய்யோன், <br/>
எடுக்கின்ற சக்கரத் தேரோ டிலங்கு மிடபவெற்பில்,<br/>
அடுக்கின்ற வாயிரம் பேரோ கிரணமஞ் ஞானவிருள், <br/>
தடுக்கின் றவருமுண் டோபனி காண்புன் சமயங்களே.                (32)<br/>
<br/>
அறுசீர்க்கழிநெடில் வண்ணவிருத்தம்.<br/>
<br/>
சமயமென முதுகடவு கடவியுயிர் கறுவிவரு <br/>
               சமனுமொரு திரண மிவனே, <br/>
ஆமையுமென வுழலும்யம படருமொரு மசகமெழு <br/>
                தயனுமவ னளவு நமர்காள், <br/>
கமையுரக கிரியிறைவர் கரிகிரியில் வரதர்வளர் <br/>
              கமலைதன கிரியை யகலார், <br/>
இமையகிரி ரசதகிரிகனககிரி பரவுநம <br/>
               திடபகிரி யழகர் துணையே.                   (33)<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
துணையென்று வந்தே மெம்மைத் தொடர்ந்துமா லாக்கிக் கொண்டாய், <br/>
அணையென்று நாக மீந்தா யாங்கரு டனைவி டேமால், <br/>
இணையொன்று மில்லாய் நல்லா யீசசர் வேச புல்லும்,<br/>
சுணையென்ற வழகா வெண்ணெய்க் கள்வனே துளவி னானே.   (34)<br/>
<br/>
மடக்கு.<br/>
<br/>
எண்சீர்க்கழிநெடி லாசிரியவிருத்தம்.<br/>
<br/>
துளவழகர் கலக்கவர வஞ்சலிக்குங் காலந்<br/>
        தொனித்திடிகள் கலக்கவர வஞ்சலிக்குங் காலம்<br/>
வளமலிவெற் பருகுகரு மஞ்சாருங் காலம்<br/>
        வாடையுயிர் பருகுகரு மஞ்சாருங் காலம்<br/>
களிறுருளச் சிலையருவி யம்புதைக்குங் காலங்<br/>
        காயமுறுஞ் சிலையருவி யம்புதைக்குங் காலம்<br/>
தளவமளி பாடீரப் பூச்செறியுங் காலந்<br/>
        தளவமளிப் பாடீரப் பூச்செறியுங் காலம்.                       (35)<br/>
<br/>
வேறு.<br/>
<br/>
காலமுகந் தானு மோலமுகந் தானுங்<br/>
       காமனைவாய்த் தானு மாமனைமாய்த் தானும்<br/>
ஞால மடுத்தானுஞ் சூல மெடுத்தானு<br/>
       நளின விருப்பானும் புளின விருப்பானும்<br/>
நீல மதித்தானுஞ் சீலம் விதித்தானு<br/>
       நீதி பொழிந்தானுஞ் சோதி வழிந்தானும்<br/>
சால நிறைந்தானு மால முறைந்தானுஞ்<br/>
       சலமலை வென்றானுங் குலமலை நின்றானே.                  (36)<br/>
<br/>
கட்டளைக்கலித்துறை.<br/>
<br/>
மலைதாங்கு மாயர் வனகிரிக் கேமழை தாங்கிச்சந்திர<br/>
கலைதாங்கி யிந்திர சிலைதாங்கிக் கஞ்சமுந் தாங்கியங்கே<br/>
கொலைதாங்கு நீலங் குமிழாம்ப றாங்கிக் கொடியொன்றின்மேல்<br/>
நிலைதாங்கு கோங்கமுந் தாங்கியொர் பூங்கொம்பு நிற்கின்றதே.    (37)<br/>
<br/>
அறுசீர்க்கழிநெடி லாசிரியவிருத்தம்.<br/>
<br/>
தேனைப் பழித்த விசைக்குயில்காள் செம்மாந் தழைக்கப் புறப்பட்டீர், <br/>
சோனைப் புயல்போ லனங்கனம்பு தொடுத்தா னினிமேற் றொடப்போமோ, <br/>
ஆனைக் கரச னிடுக்கணிருட் கருணோதயம்போ லிமைத்த செம்பொற், <br/>
றானைத் திருமா லலங்கார தந்தா ரிந்தா தந்தாரே.                                    (38)<br/>
<br/>
மடக்கு.<br/>
தாழிசை.<br/>
<br/>
தாரமருங்கா மனப்புள்ளே தைக்கு மருங்கா மனப்புள்ளே<br/>
      சரக்கோ டங்கங் குலைபடவே தகுமோ வங்கங் குலைபடவே<br/>
வேரோ டின்ப வளவனமே விடமோ வின்ப வளவனமே<br/>
      மேகம் பாவி வருந்திடரே விதிகாண்பாவி வருந்திடரே<br/>
மாரனுடைவாட் கேதகையே மயல்கொண் டுடைவாட் கேதகையே<br/>
      மணந்த விராவம் போருகமே வந்த விராவம் போருகமே.<br/>
ஆரங் கடுக்கு மென்னுரையே யாருக் கடுக்கு மென்னுரையே<br/>
      யலைக வராவெண் ணந்தினமே யழகர் வராவெண்ணந்தினமே   (39)<br/>
<br/>
நேரிசைவெண்பா.<br/>
<br/>
தினகரனு மப்பால்வெண் டிங்களுங்கா ரென்ன<br/>
வனகிரிவாழ் காயாம்பூ வண்ணா - அனகா<br/>
அறவேத வித்தேநின் னம்புயத்தாள் காணா<br/>
தறவேத வித்தே னருள்.                                     (40)<br/>
<br/>
களி.<br/>
<br/>
பன்னிருசீர்க்கழிநெடி லாசிரியவிருத்தம்.<br/>
<br/>
அருணன் பரிபோற் பரியிலக<br/>
வமரில் விசயன் றேர்கடவு<br/>
மழக ரிணையில் குழகரெமை<br/>
யாளும் பெருமாள் வாளரக்கர்<br/>
<br/>
செருவென் றிறுத்தார் மதுவார்க்குஞ்<br/>
செயலை முடித்தார் பின்னுமன்பர்<br/>
தேனுக் கலையா மற்கருணை<br/>
செய்தா ரவர்தந் திருவடிகள்<br/>
<br/>
கருதுங் களியெங் கனமடத்தைக்<br/>
கழுவு மினிய வினையடையுங்<br/>
கஞ்சாக் கருக்கு வகைநிறையுங்<br/>
கற்பத் தயன்வீழ்ந் தனனன்று<br/>
<br/>
குருவி சார மச்சமறுங்<br/>
குலவா ரணங்கள் முன்படியுங்<br/>
குறும்பாட் டையுமோ திடும்வாருங்<br/>
குடியும் படையும் வேண்டியவே.                              (41)<br/>
<br/>
பறவைவிடுதூது.<br/>
எழுசீர்க்கழிநெடில் சந்தவிருத்தம்.<br/>
<br/>
வேண்டலர் நகைக்கவொரு பாங்கியும் வெறுக்கவனை<br/>
       வேங்கையி னதட்டமதன் வில்லாலே<br/>
தூண்டில்படு மச்சமென நான்பதை பதைக்கும்விதி<br/>
       தூங்கியிரை கொத்திநிமிர் புள்ளீரே<br/>
பாண்டவர் துதிக்குமயில் கூந்தல்சொரு கத்தவள<br/>
       பாஞ்சசனி யத்தொனிசெய் செவ்வாயர்<br/>
ஆண்டுதுரு வற்குநிழ லீந்தவன வெற்பிலெனை<br/>
       யாண்டவழ கர்க்கினிது சொல்லீரே.                    (42)<br/>
<br/>
கட்டளைக்கலித்துறை.<br/>
<br/>
சொல்லிட பாசல மாயர்நன் னாட்டிற் சுடர்க் கொதுங்கும்<br/>
அல்லிடர் தீர்குழ லாய்நின் படாமுலை யானை கண்டால்<br/>
மல்லிட றுந்திண் புயத்தார் கனக வளைநிரைப்பார்<br/>
புல்லிட வுஞ்செய்வ ரீந்தார் பிடியென்றிப் பூந்தழையே.        (43)<br/>
<br/>
பாண். <br/>
<br/>
தாழிசை.<br/>
<br/>
தழைவிருந்த வனத்தர்பூமிசை குழைவிருந்தவ னத்தனை<br/>
       தந்தசுந்தர ராசகேசவர் தம்பதங்களி னினைவினார்<br/>
இழைமருங்குடை வாணியுந்தொழ வியங்கொர்பாணரு ளாரவ<br/>
       ரிசைபுகுந்திடு காதின்மற்றவ ரிசைபுகாதுத காதுநீ'<br/>
மழைதொடுங்கொடி மாடவீதியில் வந்ததேபிழை யிறையிவண்<br/>
       வரத்தைவிட்டனர் ஞானம்வந்து பரத்தைநச்சினர் வீணையும் <br/>
பழையபேச்சுரை யுந்தொடுத்தனை புதியபேச்சுரை காணது<br/>
       பாடினிக்கு மவட்கெழுந்தருள் பாடினிக்கு மணாளனே.        (44)<br/>
<br/>
ஊசல்.<br/>
எண்சீர்க்கழிநெடி லாசிரியவிருத்தம்.<br/>
<br/>
மணங்கமிழ்பு வையுமயிலுந் தமாலக் காடும்<br/>
       வண்கிளியு நீலவெற்பு மடமான் கன்றும்<br/>
இணங்குகட லுந்துகிருங் காரு மின்னும்<br/>
       யமுனையெனுந் திருநதியு மெகினப் பேடும்<br/>
கணங்குழைய கோசலைதே வகிய சோதை<br/>
       கண்மணியும் பாவையும்போற் கமல வீட்டில்<br/>
அணங்கரசி னுடன்குலவி யாடி ரூச<br/>
       லலங்கார மாயவரே யாடி ரூசல்.                  (45)<br/>
<br/>
தவம்.<br/>
எழுசீர்க்கழிநெடில் சந்தவிருத்தம்.<br/>
<br/>
ஊசிமுனை நின்றுமென தாழ்குகைநு ழைந்துமென<br/>
       வூமரிலி ருந்துமென வளைபோலே<br/>
காசினிசு ழன்றுமென வானிடைப றந்துமென <br/>
       காயமிதெ ழுந்துவிழும் வினைபோமோ<br/>
நீசரையு மண்டர்செய சோலைமலை யின்கன்முழு<br/>
       நீலமலை யுண்டுதொழு மியலாதேல்<br/>
கேசவமு குந்தமது சூதனவ னந்தகக<br/>
       கேதனவெ னுந்தளரி னினைவீரே.                       (46)<br/>
<br/>
கட்டளைக்கலித்துறை<br/>
<br/>
நினையா தவர்தமை யாளலங் காரனை நேர்ந்து நந்தன்<br/>
தனையா தவர்நண்ப வென்றிட பாசலச் சாரலிற் போய்<br/>
முனையா தவர்தகை தீர்சிலம் பாற்றின் முடை யுடலை<br/>
நனையா தவர்சன்ம முஞ்சன்ம மோவிந்த நானிலத்தே.   (47)<br/>
<br/>
சந்தவிருத்தம்<br/>
<br/>
நிலங்குலவு நாபர்பணி லங்குலவு முத்த<br/>
        நிரைக்குமரு விக்குலவ ரைக்குமரு வியகார்<br/>
இலங்கையில்வெவ் வாளிகொடி லங்கையிலி ருக்கு<br/>
       மிராவணவி ராவணனி ராவணம றுத்தோர்<br/>
அலங்கலைய ளித்தனர லங்கலைக டற்கு<br/>
       மந்தமத னுக்குமனை சந்தமத னுக்கும்<br/>
கலங்கலெ னெனக்கணிக லங்கலவை தம்மின்<br/>
       கையிலமனை தாருமுலை சயிலமனை யாரே.               (48)<br/>
<br/>
கொச்சகக் கலிப்பா<br/>
<br/>
ஆராம வெற்பி லழகர்சுரு திக்குமெட்டா<br/>
ஏரார் பதந்தீண்ட வெத்தவங்கள் செய்தனவோ<br/>
சூரான வன்சிலையுந் துந்துமியென் புஞ்சகடும்<br/>
காராய கட்டையும்வெங் காளியப்பேர் நாகமுமே.            (49)<br/>
<br/>
மதங்கி<br/>
<br/>
தாழிசை<br/>
<br/>
காளமேகமும் வெளிறிமின்னிய கண்னனார்வன கிரியினில்<br/>
       காமதங்கம தங்கமாமெழின் மாமதங்கம டந்தைகேள்<br/>
தாளநின்முலை யிடைகுறுந்துடி தவளசங்கதிர் களமுகம்<br/>
       தகசந்திர வலையநூபுர சரணமென்பது மத்தளம்<br/>
நீளூம்யாழின முன்கைகார்குழ னெற்றிவேடன தம்புரு<br/>
       நிறுத்தினன்றொறு சற்றுடுக்கைநெ கிழ்க்கவேண்டுநின் சிந்தையே<br/>
நாளுநச்சின னாடகத்தினி நட்டுவாவெனு மதிசயம்<br/>
       நாட்டவாளினை சுழலுமுன்பல கூட்டவாள்சுழல் கின்றவே. <br/>
<br/>
நேரிசைவெண்பா<br/>
<br/>
சுழல்காற்றை மாய்த்துஞ் சுடர்நெருப்பை யுண்டும்<br/>
நிழல்பார்த் திடபகிரி நின்றோன் - குழலூதிக்<br/>
கற்றாக் குவித்த கடவுளவ னேயனைத்தும்<br/>
பெற்றாக்கு வித்த பிரான்.<br/>
<br/>
33- அடி நேரிசை ஆசிரியம்.<br/>
<br/>
வித்தகர் கருத்துட் பத்தி பாய<br/>
நீலம் பழுத்த கோல மேனி<br/>
காற்கடன் முகந்த சூற்புய லென்று<br/>
கதிரிளங் கொங்கைச் சதிரிள மங்கையர்<br/>
இயலுறு கலாப மயினட மாடக்<br/>
காயா மலர்விரி காயா வனமென<br/>
அரையர வல்லி வரையர மகளிர்<br/>
குழலிசை வண்டு குழலிசை பாட<br/>
அங்கையிற் றாங்குஞ் சங்கமுந் திகிரியும்<br/>
புதையிருள் சீக்கு மதிகதிரென்ன<br/>
கவண்கலா லிசைசெய் சிவந்தவாய் மழலைக்<br/>
கொடிச்சியர் கண்போ லடிக்கடி சுனைதொறும்<br/>
பதுமச் செங்கா டிதழ்குவிந் தலர<br/>
இருவகைக் காந்தமும் பெருமுனி வர்க்குப்<br/>
புனலும் புகையாக் கனலுங் கொடுப்ப<br/>
வனந்திரி மேதி யினஞ்சொரி தீம்பால்<br/>
கங்கையிற் பரக்கப் பொங்குதேன் வெள்ளம்<br/>
சாம்புன தம்போன் மேம்படு சாரல்<br/>
சோலை மாமலை மேலினி தமர்ந்தோய்<br/>
அதிர்ந்துவெண் பரிக ளெதிர்ந்தவென் றஞ்சி<br/>
பசும்பரி யேழும் விசும்பிடை மறுக<br/>
விரிதிரை கொழிக்கும் பரிபுர நதியோய்<br/>
மழுப்படைக் கடவுள் விழிக்குடை யாத<br/>
சித்தசர் கோடி யொத்தகட் டழக<br/>
சடைகொடு வேட்ட விடையுடை யவற்காப்<br/>
புரஞ்சொற் றருளிய பரஞ்சுடர் மூர்த்தி<br/>
குருகூர் விளங்க வருசட கோபர்<br/>
வழுத்தவிர் நான்மறை விழுப்பொருள் பழுத்த<br/>
<br/>
வாக்கெனு மமுதந் தேக்கிய வொருநீ<br/>
புவிமேற் சிற்சிலர் கவியுங் கொண்டனை<br/>
ஆங்கவை தமக்குப் பாங்கெனும் வளைகாய்ப்<br/>
புளியென மகிழ்ந்தனை போலும்<br/>
எளியேன் புன்கவி யேற்பதெத் திறமே.               (52)<br/>
<br/>
குறம்.<br/>
எண்சீர்க்கழிநெடி லாசிரியவிருத்தம்.<br/>
<br/>
ஏற்றபூங் கோதைகே ளிடபமால் வரையில்வா<br/>
       ழிளங்குறப் பாவையான் விளங்குறப் பாவையும்<br/>
சாற்றுவேன் கண்ணர்முன் வெண்ணெயாக் குவியவே<br/>
       தானடுக் குறிசொனேன் சயிலமா தினைமுதற்<br/>
போற்றினே னாழியின் னெல்லையுஞ் சங்கையும்<br/>
       பூரியெட் டக்கரஞ் சீரினிட் டெம்பிரான்<br/>
தோற்றுவார் வாக்குநன் கூழ்பெலங் கஞ்சியச்<br/>
       சுதர்விடா ரம்பரத் துணிவையா யினியமே.            (53)<br/>
<br/>
கைக்கிளை.<br/>
மருட்பா.<br/>
<br/>
இனியஞ்ச னெஞ்சே யினியவிசை யேழும்<br/>
கனியாறு காலுமிரு காலும் - முனிவர்<br/>
தொழுதா ளழகர் சுரும்பில்<br/>
எழுபூ வாய்ந்த திவளணங் கவளே.                   (54)<br/>
<br/>
சித்து.<br/>
தாழிசை.<br/>
<br/>
அலகைமாமுலை யுண்டகொண்டல்புள்<br/>
ளலகையன்றுப குந்தமா<br/>
லழகர்தாள்தெரி சித்தசித்தா<br/>
னுக்கிரகம்பெறு சித்தர்யாம்<br/>
<br/>
சலனமேனொரு கடகநற்கரி<br/>
    தனையழைப்பிமுன் னாகமா<br/>
  தங்கமாக்குவெ மெய்தராவிடு<br/>
     சந்தமிக்குயர் பணம்வரும்<br/>
<br/>
இலகிரும்புத னைப்பொன்வெள்ளியொ<br/>
    டேற்றுவோமுரை குறைபடா<br/>
  தெடுத்ததாம்பிர மாழை மச்சநம்<br/>
     மிரதவாதம தன்கையிற்<br/>
<br/>
பலமருந்தறி வொஞ்சொல்வோமதி<br/>
    பசியவர்க்குப சரியையா<br/>
  படியளப்பந மக்குமாவடை<br/>
    பழவனம்பிரிய மப்பனே                  (55)<br/>
<br/>
           கட்டளைக்கலித்துறை<br/>
அப்போத கத்துறை செந்திரு மார்பத் தழகர்பனைக்<br/>
கைப்போத கஞ்சொன்ன மாயரெக்காலங் கருணை செய்வார்<br/>
மெய்ப்போ தகநமக் கெந்நாள்வரும் வினையென் றொழியும்<br/>
எப்போ தகமு மமதையும் போம்புக லேழைநெஞ்சே               (56)<br/>
<br/>
                     சம்பிரதம்<br/>
<br/>
          14-சீர்க்கழிநெடில் ஆசிரியவிருத்தம்<br/>
<br/>
ஏழுலோ கமுமிக்க மண்டலத் தூடடைத்<br/>
      திடுவோங் குணக்கு வெய்யோ<br/>
   ரெமதிசை புகச்செய்வோ முத்தரத் தூடுபன்<br/>
      னிருதிங்க ளெண்ணி விடுவோம்<br/>
<br/>
வாழ்குகையு ளண்டரை யரம்பையரை நாரதனை<br/>
      வரவழைப் போம் படர்கொடி<br/>
   மருப்பங் கயங்கள்பல் குதிரைகுடை சுனையிலெழ<br/>
     மாதேரை யடைய நினைவோம்<br/>
<br/>
தாழ்வறும் புல்லையடு புலிசெய்வோந் திரணத்தை<br/>
யுந்திருத் தூணாக்கு வோம்<br/>
தருமெறும் பிதனைமத கரிசெய்வோந் துவரையைச்<br/>
சண்பகா டவியாக்கு வோம்<br/>
<br/>
ஆழிநீர் முன்பொருப் பாக்குவோ மெய்யகலு<br/>
மாவிகள் வரப்பண்ணு வோ<br/>
மதிரகசி யங்கேளு மழகர்தாட் காளலா<br/>
வதிதெய்வ முன்விடுவ மே.                         (57)<br/>
<br/>
கலிவிருத்தம்.<br/>
<br/>
விடலறு மறையினும் விடவ ராவினும்<br/>
நடமிடு மழகரெந் நாளி ரங்குவார்<br/>
தடமுலை மயிலொரு சரம் விடாமுனம்<br/>
அடன்மதன் விடுசர மனந்த கோடியே.                (58)<br/>
<br/>
எண்சீர்க்கழிநெடி லாசிரியவிருத்தம்.<br/>
<br/>
கோடிதவ முயன்முனிவோர்க் கருள்பதத்தா மரையார்<br/>
       குறியவரா கம்பெரிய நெடியவரா கமுமாய்<br/>
ஆடிரண சிங்கமுமா மெம்மான்பல் கலையோ<br/>
       டம்புலிதாழ் கோட்டிடபத் தணிவரையைக் கண்டால்<br/>
மூடி ருளைப் பொருதறுகண் மறலிகடா விடிலே<br/>
       முடுகொருக டாமடங்கு மூன்றுகடா மடங்கா<br/>
தோடிவரக் குளிறிவெளி றியகளிறு வந்தே<br/>
       யுறப்பிடரி னிணைத்துலவும் பிறப்பிடர்மற் றி**ய.     (59)<br/>
<br/>
தாழிசை.<br/>
<br/>
இடர்களென்ற திரைகளாலி டிந்துதீரம் வீழவே<br/>
      யெழுந்தபாவ சாகரத்தி னிடைமிதந்த திரணநான்<br/>
மடமைநெஞ்ச நாளிலே மகிழ்ச்சிகூர்ந்த தெம்பிரான்<br/>
      மந்த்ரமூல சொருபகாந்தி யிந்த்ரநீல மல்லவோ<br/>
உடன்மறந்த மறவிராத னுறவிராத தறுகணா<br/>
      னொடுங்கவந்த னாவிபோயொ டுங்கவந்த நிருதரும்<br/>
திடமலைந்து விடமலைந்து தென்னிலங்கை வென்றவன்<br/>
      திங்கள்குன்ற முத்திலங்கு நங்கள்குன்ற மாயனே.           (60)<br/>
<br/>
கட்டளைக்கலித்துறை.<br/>
<br/>
மாய்கின்ற தேவர்க்கெ லாமண வாளர் வடிவழகர்<br/>
வேய்கின்ற குல்லையென் றோதரு வாரெங்கள் மின்கரும்பு<br/>
சாய்கின்ற பூவணை யாலைபொன் னோலையிற் றாவுங்கண்ணீர்<br/>
பாய்கின்ற சாறு குறுவேர் பிதுங்கிய பான்முத்தமே.          (61)<br/>
<br/>
எண்சீர்க்கழிநெடி லாசிரியவிருத்தம்.<br/>
<br/>
பாலிருந்த நீர்பிரிப்பீ ரொருநீ ருங்கள்<br/>
      பங்கயத்தோன் றன்னாவைப் பாரா னென்கண்<br/>
போலிருந்தா ரையமெனை யும்பிரித்தா னிந்தப்<br/>
      புண்ணியமுங் களையடையும் போமோ சொல்லீர்<br/>
சேலிருந்த கொடியோனைப் பெறுமால் சோலைச்<br/>
      சிலம்பாற்றி னிரைதெவுட்டித் திரைமுத் தூஞ்சல்<br/>
மேலிருந்து விளையாடிக் கமல வீட்டின்<br/>
      மென்பேட்டி னுடன்செல்செங்கால் வெண்புள் ளீரே.          (62)<br/>
<br/>
பதினான்குசீர்க்கழிநெடி லாசிரியவிருத்தம்.<br/>
<br/>
புள்ளின்வாய்க் கிழித்தார் மருதிடந் தழித்தார்<br/>
பூதனை யாருயிர் கழித்தார்<br/>
புறகுசுழல் காற்றுண் டுதிரமொண் டிரைத்தார்<br/>
புரவியோ டிரவியை மறைத்தார்<br/>
<br/>
துள்ளிய குயிலைப் பூத்ததே மாவைத்<br/>
தூற்றுமன் னையைச்சிறு காற்றைச்<br/>
சுடுமதி கோர மதியினை விடுத்தார்<br/>
தோன்றிய மதியையென் சொல்வேன்<br/>

விள்ளரும் பிலத்துட் பணிகளோ வென்று<br/>
விகங்க பூபதியெழக் கனகன்<br/>
வெங்குடர் பிடுங்கி யெறிந்துறங் கிழித்து<br/>
விடாய்க்குவெங் குருதிநீ ருறுஞ்சி<br/>
<br/>
பிள்ளையைப் புரந்த வெள்ளெயிற் றகல்வாய்ப்<br/>
பெருங்குரற் சிங்கமெங் கணுந்தேன்<br/>
பெருக்கெறி சோலைப் பொருப்பலங் காரர்<br/>
பிறர்க்குப் காரமொன் றிலரே.                            (63)<br/>
<br/>
கட்டளைக்கலித்துறை.<br/>
<br/>
ஒன்றாகி மூன்று வடிவா யடியவ ருள்ளத்துள்ளே<br/>
நின்றாய் புறத்தும்புள் ளேறிவந் தாயெங்கு நீநிறைந்தாய்<br/>
நன்றாமுன் னாடல்பொன் னாடர்கை கூப்பிய நங்கள்குன்றிற்<br/>
குன்றா மரகதக் குன்றே குன்றேந்து குணக்குன்றமே.        (64)<br/>
<br/>
கலிவிருத்தம்.<br/>
<br/>
குணசலதி யாமழகர் குலவரையின் முகில்காள்<br/>
மணமலரின் வண்டுநிகர் வன்கணர்பி ரிந்தார்<br/>
கணவரவர் நெஞ்சது கருங்கல்ல வோவென்<br/>
புணர்முலையில் வந்துவிளை பொன்னையுரை யீரே         (65)<br/>
<br/>
மடக்கு.<br/>
கொச்சகக்கலிப்பா.<br/>
<br/>
ஈரமதிச் சோலைவரை யிறைவர்மதிச் சோலைவரை<br/>
சாரகவி மானமறார் தாரகவி மானமறார்<br/>
ஆரணந்தா மோதரனா ரயனாந்தா மோதரனார்<br/>
சீரரங்க மொழியாரே தீயரங்க மொழியாரே.                 (66)<br/>
<br/>
அறுசீர்க்கழிநெடி லாசிரியவிருத்தம்.<br/>
<br/>
மொழியு மினியீர் குழைவார்ந்தீர் முத்த <br/>
           மிழச்செய்யுட்பயின்றீர், <br/>
வழியு மாசா ரமுஞ்சிறந்தீர் மதுரக் <br/>
             கழைகா ளினிக்கேளீர், <br/>
பொழியுங் கொடையா ரழகர்வெற்பிற் புராரிக் <br/>
             கெதிர்போய்த் தழல்விழியால், <br/>
அழியுங் காமன் பழிகாரனங்கே <br/>
               யிணக்க மாகாதே.                        (67)<br/>
<br/>
            நேரிசைவெண்பா<br/>
அங்காப் பொழிய வருணனுக்குத் தேனருவி<br/>
அங்காப் பொழியேற் றசலமே - பங்கயமேல்<br/>
துங்கத் திருப்பிரியான் சுத்தத் தமிழ்ப்புலவர்<br/>
சங்கத் திருப்பிரியான் சார்பு.                       (68)<br/>
<br/>
            வஞ்சித்துறை<br/>
சாரலங் காராமால்<br/>
சாரலங் காராமால்<br/>
நீரலங் காராமால்<br/>
நீரலங் காராமால்.                                (69)<br/>
<br/>
                   சந்தவிருத்தம்<br/>
அலங்கார யமனும் புறஞ்சாய விதழ்மென்<br/>
          றறுங்காது பொருகும்ப கனன்வீழா<br/>
இலங்கேசன் மகுடந் தகர்ந்தோட முனையம்<br/>
          பெயுங்கார்மு கமன்முன்பென் மயல்கூறீர்<br/>
கலங்காம லரசன்முன் செலுங்காம துவசங்<br/>
          களைந்தேவின் முதல்தின்று மகிழ்வாயே<br/>
சிலம்பாறு தனில்வந் திளம்பேடை குமுறும்<br/>
          சிலம்போசை நறவுண்ட குருகாரே                  (70)<br/>
<br/>
              நேரிசைவெண்பா<br/>
காமனார் வெள்ளைக் கருப்புவில்லே கீற்றுமதி<br/>
தாமடுவுச் சிந்து சரங்களே - ஆமாம்<br/>
வளைத்தெய் வசிகா மணிநிகரில் லாவெள்<br/>
வளைத்தெய் வசிகா மணி.                           (71)<br/>
<br/>
கட்டளைக்கலித்துறை.<br/>
<br/>
மணியுந்தி யான நதிபாய் வனவெற்பன் மண்ணும்விண்ணும்<br/>
தணியுந்தி யானலங் காரனெங் கோவெனுந் தாமமென்னும்<br/>
பணியுந்தி யானந்த வேளென்னு நீலம் பசுங்குரும்பைக்<br/>
கணியுந்தி யான மிடுந்திசை பார்க்குமென் னாரணங்கே.         (72)<br/>
<br/>
நாரைவிடுதூது.<br/>
அறுசீர்க்கழிநெடி லாசிரியவிருத்தம்.<br/>
<br/>
ஆரமா மலையிற் றொன்றி யங்கங்கோ டிச்செய் தீங்கால்<br/>
ஈரமே வியதென் காற்று மிந்துவுஞ் சமனே கண்டீர்<br/>
வீரமா லலங்காரர்க்கு விடவரா விடவ ராதோ<br/>
தீரமே நாரை காணீர் செல்லுவீர் சொல்லு வீரே.               (73)<br/>
<br/>
கட்டளைக்கலித்துறை.<br/>
<br/>
சொல்லா ரணப்பொருண் மாலலங் காரர்தண் சோலைவெற்பில், <br/>
வல்லா ரிளங்கொங்கை மங்கையெங் கேமனு நூல்வழியிற்,<br/>
செல்லாச் செலுத்தொரு கோல்போன் முடங்கிய தீங்கரும்பு,<br/>
வில்லானைங் கோல்வென்று முக்கோல் விழைந்திட்ட வேதியரே.     (74)<br/>
<br/>
சந்தவிருத்தம்.<br/>
<br/>
வேதாவே னச்சொல்சுதர் பூமேல்வ ரத்தளரின்<br/>
       மீதாம்வி சித்ரர்மறை வேரானார்<br/>
வாதாச னச்சயன ராராம வெற்பிறைவர்<br/>
       வாராம லெய்த்ததுயர் சீராமா<br/>
சாதார ணத்ததல வேள்பூச லிப்பொழுது<br/>
       தாரா மடைக்குருகு தூதாமோ<br/>
போதா வவைக்கறிவு போதாவெ னிற்பரிவர்<br/>
       போதாம லர்த்துளவு போதாவே.                            (75)<br/>
<br/>
எண்சீர்க்கழிநெடி லாசிரியவிருத்தம்.<br/>
<br/>
தாவுமன் புள்ளவர் மேவுமன் புள்ளவர்<br/>
      தக்கதா மலையினார் மிக்கசே மலையின்மேல்<br/>
ஆவியுங் கூடுமா வோவியந் தேடுமே<br/>
      வலகிலா வஞ்சன்முன் னுலகெலாங் கஞ்சமும்<br/>
காவியும் மகரமு நாவியுஞ் சிகரமுங்<br/>
      காந்தளுஞ் சங்கமும் பாந்தருளுஞ் சிங்கமும்<br/>
கோவையு மாரமும் பூவையுங் கீரமுங்<br/>
      கொஞ்சுமின் சொல்லுநீண் மஞ்சும்விண் வில்லுமே.            (76)<br/>
<br/>
நேரிசைவெண்பா<br/>
<br/>
மஞ்சுகா ளுங்களைப்போல் மாரன்பூ மாரிபெய்ய<br/>
விஞ்சியது பேராசை வெள்ளங்காண் - தஞ்சம்<br/>
வழுத்தீர் மதிச்செங்கண் மாலலங் காரர்க்கு<br/>
வழுத்தீர் மதிச்செங்கண் மால்.                               (77)<br/>
<br/>
வஞ்சிவிருத்தம்.<br/>
<br/>
செங்கண் மாயவர் சீபதி<br/>
மங்கை யாரிடம் வண்புனம்<br/>
கொங்கை யுங்கணுங் குதலையும்<br/>
அங் கரும்பிணை யாகுமால்.                                (78)<br/>
<br/>
தாழிசை.<br/>
<br/>
மாலுநான்முகனு மரனுமாமழகர்<br/>
      மால் விடைச் சயில மயிலனீர்<br/>
நீலராமிறைவ ரின்னம்வந்திலர்கன்<br/>
      னெஞ்சர்போலு மினியென்செய்வேன்<br/>
ஆலகாலம்வட காலதாகவெதி<br/>
      ரம்புகாலவில் வளைத்ததால்<br/>
காலகாலர்கள மெனவிருண்டுபல<br/>
      காறிறந்தமழை காலமே.                                    (79)<br/>
<br/>
கட்டளைக்கலிப்பா.<br/>
<br/>
மழையுறங்குத டஞ்சோலைமாமலை<br/>
      வாணன்வாணன்க ரங்களைப்பூதங்கள்<br/>
விழையும்பாரவெ ழுக்களென்றேபற்றி<br/>
      வீசுமாலும்பர் வேதாமவருக்கே<br/>
பழயநான்மறை சிங்காசனமலர்ப்<br/>
      படுக்கைவீடுந டுக்கடல்வெண்ணெய்போல்<br/>
குழையுமன்பர்க ருத்தேயுபரிகை<br/>
      குளிர்நிலாமுற்றங் கோகுலங்காணுமே.                        (80)<br/>
<br/>
மடக்கு.<br/>
<br/>
எண்சீர்க்கழிநெடி லாசிரியவிருத்தம்.<br/>
<br/>
குலமலைமா யாவாழி கொடியவென்றன் சிந்தா<br/>
குலமலைமா யாவாழி கொடியமதி ளிலங்கை<br/>
நிலமலைய மாதவரி னானெறிந்தாய் மந்தா<br/>
நிலமலைய மாதவர்கை நின்னாமங் கண்டாய்<br/>
பலவருண வாரீச நயனமுழு நீலோற்<br/>
பலவருண வாரீசன் பயப்படவெற் பெடுத்து<br/>
நலவரிசைக் கவிகைபுனை காரேதென் குருகூர்<br/>
நலவரிசைக் கவிகைவிடா நளினமின்னா யகனே.              (81)<br/>
<br/>
கலிநிலைத்துறை.<br/>
<br/>
நளினவி லோசன ரழகர்பு லோமிசை நாதன்றன்<br/>
இளவலு மாயவர் மாயவர் வெற்பினி விலையோகாண்<br/>
தளையவிழ் மல்லிகை புல்லிய வண்டீர் தமியேன்போல்<br/>
வளைகலை நாண்மதி தோற்றிட நின்றே மருண்மாலை.        (82)<br/>
<br/>
அறுசீர்க்கழிநெடில் ஆசிரியவிருத்தம்.<br/>
<br/>
மருதொடித்து விளவெறிந்து குருந்திலேறி<br/>
      வடத்துறங்கிச் சோலைமலை வருமால்வெற்பில்<br/>
இருதலைப்புள் ளென்னவிருந் திமைப்புநீங்கா<br/>
      வெனைப்பிரிந்த பாதகர்நாட் டில்லைபோலும்<br/>
அருவிமத மிக்களைமா தளைகடள்ளி<br/>
      யடையலர்மாக் கோட்டையிடந் தாவிதேக்கித்<br/>
தெருவுதொறு மால்யானைக் கன்றுபோலத்<br/>
      தென்றலிளங் கன்றோடித் திரியும்வேனில்.                     (83)<br/>
<br/>
கட்டளைக்கலித்துறை.<br/>
<br/>
திரியுங் கிரிக்கெதிர் சென்றோ ரழகர் திருமலைமேல்<br/>
பரியுங் கொடித்தடந் தேர்வல வாபரி போற்றிரைகள்<br/>
விரியும் புனற்கட லுண்டமை யாதுநம் மின்கொடிகண்<br/>
சொரியும் புனற்கடற் கோடுதல் பார்நுண் டுளிப்புயலே.          (84)<br/>
<br/>
நேரிசைவெண்பா.<br/>
<br/>
புயல்பார்க்குஞ் சாதகமே போன்றேன்பொன் னாட்டின்<br/>
இயல்பார்க்குஞ் சேமலைமே லெந்தாய் - தயையின்<br/>
நிலையா திருக்கவரு ணேயா மிடிதீர்த்<br/>
தலையா திருக்க வருள்.                                      (85)<br/>
<br/>
வலைச்சியார்.<br/>
அறுசீர்க்கழிநெடி லாசிரியவிருத்தம்.<br/>
<br/>
அலைகடலி னடுத்துயிலு மழகர்நாட்டி<br/>
      லஞ்சொலெலாங் குளமாக வஞ்சனக்கண்<br/>
வலையெறிவீர் பொய்கைவிட்டென் னாவிதாங்கும்<br/>
      வரலாறு கேளுமச்ச மருங்குநில்லும்<br/>
கலைமதியோ டாரலலர் வெளிச்சைமீறுங்<br/>
      கவலைமுன்னீ ரிரையேர்க்குங் கனகருப்பம்<br/>
சிலையருவ ரால்மலங்கு படுதல்பாருந்<br/>
      திருக்கைவையு மழைச்சுறவைத் தேடுவீரே.                   (86)<br/>
<br/>
கொற்றியார்.<br/>
<br/>
எண்சீர்க்கழிநெடி லாசிரியவிருத்தம்.<br/>
<br/>
தேடுதமிழ் வடிவழகர் நெடியவிடை மலைமேற்<br/>
      சிறியவிடைப் பெரியவிடைத் திருக்குலத்தி னமுதே<br/>
கூடுகின்ற வெண்ணெடொடும் வேனிலா னெய்யுங்<br/>
      குறைவிலைவிற் போரதிகங் கொண்டதெழு படிகாண்<br/>
நாடறிந்த ததிமோக முறையிணக்கம் வையு<br/>
      நவமணிசேர் பொன்னாழி நல்குவேன் மெல்ல<br/>
ஆடைதனை யொதுக்கிடுமென் பால்வாரு மிச்ச<br/>
      மாமுழக்கு மோர்போது மகலேனந் தமையே.               (87)<br/>
<br/>
தாழிசை.<br/>
<br/>
நந்தனந்தன வென்றுகார்தனை நங்கைசெங்கைமு கிழ்க்குமின்<br/>
      நளினமாதென விகலுமாரனை நமதுசாபம்வி டாதெனும்<br/>
சந்த்ரசூரியர் தங்களைச்செய சங்குசக்ர மெனத்தொழும்<br/>
      சலதியாடுதல் யமுனைமூழ்குத றவமெனுந்தலை நாளிலே<br/>
ஐந்தலைப்பணி யுந்தருப்பையு மாகிலேனெனும் வேணுவா<br/>
      யமுதமுண்டுயர் வம்சமானத திட்டமேயெனு மாசைநோய்<br/>
மந்திரத்தில றாதுதீர்க்குநின் வாசம்வீசிய துளவுகாண்<br/>
      வாசவன்பதி பரவுசீபதி வாசசுந்தர ராசனே.                  (88)<br/>
<br/>
சுரம்போக்கு.<br/>
<br/>
கட்டளைக்கலித்துறை.<br/>
<br/>
சுந்தரத் தோள ரழகர்நன் னாட்டன்னத் தூவியந்தாள்<br/>
மந்தரத் தீஞ்சொற் கிளிசெல்லு மோசக்ர வாளஞ்சுற்றி<br/>
அந்தரப் பானுவு மோடச்செந் தீயுநெட் டாழிவிழக்<br/>
கந்தரத் தன்குளக் கண்போற் கொதிக்குங் கடுஞ்சுரமே.        (89)<br/>
<br/>
பிச்சியார்.<br/>
<br/>
மடக்கு - எண்சீர்க்கழிநெடி லாசிரியவிருத்தம்.<br/>
<br/>
மேதினிபோற் றழகர்மலைத் திருப்பிச்சி யாரே<br/>
      வெளிப்பட்டீர் முனிவர்மலைத் திருப்பிச்சி யாரே<br/>
கோதுபடு குழல்போக விளங்குதலைச் சுகமே<br/>
      கொள்ளைகொண்டீ ரிங்குவர விளங்குதலைச் சுகமே<br/>
காதிலிட்ட செம்பணியு நடுக்காவி யுடையுங்<br/>
      கபாலமுஞ்சூ லமுங்கண்டே நடுக்காவி யுடையும்<br/>
ஆதரியு முங்கள்சிவ மதவேடந் திரமே<br/>
      யறிவீரே யன்றெதிர்த்த மதவேடந் திரமே.                  (90)<br/>
<br/>
நேரிசைவெண்பா.<br/>
<br/>
மதுசூத னாமுகுந்தா வாமனா மாயா<br/>
அதிரூபா ராமா வழகா - எதுவீரா<br/>
வெண்ணந் துளவா விமலா மகலாட்சா<br/>
தண்ணந் துளவா சரண்.                                  (91) <br/>
<br/>
பதினான்குசீர்க்கழிநெடி லாசிரியவிருத்தம்.<br/>
<br/>
சரணகோ கனகங் கற்பக நாறத்<br/>
தண்டுழாய் முடிபரி மளிக்க<br/>
சங்குநே மியும்வெண் ணிலாவெயி லெறிக்கத்<br/>
தமனியத் துகில்பள பளக்க<br/>
<br/>
மரகத மேனி யெழில்பழுத் தொழுக<br/>
மகரகுண் டலம்புயத் தலம்ப<br/>
வனசலோ சனங்க ளருண்மழை பொழிய<br/>
வந்தநின் கோலநான் மறவேன்<br/>
<br/>
திரன்முலைக் கிராத நுணுகிடைக் கிராத<br/>
சிறுமிகள் முகமதி யெனவாய்<br/>
திறந்தவாம் பலையும் பறந்தவண் டையுஞ்செந்<br/>
தீயெழு புகையெனப் பதறி<br/>
<br/>
விரனெரித் தடங்கா விழிபுதைத் தோடி<br/>
வெண்பளிக் கறைகுடி புகுங்கா<br/>
வெற்பலங் காரா வுற்பலங் காரா<br/>
மெய்யனே தெய்வநா யகனே.                            (92)                                                      <br/>
<br/>
அறுசீர்க்கழிநெடி லாசிரியவிருத்தம்.<br/>
<br/>
தெய்வசிகா மணியையெங்கள் சாரசோர<br/>
சிகாமணியைக் கண்மணியிற் சிறந்தோன்றன்னை<br/>
ஐவர்சகா யனைமுதலுந் தும்பியன்றோ<br/>
வழைத்ததின்னந் தும்பிகளே யழைத்துவாரும்<br/>
கைவருபந் தாடுமணி முற்றமெல்லாங்<br/>
கமழ்பனிநீ ரிறைத்திறைத்துக் கழுநீர்போலும்<br/>
மைவிழியார் குளமாக்கி விட்டாரென்ன<br/>
வன்பகையோ பொருமுதலை வளர்கின்றாரே.                (93)<br/>
<br/>
எழுசீர்க்கழிநெடில் சந்தவிருத்தம்.<br/>
<br/>
வளங்குலவு தண்டலைநெ டுங்கிரிமு குந்தர்நல்வ<br/>
       ரந்தினம்வ ழங்கழ கர்தாம்<br/>
இளங்குதலை கொஞ்சியப சுங்கிளிகள் கெஞ்சியுமி<br/>
      ரங்கியினம் வந்தில ரையோ<br/>
உளங்கரையு மென்சொலமு னஞ்சமன டுங்கிடவு<br/>
      தைந்தவர்வெ குண்டு சுடவே<br/>
களங்கமற வெந்ததும தன்சடல மென்றனர்க<br/>
      ரும்புகையொ ழிந்த தலவே.                               (94)<br/>
<br/>
மடக்கு.<br/>
<br/>
பன்னிருசீர்க்கழிநெடி லாசிரியவிருத்தம்.<br/>
<br/>
அலமேந் தழகர் பதிச்சுனையே<br/>
யாடு மேமெய்ப் பதிச்சுனையே<br/>
யணில்வாற் கதிர்போ மருந்தினையே<br/>
யகன்றே மேய மருந்தினையே<br/>
<br/>
குலவஞ் சுகமே கோகிலமே<br/>
கொம்பிற் புனத்திக் கோகிலமே<br/>
கூட வளர்மா தவிப்போதே<br/>
கொடியார்க் கென்மா தவிப்போதே<br/>
<br/>
கலைமுன் பிரியக் கணக்கன்றே<br/>
கரும்பைப் பிரியக் கணக்கன்றே<br/>
கணியார் காட்டு மருவலரே<br/>
கணியார் காட்டு மருவலரே                     (94)<br/>
<br/>
சலதி முகக்கு முகமஞ்சே<br/>
தனித்தே நிமிட முகமஞ்சே<br/>
தைய லொதுங்கும் வரவழையே<br/>
தயையுண் டானால் வரவழையே                 (95)<br/>
<br/>
அகவல்.<br/>
<br/>
வரம்பெற் றிடுதலி னருந்தவக் கிழவரும்<br/>
கண்டகரை யடர்த்தலின் மண்டலத் தரசரும்<br/>
கற்பக மண்டலிற் கனக நாடரும்<br/>
கானமு ழக்கலி னானகந் திருவரும்<br/>
எழுதரு மறைகள்கூ றிடலால் வியாதனும்<br/>

போதக மோதலிற் புராணவே தியரும்<br/>
சாந்தமுற் றிடுதலிற் றனிஞா னிகளும்<br/>
மான்மத மடுத்தலின் வைணவக் குரவரும்<br/>
நவமணி விரித்தலி னன்னா வலரும்<br/>
அன்னம் வழங்கலி னகவாழ்க் கையரும்<br/>

செம்பொன் னீட்டலிற் றிருப்பாற் கடலும்<br/>
அச்சங் களைதலி னமுதசஞ் சீவியும்<br/>
பூமிதந் திடுதலிற் புண்ட ரீகனும்<br/>
பொங்க ருரைதலிற் பூவை வண்ணனும்<br/>
அம்பிகை கலத்தலி னந்தி வண்ணனும்<br/>

பொருமலை யெறிதலிற் புலோமிசை கொழுநனும்<br/>
அகிலங் காட்டலி னலர்கதிர் ஞாயிறும்<br/>
முத்தமிழ் துதித்தலின் முழுமதிக் கடவுளும்<br/>
சிவணுங் கடவுட் சிலம்பாற் றிறைவ<br/>
இருபது சிகரத் தெண்ணிலாச் சிகரப்<br/>

பொன்மலை வளைத்த செம்மலை யேந்தும்<br/>
வெண்குன் றெடுத்த கருங்குன் றொருநாள்<br/>
முழைவாய் திறந்து மழைபோ லிடித்து<br/>
முடுகுசெங் களத்துக் கொடுமரம் வாங்கி<br/>
அடுசம ராட நடுநடு நடுங்கி<br/>

கொடிமுடி கவிழ்தலிற் குறுநகை பூத்து<br/>
நாளைவா வின்றுன நீள்பதிக் கேகென<br/>
விடைகொடுத் தருள்மால் விடைமலை வாண<br/>
உந்திக் கமலத் துச்சிவிட் டிறங்கி<br/>

கருத்திற் றெளிந்த கரகநீ ராட்டிக்<br/>
கண்டகண் போற்குளிர் தண்டுழாய் சாத்தி<br/>
இசைமக ளுடன்றுதித் தெண்ணில் கோடி<br/>
பிரமர்போற்(*)றிய பரம சாமீ<br/>
அளவறு பிறைகளும் களனுறு கறைகளும்<br/>

கணக்கிலா மழுக்களும் குணக்கிலாக் கழுக்களும்<br/>
உடையார் புலித்தோ லுடையா ரிடையார்<br/>
அலகிலா வுமைகளு மிலகுபன் னதிகளும்<br/>
பதிகொ ளத்தனார் குதிகொள் மத்தனார்<br/>
வீரபத் திரமுதற் கோரபுத் திரரொடும்<br/>

அனந்த முருத்திரர் தினந்தினந் தொழுதிடும்<br/>
திருவடி யுடைய பிரம மூர்த்தி<br/>
ஒருவிண் ணப்பமுன் பெருமுனி பின்னர்<br/>
நம்பிநன் னிழலிற் றம்பின் தொடரச்<br/>
செஞ்சிலை யொடும்போய்க் கருஞ்சிலை மிதித்து<br/>

மின்னிள மேகமும் வில்லும் பிறையும்<br/>
அரவிந் தமுமாங் கதிற்சில பூவும்<br/>
சங்கமுந் திகிரியும் பங்கய முகுளமும்<br/>
காந்தளுங் கொடியும் பாந்தளுங் கதலியும்<br/>
மாவிளந் தளிரும் வகுத்தனை மீண்டும்<br/>

புன்மதி யுடைய வென்மனப் பாறையை<br/>
நற்பதப் படுத்தி யற்புதம் விளைக்கும்<br/>
கண்ணநீ யுண்ணக் கவர்ந்த <br/>
வெண்ணெய் செய்து விடுவதுன் கடனே.     (96)<br/>
<br/>
             தாழிசை<br/>
<br/>
வெண்ணெய்சூறை கொண்டகொண்டல் மேனிமாயர் வனகிரி<br/>
      விறலியென்ற கோகிலத்து மென்பெடைக்கோர் சேவல்கேள்<br/>
பண்ணுமிங்கு தங்குடைந்து பாணர்தம்மை வென்றபின்<br/>
      பாதகற்கு மருமையோவோர் பாணநின்னை வெல்வது<br/>
வண்ணமார் பெழுந்தகொங்கை கிண்ணமென்ப ரதுமெய்யா<br/>
      வந்துபா னிறைந்ததுண்மை மதலைபால னென்பதும்<br/>
எண்ணெயீது பசுநரம்பெ னுங்கொடிக்கு விட்டநீ<br/>
      ரேற்குமோ வவர்க்கும்யாழின் வீக்குகாய நின்பமே.     (97)<br/>
<br/>
எழுசீர்க்கழிநெடிலடி வாசிரிய விருத்தம்<br/>
<br/>
காயரன் பிரமர்முத லோர்தொழுஞ் சனகர்நிமிர்<br/>
      காளமஞ் சனவழகர் மா<br/>
மாயரம் புவியுநவ நீதமுங் கமிழ்பவள<br/>
      வாயர்கண் டிலர்கொ லளிகாள்<br/>
பாயும்வெம் புலிபொருத மாமனென் பவன்விடுமோர்<br/>
      பாறைநெஞ் சினள் சிகரநேர்<br/>
ஆயகொங் கையிலொழுகு பால்பரந் தெனவிரிய<br/>
      கோர சந்திர கிரணமே.                       (98)<br/>
<br/>
               சந்தவிருத்தம்<br/>
<br/>
சந்தன நிழற்குளிரு வந்ததகை தீரச்<br/>
      சந்திரமுகி யேகவியு மிந்த்ரதரு மானும்<br/>
ஐந்தலை யராவில்வரு மழகர்பழ மறைதே<br/>
      டரியமுனை யார்முளரி தெரியமுனை போல்<br/>
வந்தருணம் வைகையிது பொய்கையிது முத்தின்<br/>
      வண்டலிது கொண்டறவழ் மண்டபமி தல்லால்<br/>
செந்திருநன் னகரமிது சிகரமிது சோலைச்<br/>
      சிலம்பிடைசி லம்பியசி லம்புநதி யிதுவே.              (99)<br/>
<br/>
கட்டளைக்கலித்துறை.<br/>
<br/>
நதிபெற்ற பாதர் மலையலங் காரர்நன் னாட்டணங்கே<br/>
கதிபெற்ற னன்னந்த மீகாமன் காமன் கழைகழையே<br/>
பதிபெற்ற வவ்வங்க மிவ்வங்கஞ் சங்கம் பலித்ததங்கே<br/>
துதிபெற்ற முத்தங் கிடைத்ததொப் பேதுன் சுகக்கடற்கே.                   (100)<br/>
<br/>
அறுசீர்கழிநெடி லாசிரியவிருத்தம்.<br/>
<br/>
சகமும் பிகமும் மறையோதும் சோலை மலையி லலங்காரர்<br/>
இகமும் பரமும் வகுத்தபிரா னெல்லாப் பதமும் தரவாழ்<br/>
மகமுந் தவமுஞ் செய்ததொக்கும் மானந் தனைக்கும் பிடுவ<br/>
செகமும் பரவுஞ் சிலம்பாற்றுத் திருநீர் படியு மொருநீரே.             (101)<br/>
<br/>
<strong> அழகர்கலம்பகம் முற்றுப்பெற்றது. </strong> <br/>
<ul>
<hr noshade=""/>
This file was last updated on 20 Sept. 2010. <br/>
Feel free to send corrections to the webmaster. <br/>
</ul></ul></body>
</body></html>
