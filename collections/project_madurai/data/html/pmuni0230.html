<!DOCTYPE HTML PUBLIC "-//W3C//DTD HTML 3.2 Final//EN">

<!-- Project Madurai -->
<!-- Copyright (c) 2006  All Rights Reserved -->
<!-- Author : K. Kalyanasundaram-->
<html>
<head>
<meta content="text/html charset=utf-8" http-equiv="Content-Type"/>
<meta content="K. Kalyanasundaram" name="Author"/>
<title> irangkEca veNpA (in tamil script, unicode/utf-8 format)</title>
</head>
<body>
<body bgcolor="white" text="#800000">
<center><img src="/projectmadurai/pmdr0.gif"/></center>
<hr noshade="" width="50%"/><br/>
<center><h2> 
irangkEca veNpA <br/>
(in tamil script, unicode/utf-8 format) <br/><br/>
இரங்கேச வெண்பா<br/>
</h2></center>
<hr noshade="" width="50%"/><br/>
<hr noshade=""/>Acknowledgements: <br/>
Etext preparation: Dr. N. Ganesan, Houston, Texas, USA <br/>
Proof-reading: Mr. Sriram, Indianapolis, IN, USA <br/>
PDF and Web version: Dr. K. Kalyanasundaram, Lausanne, Switzerland <br/>
<br/>
This webpage presents the Etext in Tamil script but in Unicode encoding.<br/>
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,
Arial Unicode MS, TSCu_Inaimathi, Code2000, UniMylai,...) installed on your computer 
and the OS capable of rendering Tamil Scripts (Windows 2000 or Windows XP). 
<br/><br/>
ii)Use a browser that is capable of handling UTF-8 based pages
(Netscape 6, Internet Explorer 5, FireFox Mozilla,..) with the Unicode Tamil font chosen as the default font for the UTF-8 char-set/encoding view. <br/>
<br/>
In case of difficulties send an email request to <a href="mailto:kalyan@geocities.com">
kalyan@geocities.com</a> or <a href="mailto:kumar@vt.edu">
kumar@vt.edu</a><br/>
<br/>&amp;169; Project Madurai, 1998-2006.
Project Madurai is an open, voluntary, worldwide initiative devoted to preparation of  <br/>
electronic texts of tamil literary works and to distribute them free on the Internet.  <br/>
Details of Project Madurai are available at the website  <br/>
<a href="http://www.projectmadurai.org/">http://www.projectmadurai.org/</a><br/>
You are welcome to freely distribute this file, provided this header page is kept intact. 
<br/>
<hr noshade="" width="50%"/><br/>
<center>
<h2><font color="blue">
இரங்கேச வெண்பா</font></h2>
</center><font color="red">
<h3>1. அறத்துப்பால்</h3>
</font>
<font color="blue"> பாயிர இயல்   <br/>
</font>
<table border="0">
<tr><td width="400">
<b>கடவுள் வாழ்த்து</b><br/>
<br/>
சொன்னகம்பத் தேமடங்கல் தோன்றுதலால் அன்பரு<br/>
இன்னமுத மாகும் இரங்கேசா - மன்னுமளத்து<br/>
அகர முதல எழுத்தெல்லாம் ஆதி          <br/>
பகவன் முதற்றே யுலகு.    <td valign="bottom">  1</td></td></tr>
<tr><td>
வான் சிறப்பு<br/>
<br/>
கெண்டலுறை யூர்க்கச்சிக் கோநகரின் செய்குணத்தால்<br/>
எண்டிசையும் போற்றும் இரங்கேசா - மண்டிக்<br/>
கெடுப்பதூஉங் கெட்டார்க்குச் சார்வாய்மற் றாங்கே<br/>
எடுப்பதூஉம் எல்லாம் மழை.      <td valign="bottom"> 2</td></td></tr>
<tr><td>
கொண்டல் - மேகம், சார்வாய் - அநுகூலமாய்.<br/>
<br/>
நீத்தார் பெருமை<br/>
<br/>
மன்னன்மக முங்காதி மைந்தன் தனையடைந்தோன்<br/>
இன்னுயிருங் காத்தான் இரங்கேசா - சொன்னால்<br/>
உரனென்னுந் தோட்டியான் ஓரைந்துங் காப்பான்<br/>
வரனென்னும் வைப்புக்கோர் வித்து.  <td valign="bottom"> 3</td></td></tr>
<tr><td>
மகம் - யாகம், காதிமைந்தன் - விசுவாமித்திரன்.<br/>
<br/>
அறன்வலி யுரைத்தல்<br/>
<br/>
கானக் குரங்கெழலாற் கங்கை சுதன் முதலோர்<br/>
ஈனப் படலால் இரங்கேசா - ஆன<br/>
அறத்தினூஉங்கு ஆக்கமு மில்லை யதனை<br/>
மறத்திலின் ஊங்கில்லை கேடு.   <td valign="bottom">4</td></td></tr>
<tr><td>
எழலால் - வினங்கினதாலும், கங்கைசுதன் - கங்காதேவியின் புத்திரன், க்கம் <br/>
- நன்மை<br/>
<br/>
இல்லற இயல்<br/>
<br/>
இல்வாழ்க்கை<br/>
<br/>
பத்துடனான் கில்லம் பரகதிகொண் டேகினான்<br/>
இத்தலமேல் ஆள்வான் இரங்கேசா - நித்தம்<br/>
இயல்பினான் இல்வாழ்க்கை வாழ்பவன் என்பான்<br/>
முயல்வாருள் எல்லாந் தலை.  <td valign="bottom"> 53</td></td></tr>
<tr><td>
இத்தலமேலாள்வான் - கஞ்சனூர் ழ்வார், இயல்பினான் - முறைப்படி.<br/>
<br/>
வாழ்க்கைத் துணைநலம்<br/>
<br/>
மாண்டவியார் சாபத்தை வல்லிளுளால் மாற்றினான்<br/>
ஈண்டோர் மடந்தை இரங்கேசா - நீண்டபுகழ்ப்<br/>
பெண்ணிற் பெருந்தக்க யாவுள கற்பென்னுந்<br/>
திண்மை யுண்டாகப் பெறின்.   <td valign="bottom">6</td></td></tr>
<tr><td>
திண்மை - கலங்காநிலைமை.<br/>
<br/>
புதல்வரைப் பெறுதல்<br/>
<br/>
வேதம் புகழ்நதியை மேதினியில் தந்துகுலந்து<br/>
ஏதுங் கெடுத்தான் இரங்கேசா - ஓதும்<br/>
எழுபிறப்புந் தீயவை தீண்டா பழிபிறங்காப்<br/>
பண்புடை மக்கட் பெறின்.  <td valign="bottom"> 7</td></td></tr>
<tr><td>
வேதம்புகழ் நதி - காயகங்கை, பழிபிறங்கா - பழிக்கு ஆளாகாத.<br/>
<br/>
அன்புடைமை<br/>
<br/>
வெற்பின் சிறகரிய செந்நென் பளித்துமுனி<br/>
இப்புவியைக் காத்தான் இரங்கேசா - நற்புகழாம்<br/>
அன்பிலா ரெல்லாம் தமக்குரியர் அன்புடையார்<br/>
என்பும் உரியர் பிறர்க்கு.     <td valign="bottom"> 8</td></td></tr>
<tr><td>
முனி - ததீசிமுனிவர்.                              <br/>
<br/>
விருந்தோம்பல்<br/>
<br/>
தேசுபெறு மாறன் தெளித்த முளையமுதிட்டு<br/>
ஈசனுடன் போந்தான் இரங்கேசா - பேசுங்கால்<br/>
செல்விருந் தோம்பி வருவிருந்து பார்த்திருப்பான்<br/>
நல்விருந்து வானத் தவர்க்கு.   <td valign="bottom">9</td></td></tr>
<tr><td>
மாறன் - இளையான்குடிமாற நாயனார், முளை - அன்றுவிதைத்த நென்முளை<br/>
<br/>
இனியவை கூறல்<br/>
<br/>
வன்சமர்நட் பால்வென்று மாநிறமா ளத்தருமன்<br/>
இன்சொல்லாற் பெற்றான் இரங்கேசா - பொன்செய்<br/>
நயன்ஈன்று நன்றி பயக்கும் பயன்ஈன்று<br/>
பண்பிற் றலைப்பிரியாச் சொல்.    <td valign="bottom">10</td></td></tr>
<tr><td>
வான்சமர் - பாரதப்போர், பண்பின் தலைப்பிரியாத - அறத்தினின்று வழுவாத,<br/>
நயன் - இலாபம்<br/>
<br/>
செய்ந்நன்றி அறிதல்<br/>
<br/>
நாடிச் சிறைக்கருடன் நாகக் கொடுங்கணையை<br/>
ஈடழித்தான் அன்றோ இரங்கேசா - நடுங்கால்<br/>
செய்யாமற் செய்த வுதவிக்கு வையகமும்<br/>
வானகமும் ஆற்றல் அரிது.   <td valign="bottom">11</td></td></tr>
<tr><td>
சிறைக்கருடன் - சிறகுகளையுடைய கருடன், ஈடழித்தான் -<br/>
சின்னாபின்னப்படுத்தினான்<br/>
<br/>
நடுவு நிலைமை<br/>
<br/>
வேதவிதி வீமா விலங்கிற்கு உடற்பாதி<br/>
ஈதல்அழ கென்றான் இரங்கேசா - ஒதுங்கால்<br/>
நன்றே தரினும் நடுவிகந்தாம் ஆக்கத்தை<br/>
அன்றே ஒழிய விடல்.   <td valign="bottom">12</td></td></tr>
<tr><td>
விலங்கு - புருஷாமிருகம், நடுவிகந்தாம் க்கம் - நீதிதவறியதால் வரும்<br/>
செல்வம்.<br/>
<br/>
அடக்க முடைமை<br/>
<br/>
ஆன்ற சபையில் அடங்காச் சிசுபாலன்<br/>
ஏன்றிரந்தான் அன்றோ இரங்கேசா - சான்றோர்கள்<br/>
காக்க பொருளா அடக்கத்தை ஆக்கம்<br/>
அதனினூஉங் கில்லை யுயிர்க்கு.  <td valign="bottom">13</td></td></tr>
<tr><td>
ஆன்றசபை - பெரியோர்கள் சபை, ஏன்று - தண்டனையடைந்து,<br/>
ஊங்கில்லை - சிறந்ததில்லை.<br/>
<br/>
ஒழுக்கமுடைமை<br/>
<br/>
வேடவான் மீகர்பின்பு வேதியரின் மேலானார்<br/>
ஏடவிழ்தார் சூடும் இரங்கேசா - நாடில்<br/>
ஒழுக்க முடைமை குடிமை இழுக்கம்<br/>
இழிந்த பிறப்பாய் விடும்.   <td valign="bottom">14</td></td></tr>
<tr><td>
ஏடவிழ் - இதழ் விரிந்த, குடிமை - உயர்குடிப் பிறப்பு.<br/>
<br/>
பிறனில் விழையாமை<br/>
<br/>
அம்பிகையை நோக்கி யளகேசன் கண்ணிழந்தான்<br/>
இம்பர் பரவும் இரங்கேசா - நம்பிப்<br/>
பிறன்மனை நோக்காத பேராண்மை சான்றோர்க்கு<br/>
அறனென்றோ ஆன்ற வொழுக்கு.  <td valign="bottom">15</td></td></tr>
<tr><td>
அம்பிகை - பார்வதி, அளகேசன் - குபேரன், இம்பர் - இவ்வுலகோர்.<br/>
<br/>
பொறையுடைமை<br/>
<br/>
முந்து மரந்தரித்த மூர்க்கன்சொற் கேட்டுமவன்<br/>
எந்தைபிரான் என்றான் இரங்கேசா - கொந்தி<br/>
அகழ்வாரைத் தாங்கும் நிலம்போலத் தம்மை<br/>
இகழ்வார்ப் பொறுத்தல் தலை.  <td valign="bottom">16</td></td></tr>
<tr><td>
முந்தும் - எதிரிலுள்ள, அகழ்வார் - தோண்டுகின்றவர்.<br/>
<br/>
அழுக்காறாமை<br/>
<br/>
வெள்ளி கொடுத்தல் விலக்கிவிழி தோற்றுலகில்<br/>
எள்ளலுற்றான் அன்றோ இரங்கேசா - உள்ளத்து<br/>
அழுக்காறு உடையார்க்கு அதுசாலும் ஒன்னார்<br/>
வழுக்கியுங் கேடீன் பது.   <td valign="bottom">17</td></td></tr>
<tr><td>
வெள்ளி - சுக்கிரன், ஒன்னார் - பகைவர், ஈன்பது - தருவது.<br/>
<br/>
வெ•காமை<br/>
<br/>
முன்னோனைப் போரின் முடுக்கி விமானத்தை<br/>
என்னோகைக் கொண்டான் இரங்கேசா - அன்னோ<br/>
நடுவின்றி நன்பொருள் வெ·கிற் குடிபொன்றிக்<br/>
குற்றமும் ஆங்கே தரும்.   <td valign="bottom">18</td></td></tr>
<tr><td>
முன்னோன் - குபேரன், முடுக்கி - வென்று, பொன்றல் - கெடுதல்.<br/>
<br/>
புறங்கூறாமை<br/>
<br/>
தக்கதுரி யோதனன்பாற் சார்ந்த சகுனியைப்போல்<br/>
இக்கு வலயத்தில் இரங்கேசா - மிக்குப்<br/>
பகச் சொல்லிக் கேளிர்ப் பிரிப்பர் நகச்சொல்லி<br/>
நட்பாடல் தேற்றா தவர்.    <td valign="bottom">19</td></td></tr>
<tr><td>
பகச்சொல்லி - புறங்கூறி, தேற்றாதவர் - அறியாதவர்.<br/>
<br/>
பயனில சொல்லாமை<br/>
<br/>
வேந்தை வதிட்டன் வியத்தல்பழு தென்றமுனி<br/>
ஏந்துதவந் தோற்றான் இரங்கேசா - ஆய்ந்தக்கால்<br/>
சீ£ர்மை சிறப்பொடு நீங்கும் பயனில<br/>
நீர்மை யுடையார் சொலின்.  <td valign="bottom">20</td></td></tr>
<tr><td>
வேந்து - அரிச்சந்திரன், முனி - விசுவாமித்திரன், ஏந்துதவம் - நோற்ற நோன்மை,<br/>
நீர்மை - பெருந்தன்மை.<br/>
<br/>
தீவினை அச்சம்<br/>
<br/>
காளமுனி பாண்டவர்மேல் ஏவுங் கடிவிழுங்க<br/>
ஏளிதம் ஆனான் இரங்கேசா - நாளுந்தான்<br/>
தீயவை தீய பயத்தலால் தீயவை<br/>
தீயினும் அஞ்சப் படும்.  <td valign="bottom">21</td></td></tr>
<tr><td>
கடி - பூதம், பயத்தல் - விளைவித்தல்.<br/>
<br/>
ஒப்புரவறிதல்<br/>
<br/>
அந்தணர் மேன்மை அறியாமற் சர்ப்பவென்ற<br/>
இந்திரன்பாம் பானான் இரங்கேசா - முந்தவே<br/>
ஒப்புரவி னால்வருங் கேடெனின் அ·தொருவன்<br/>
விற்றுக் கோட்டக்க துடைத்து.  <td valign="bottom">22</td></td></tr>
<tr><td>
சர்ப்ப - விரைந்துசொல்லுங்கள் என்னும் பொருளைத்தரும் சொல்,<br/>
இந்திரன் - நகுஷமகாராஜன், ஒப்புரவு - உலகநடையறிந்து செய்யுங் காரியம்.<br/>
<br/>
ஈகை<br/>
<br/>
அங்கியுங் குண்டலமும் ஆகண் டலர்க்களித்தான்<br/>
இங்கிதமாக் கன்னன் இரங்கேசா - மங்கியே<br/>
சாதலின் இன்னாத தில்லை இனிதாதூஉம்<br/>
ஈதல் இயையாக் கடை.  <td valign="bottom">23</td></td></tr>
<tr><td>
கண்டலன் - தேவேந்திரன், இயையாக்கடை - இசையாத போது.<br/>
<br/>
புகழ்<br/>
<br/>
மும்மை யுலகும் முசுகுந் தனுத்துதிக்கும்<br/>
எம்மையாட் கொண்ட இரங்கேசா - செம்மையாத்<br/>
தோன்றிற் புகழோடு தோன்றுக அ·திலார்<br/>
தோன்றலின் தோன்றாமை நன்று.  <td valign="bottom">24</td></td></tr>
<tr><td>
தோன்றல் - பிறத்தல்.<br/>
<br/>
துறவற இயல்<br/>
<br/>
அருளுடைமை<br/>
<br/>
வஞ்சப் புறவினுடன் வான்துலையில் ஏறினான்<br/>
இன்சொற் சிவிமுன் இரங்கேசா - எஞ்சாமல்<br/>
மன்னுயிர் ஓம்பி அருளாள்வாற்கு இல்லென்ப<br/>
தன்னுயிர் அஞ்சும் வினை.     <td valign="bottom">25</td></td></tr>
<tr><td>
வான்துலை - நீண்ட தராசு, சிவி - சிபிச்சக்கரவர்த்தி<br/>
<br/>
புலான் மறுத்தல்<br/>
<br/>
அந்தணணைக் கன்மாட பாதன் அருந்தினான்<br/>
இந்த வுலகத்து இரங்கேசா - வந்த<br/>
பொருளாட்சி போற்றாதார்க் கில்லை அருளாட்சி<br/>
ஸ்ரீங்கில்லை ஊன்தின் பவர்க்கு.  <td valign="bottom">26</td></td></tr>
<tr><td>
கன்மாடபாதன்- கன்மாடபாதன் என்னும் அரசன், போற்றாதார் - காப்பாற்றாதவர்.<br/>
<br/>
தவம்<br/>
<br/>
வேந்தந் தணர்குலத்து மேலா கியதகைமை<br/>
ஏந்துவத் தேய்ந்தான் இரங்கேசா - மாந்தர்க்கு<br/>
வேண்டிய வேண்டியாங்கு எய்தலாற் செய்தவம்<br/>
ஈண்டு முயலப் படும்.   <td valign="bottom">27</td></td></tr>
<tr><td>
ஈண்டு - இந்நிலவுலகில்<br/>
<br/>
<br/>
கூடா வொழுக்கம்<br/>
<br/>
சந்யாசி யாய்விஜயன் தார்குழலைக் கொண்டகன்றான்<br/>
இந்நா னிலம்போற்றும் இரங்கேசா - சொன்னால்<br/>
வலியில் நிலைமையான் வல்லுருவம் பெற்றம்<br/>
புலியிந்தோல் போர்த்துமேய்ந் தற்று.  <td valign="bottom">28</td></td></tr>
<tr><td>
தார்குழல் - சுபத்திரை, வல்லுருவம் - பொய்வேடம்.<br/>
<br/>
கள்ளாமை<br/>
<br/>
உத்தங்கன் ஓலை யளித்தநா கக்குலங்கள்<br/>
இற்ற புகையால் இரங்கேசா - மற்றுலகில்<br/>
உள்ளத்தால் உள்ளலுந் தீதே பிறன்பொருளைக்<br/>
கள்ளத்தாற் கள்வேம் எனல்.  <td valign="bottom">29</td></td></tr>
<tr><td>
ஓலை - காதோலை, நாகக்குலங்கள் - தஷகனென்னும் நாகக்<br/>
கூட்டங்கள், இற்ற - மடிந்தன, கள்வேம் - திருடுவோம்.<br/>
<br/>
வாய்மை<br/>
<br/>
மூவாரிச் சந்திரற்கு முன்னின்ற காட்சிபோல்<br/>
ஏவர்பெற் றார்மேனாள் இரங்கேசா - பூவில்<br/>
மனத்தொடு வாய்மை மொழியிற் றவத்தொடு<br/>
தானஞ் செய்வாரிற் றலை.   <td valign="bottom">30</td></td></tr>
<tr><td>
மனத்தொடு - திரிகரணசுத்தியாக.<br/>
<br/>
வெகுளாமை<br/>
<br/>
தாக்கி நிமிவதிட்டர் சாபத்தால் தம்முடல்விட்டு<br/>
ஏக்கமுற்றார் அன்றோ இரங்கேசா - நோக்கினால்<br/>
செல்லா விடத்துச் சினந்தீது செல்லிடத்தும்<br/>
இல்லதனில் தீய பிற.    <td valign="bottom">31</td></td></tr>
<tr><td>
நிமிவதிட்டர் - நிமிச்சக்கரவர்த்தியும் வசிட்டமுனிவரும்.<br/>
<br/>
இன்னா செய்யாமை<br/>
<br/>
பாந்தாள் முனிமேற் படுத்தபரிச் சித்தன்றான்<br/>
ஏந்துதுன்பம் உற்றன் இரங்கேசா - மாந்தர்<br/>
பிறர்கின்னா முற்பகற் செய்யின் தமக்கின்னா<br/>
பிற்பகல் தாமே வரும்.    <td valign="bottom">32</td></td></tr>
<tr><td>
பாந்தள் - பாம்பு, படுத்த - போட்டதனால்.<br/>
<br/>
சொல்லாமை<br/>
<br/>
சொல்லார் முனிக்கிறுதி சூழ்கார்த்த வீரன்குலம்<br/>
எல்லாம் இறந்தது இரங்கேசா - கொல்லவே<br/>
தன்னுயிர் நீப்பினுஞ் செய்யற்க தான்பிறிது<br/>
இன்னுயிர் நீக்கும் வினை.   <td valign="bottom">33</td></td></tr>
<tr><td>
சொல்லார்முனி - புகழ்பெற்ற ஜமதக்கினிமுனிவர்.<br/>
<br/>
நிலையாமை<br/>
<br/>
அட்டகோ ணத்தனுடல் அத்திரமென் றான்திசைகள்<br/>
எட்டும் பரவும் இரங்கேசா - மட்டினால்<br/>
நில்லாத வற்றை நிலையின என்றுணரும்<br/>
புல்லறி வாண்மை கடை.   <td valign="bottom">34</td></td></tr>
<tr><td>
அட்டகோணத்தன் - அட்டகோண மகரிஷி, <br/>
அத்திரம் - நிலையற்றது, கடை - இழிவு.<br/>
<br/>
துறவு<br/>
<br/>
பீடுபெறு பட்டினத்தப் பிள்ளையைப்போ லேதுறவார்க்கு<br/>
ஈடு தருமோ இரங்கேசா - நீடுலகில்<br/>
யானெனது என்னுஞ் செருக்கறுப்பான் வானோர்க்கு<br/>
உயர்ந்த வுலகம் புகும்.       <td valign="bottom">35</td></td></tr>
<tr><td>
ஈடு - பலன், செருக்கு - அகங்காரம்.<br/>
<br/>
மெய்யுணர்தல்<br/>
<br/>
கர்ப்பத்தி லேசுகனார் கேடில்பொரு ளைக்குறித்தார்<br/>
இப்புதுமைக் கன்பாம் இரங்கேசா - உற்பத்தி<br/>
ஐயுணர்வு எய்தியக் கண்ணும் பயனின்றே<br/>
மெய்யுணர் வில்லாதவர்க்கு.   <td valign="bottom">36</td></td></tr>
<tr><td>
கேடில்பொருள் - அழியாப்பொருள், மெய்யுணர்வு - உண்மையறிவு.<br/>
<br/>
அவா அறுத்தல்<br/>
<br/>
தேசஞ்சொல் பத்ரகிரி சிந்தையின்மூ வாசைவிட்டான்<br/>
ஈசன் பரவும் இரங்கேசா - பாச<br/>
அவாவினை ஆற்ற அறுப்பின் தவாவினை<br/>
தான்வேண்டும் ற்றான் வரும்.   <td valign="bottom">37</td></td></tr>
<tr><td>
தேசஞ்சொல் - தேயத்தார்புகழும், ஆற்ற - முற்றும்,<br/>
தவாவினை - நல்வினை.<br/>
<br/>
ஊழ்<br/>
<br/>
சிந்துபதி தந்தையடு தேர்சிசய னாலிறந்தான்<br/>
இந்துதவழ் இஞ்சி இரங்கேசா - முந்திவரும்<br/>
ஊழிற் பெருவலி யாவுள மற்றொன்று<br/>
சூழினுந் தான்முந் துறும்.  <td valign="bottom">38</td></td></tr>
<tr><td>
சிந்துபதி - சயிந்தவன், தேர்விசயன் - அருச்சுனன்,<br/>
இஞ்சி - மதில், ஊழ் - விதி.<br/>
<b --------<br="">
<h3><font color="red">பொருட்பால்</font></h3>
அரசியல்<br/>
<br/>
இறைமாட்சி<br/>
<br/>
ஒன்றி மறித்தான் உரோணிசக டைச்செளரி<br/>
என்றும் புகாமல் இரங்கேசா - நன்று<br/>
முறைசெய்து காப்பாற்றும் மன்னவன் மக்கட்கு<br/>
இறையென்று வைக்கப்படும்.		 <td valign="bottom">39</td></b></td></tr>
<tr><td>
ஒன்றி - சென்று, செளரி - சனிபகவான், முறை - செங்கோல், இறை - கடவுள்<br/>
<br/>
கல்வி<br/>
<br/>
மல்லல் வியாகரண மாருதிகற் கக்கருதி<br/>
எல்லவன்பின் போந்தான் இரங்கேசா - நல்ல<br/>
ஒருமைக்கண் தான்கற்ற கல்வி ஒருவற்கு<br/>
எழுமையும் ஏமாப்பு உடைத்து. <td valign="bottom">40</td></td></tr>
<tr><td>
மல்லல் - பெரிய, எல்லவன் - சூரியன், ஒருமை - ஒரே பிறப்பு<br/>
<br/>
கல்லாமை<br/>
<br/>
ஞானசம் பந்தருடன் நன்றாய்ச் சமணரெதிர்த்து<br/>
ஈனமுற்றார் அன்றோ இரங்கேசா - ஆன<br/>
அரங்கின்றி வட்டாடி யற்றே நிரம்பிய<br/>
நூலின்றிக் கோட்டி கொளல்.	 <td valign="bottom">41</td></td></tr>
<tr><td>
கோட்டிக்கொளல் - சபையிற்பேசுதல், ன அரங்கு - தகுதியான வகுப்பிடம்<br/>
<br/>
கேள்வி<br/>
<br/>
பாகவதங் கேட்டுப் பதிச்சித்தன் முத்திபெற்றான்<br/>
ஏக வுருவாம் இரங்கேசா - சோக<br/>
இழுக்கல் உடையுழி ஊற்றுக்கோல் அற்றே<br/>
ஒழுக்கம் உடையார்வாய்ச் சொல். <td valign="bottom">42</td></td></tr>
<tr><td>
இழுக்கல் - வழுக்குதல்.<br/>
<br/>
அறிவுடைமை<br/>
<br/>
சீதரனைப் பார்த்தனன்று சேர்ந்தான் அரவுயர்த்தோன்<br/>
யாதவரைச் சேர்ந்தான் இரங்கேசா - ஒதில்<br/>
அறியுடையார் ஆவது அறிவார் அறிவிலார்<br/>
அ·தறி கல்லா தவர். <td valign="bottom">43</td></td></tr>
<tr><td>
சீதரன் - கண்ணன், அரவுயர்ந்தோன் - துரியோதனன்<br/>
அறிகல்லாதவர் - அறியமாட்டாதவர்.<br/>
<br/>
குற்றங் கடிதல்<br/>
<br/>
கையரிந்தான் மாறன் கதடிவித்த குற்றத்தால்<br/>
எய்யுஞ் சிலைக்கை இரங்கேசா - பையத்<br/>
தினைத்துணையாங் குற்றம் வரினும் பனைத்துணையாக்<br/>
கொள்வர் பழிநாணு வார். <td valign="bottom">44</td></td></tr>
<tr><td>
மாறன் - பாண்டியன்<br/>
<br/>
பெரியாரைத் துணைக்கோடல்<br/>
<br/>
யோகமுனி ராகவனை யுற்றரக்கர் போர்களைந்தே<br/>
யாகம் முடித்தான் இரங்கேசா - ஆகையால்<br/>
தக்கார் இனத்தனாய்த் தானொழுக வல்லானைச்<br/>
செற்றார் செயக்கிடந்த தில்.	 <td valign="bottom">45</td></td></tr>
<tr><td>
யோகமுனி - விசுவாமித்திரர், தக்கார் - மேலோர், செற்றார் - பகைவர்.<br/>
<br/>
சிற்றினஞ் சேராமை<br/>
<br/>
துன்னு சகுனிகன்னன் சொற்கேட்டு அரவுயர்த்தோன்<br/>
என்னபயன் பெற்றான் இரங்கேசா - மன்னிய<br/>
சிற்றினம் அஞ்சும் பெருமை சிறுமைதான்<br/>
சுற்றமாச் சூழ்ந்து விடும். <td valign="bottom">46</td></td></tr>
<tr><td>
சிற்றினம் - அற்பர் உறவு<br/>
<br/>
தெரிந்து செயல்வகை<br/>
<br/>
விடமணன் வன்மம் விளம்ப இலங்கைநகர்<br/>
ஈடழிந்த தன்றோ இரங்கேசா - கூடத்<br/>
தெரிந்த இனத்தோடு தேர்ந்தெண்ணிச் செய்வவார்க்கு<br/>
அரும்பொருள் யாதொன்றும் இல்.	 <td valign="bottom">47</td></td></tr>
<tr><td>
வீடணன் - விபீடணன், ஈடு - பெருமை, அரும்பொருள் - செய்வதற்கரிய பொருள்.<br/>
<br/>
வலி அறிதல்<br/>
<br/>
பைதல் எனக்கருதிப் பார்க்கவரா மன்சிலையடு<br/>
எய்துவந் தோற்றான் இரங்கேசா - வையத்து<br/>
உடைத்தம் வலியறியார் ஊக்கத்தின் ஊக்கி<br/>
இடைக்கண் முறிந்தார் பலர்.	 <td valign="bottom">48</td></td></tr>
<tr><td>
பைதல் - சிறுபையன், ஊக்கி - போர்செய்து,<br/>
இடைக்கண் முறிந்தார் - இடையில் தோற்றார்.<br/>
<br/>
காலம் அறிதல்<br/>
<br/>
ஆண்டு பதின்மூன்று அரவுயர்த்தோன் செய்தவெல்லாம்<br/>
ஈண்டுபொறுத் தாண்டான் இரங்கேசா - வேண்டிய<br/>
காலங்கருதி யிருப்பர் கலங்காது<br/>
ஞாலங் கருது பவர். <td valign="bottom">49</td></td></tr>
<tr><td>
கலங்காது - தவறாது, ஈண்டு - இவ்வுலகம்.<br/>
<br/>
இடனறிதல்<br/>
<br/>
சார்ந்துபறை கீறிச் சாரசந்தன் தன்னுடலை<br/>
ஈர்ந்துவென்றான் வீமன் இரங்கேசா - தேர்ந்தக்கால்<br/>
எண்ணியார் எண்ணம் இழப்பார் இடனறிந்து<br/>
துன்னியார் துன்னிச் செயின்.	 <td valign="bottom">50</td></td></tr>
<tr><td>
சார்ந்து - சென்று, பறை - பேரிகை, இடன் - தகுதி<br/>
<br/>
தெரிந்து தெளிதல்<br/>
<br/>
கன்னன் தெளிந்தாசான் காதலனை ஐயமுற்றான்<br/>
இன்னாற் பொலிந்தான் இரங்கேசா - முன்னமே<br/>
தேரான் தெளிபுந் தெளிந்தான்கண் ஐயுறவுந்<br/>
தீரா இடும்பை தரும்.<td valign="bottom">51</td></td></tr>
<tr><td>
சான்காதலன் - அசுவத்தாமன், இடும்பை - துன்பம்.<br/>
<br/>
தெரிந்து விளையாடல்<br/>
<br/>
சல்லியனைத் தேருக்குச் சாரதியாய்க் கொண்டதனால்<br/>
எல்லாவன்சேய் தோற்றான் இரங்கேசா - சொல்லில்<br/>
இதனை யிதனால் இவன்முடிக்கும் என்றாய்ந்து<br/>
அதனை அவன்கண் விடல்.	<td valign="bottom">52</td></td></tr>
<tr><td>
எல்லவன் - கன்னன்.<br/>
<br/>
சுற்றந்தழால்<br/>
<br/>
வில்லுக் கதிபன் விரகினால் ஐவரர்க்கு<br/>
இல்லுற்று உய்ந்தார் இரங்கேசா - நல்ல<br/>
விருப்பறாச் சுற்றம் இயையின் அருப்பறா<br/>
ஆக்கம் பலவுந் தரும்.	<td valign="bottom">53</td></td></tr>
<tr><td>
வில்லுக்கதிபன் - விதுரன், விரகு - முன்புத்தி.<br/>
<br/>
பொச்சாவாமை<br/>
<br/>
தண்ணார் சடைமுடியைத் தக்கனிழந் தானரனை<br/>
எண்ணாமல் அன்றோ இரங்கேசா - மண்ணோர்<br/>
இகழ்ச்சியிற் கெட்டாரை உள்ளுக தாந்தம்<br/>
மகிழ்ச்சியின் மைந்துறும் போழ்து.<td valign="bottom">54</td></td></tr>
<tr><td>
தண்ணார் - குளிர்ச்சி பொருந்திய, மைந்துறுதல் - இறுமாந்திருத்தல்.<br/>
<br/>
செங்கோன்மை<br/>
<br/>
கண்கொண்டான் பொன்னிக் கரைகட்ட வாரானை<br/>
எண்கொண்ட சோழன் இரங்கேசா - மண்கொண்ட<br/>
வேலன்று வென்றி தருவது மன்னவன்<br/>
கோலதூஉங் கோடா தெனின்.<td valign="bottom">55</td></td></tr>
<tr><td>
வாரானை - வாராத பிரதாபருத்திரனை, பொன்னிக்கரை - கங்கைக்கரை.<br/>
<br/>
கொடுங்கோன்மை<br/>
<br/>
தன்று புவிக்கிடும்பை சூழ்ந்து புரவேந்தர்<br/>
இன்றி யெறிந்தார் இரங்கேசா - கன்றியே<br/>
அல்லற்பட்டு ஆற்றாது அழுதகண் ணீரன்றே<br/>
செல்வத்தைத் தேய்க்கும் படை.<td valign="bottom">56</td></td></tr>
<tr><td>
தேய்க்கும்படை - குறைக்கும்வாள், கன்றி - மன்நொந்து.<br/>
<br/>
வெருவந்த செய்யாமை<br/>
<br/>
தாடகைதன் மைந்தர் தவமுனியை அச்சுறுத்தி<br/>
ஈடரக்க ரானார் இரங்கேசா - நாடி<br/>
வெருவந்த செய்தொழுகும் வெங்கோல னாயின்<br/>
ஒருவந்தம் ஒல்லைக் கெடும்.<td valign="bottom">57</td></td></tr>
<tr><td>
வெருவந்த - அஞ்சும்படியான, ஒருவந்தம் - நிச்சயமாக.<br/>
<br/>
கண்ணோட்டம்<br/>
<br/>
சொல்லுகவென் றங்கதனைத் தூதேவி மாதைவிடல்<br/>
இல்லையவன் என்றான் இரங்கேசா - மெல்ல<br/>
ஒறுத்தாற்றும் பண்பினார் கண்ணுங்கண் ணோடிப்<br/>
பொறுத்தாற்றும் பண்பே தலை.<td valign="bottom">58</td></td></tr>
<tr><td>
ஒறுத்தாற்றல் - தண்டஞ் செய்தல்.<br/>
<br/>
ஒற்றாடல்<br/>
<br/>
மேகநா தன்செய்த வேள்விதனை ஒற்றினால்<br/>
ஏகியழித் துய்ந்தார் இரங்கேசா - சேகரித்த<br/>
ஒற்றினால் ஒற்றிப் பொருள் தெரியா மன்னவன்<br/>
கொற்றங் கொளக்கிடந்த தில்.<td valign="bottom">59</td></td></tr>
<tr><td>
மேகநாதன் - இந்திரஜித்தன், ஒற்றினால் - ஏவலால்.<br/>
<br/>
ஊக்கமுடைமை<br/>
<br/>
வீசு புகழ்விசயன் விற்றமும்பு சென்னியின் மேல்<br/>
ஈசன் தரித்தான் இரங்கேசா - ஆசையால்<br/>
ஆக்கம் அதர்வினாய்ச் செல்லும் அசைவிலா<br/>
ஊக்க முடையான் உழை.<td valign="bottom">60</td></td></tr>
<tr><td>
அதர்வினாய் - வழிகேட்டுக்கொண்டு, உடையானுழை - உடையானிடம்.<br/>
<br/>
மடியின்மை<br/>
<br/>
துஞ்சுவிழிக் கும்பகன்னன் துண்டஞ் செவியிழந்தும்<br/>
எஞ்சுதலை யுற்றான் இரங்கேசா - விஞ்சும்<br/>
மடிமை குடிமைக்கண் தங்கிற்றன் ஒன்னார்க்கு<br/>
அடிமை புகுத்தி விடும்.<td valign="bottom">61</td></td></tr>
<tr><td>
துண்டம் - மூக்கு, மடிமை - சோம்பல்<br/>
<br/>
ஆள்வினை யுடைமை<br/>
<br/>
செய்துசிவ பூசை சிரஞ்சீவி ஆமபயம்<br/>
எய்தினன்மார்க் கண்டன் இரங்கேசா - நொய்தாக<br/>
ஊழையும் உப்பக்கங் காண்பர் உலைவின்றித்<br/>
தாழாது உஞற்று பவர். 	<td valign="bottom">62</td></td></tr>
<tr><td>
நொய்தாக - அற்பமாக, உஞற்றுபவர் - முயற்சிசெய்வபர்.<br/>
<br/>
இடுக்கண் அழியாமை<br/>
<br/>
விற்று மனையாளை வெட்டுதலும் உற்றதுயர்<br/>
இற்றது மன்னற்கு இரங்கேசா - அற்றுலகில்<br/>
இன்னாமை இன்பம் எனக்கொளின் குந்தன்<br/>
ஒன்னார் விழையுஞ் சிறப்பு.	<td valign="bottom">63</td></td></tr>
<tr><td>
இற்றது - நீங்கிற்று, ஒன்னார் - பகைவர்.<br/>
<br/>
அமைச்சியல்<br/>
<br/>
அமைச்சு<br/>
<br/>
மானவன்மால் தேவர் வனசரராம் மாதைவிடாய்<br/>
ஈனமுறும் என்றான் இரங்கேசா - ஞானத்து<br/>
அறிகொன்று அறியான் எனினும் உறுதி<br/>
உழையிருந்தான் கூறல் கடன்.<td valign="bottom">64</td></td></tr>
<tr><td>
மானவன் - இராமன், அறிகொன்று - சொன்ன நன்மையையும் அழித்து<br/>
<br/>
சொல்வன்மை<br/>
<br/>
சோழன் சிவாற்பரச்சொல் தோற்றமைதான் இந்தவுலகு<br/>
எழும் அறிந்த இரங்கேசா - தாழாமல்<br/>
சொல்லுக சொல்லைப் பிறிதோர்சொல் அச்சொல்லை<br/>
வெல்லுஞ்சொல் இன்மை அறிந்து.<td valign="bottom">65</td></td></tr>
<tr><td>
சோழன் - கிருமிகண்ட சோழன்.<br/>
<br/>
வினைத் தூய்மை<br/>
<br/>
தன்மகிணன் தோற்றாள் தாணிமுழு தூங்கைகை<br/>
என்மகற்கு நல்கொன்று இரங்கேசா - நன்மை<br/>
கடிந்த கடிந்தொரார் செய்தார்க்கு அவைதாம்<br/>
முடிந்தாலும் பீழை தரும்.	<td valign="bottom">66</td></td></tr>
<tr><td>
மகிணன் - கணவன், ஒருவுதல் - நீக்குதல், பீழை - துன்பம்.<br/>
<br/>
வினைத்திட்பம்<br/>
<br/>
ஆர்க்குங் கடல்நீர் அருந்த வொருகரத்தில்<br/>
ஏற்க அடங்கிற்று இரங்கேசா - பார்க்கும்<br/>
உருவுகண்டு எள்ளாமை வேண்டும் உருள்பெருந்தேர்க்கு<br/>
அச்சாணி யன்னார் உடைத்து.<td valign="bottom">67</td></td></tr>
<tr><td>
ஆர்க்கும் - ஒலிக்கின்ற, எள்ளாமை - இகழாமை.<br/>
<br/>
வினை செயல்வகை<br/>
<br/>
தொட்ட தெரிப்போன் சுடர்முடிமேல் அங்கைவைப்பித்<br/>
திட்டவனைச் செற்றாய் இரங்கேசா - முட்ட<br/>
வினையான் வினையாக்கிக் கோடல் நனைகவுள்<br/>
யானையால் யானையாத் தற்று.<td valign="bottom">68</td></td></tr>
<tr><td>
தூது<br/>
<br/>
அக்கன் முதலரக்கர் ஆவிதனை வாங்கியூர்<br/>
எக்கியனுக்கு ஈந்தான் இரங்கேசா - மிக்க<br/>
இறுதி பயப்பினும் எஞ்சாது இறைவற்கு<br/>
உறுதி பயப்பதாந் தூது.<td valign="bottom">69</td></td></tr>
<tr><td>
அக்கன் - அஷகுமாரன்.<br/>
<br/>
மன்னரைச் சேர்ந்தொழுகல்<br/>
<br/>
அஷன் நிதியோற்கு அபசாரஞ் செய்ததனால்<br/>
எஷன் பிரிந்தான் இரங்கேசா - பஷம்<br/>
பழையம் எனக்கருதி பண்பல்ல செய்யுங்<br/>
கெழுதகைமை கேடு தரும்.	<td valign="bottom">70</td></td></tr>
<tr><td>
அஷன் - இயக்கன்.<br/>
<br/>
குறிப்பறிதல்<br/>
<br/>
பார்வைகண் டிராமன் பரன்வில் ஒடித்தணங்கை<br/>
ஏர்வையாக் கொண்டான் இரங்கேசா - நீர்மைபொடும்<br/>
ஐயப் படாஅது அகத்தது உணர்வானைத்<br/>
தெய்வத்தோ டொப்பக் கொளல்.<td valign="bottom">71</td></td></tr>
<tr><td>
பரன் - சிவன், ஏர்வை - மனைவி.<br/>
<br/>
அவை அறிதல்<br/>
<br/>
தேவர் குழாத்தினிடைத் தென்பால் அகத்தியனை<br/>
ஏவினிகர் என்றான் இரங்கேசா - பூவில்<br/>
அவையறிந்து ஆராய்ந்து சொல்லுக சொல்லின்<br/>
தொகையறிந்த தூய்மை யவர்.<td valign="bottom">72</td></td></tr>
<tr><td>
தொகை - பொருள்.<br/>
<br/>
அவை அஞ்சாமை<br/>
<br/>
ஆன்றசங்கர் போற்றவொன்றை ஐயிரண்டா மானிலத்தார்க்கு<br/>
ஈன்றவரிற் சொன்னார் இரங்கேசா - தோன்றவே<br/>
சுற்றாருட் கற்றா ரெனப்படுவர் கற்றார் முன்<br/>
கற்ற செலச்சொல்லுவார்.	<td valign="bottom">73</td></td></tr>
<tr><td>
செலச்சொல்லுவார் - எளிதில் அறியும் வண்ணம் சொல்லுவார்.<br/>
<br/>
அங்க இயல்<br/>
<br/>
நாடு<br/>
<br/>
சீரிதாம் எண்ணமுற்ற தேசத்தில் தென்திருக்கா<br/>
வேரிசூழ் சோணாடு இரங்கேசா - ஆரப்பெரும் <br/>
பொருளாற் பெட்டக்கதாகி யருங்கேட்டால்<br/>
ஆற்ற விளைவது நாடு.		<td valign="bottom">74</td></td></tr>
<tr><td>
ஆர - நிறைந்திருப்பதனால், பெட்டக்கது - விரும்பத்தக்கது, ஆற்ற - மிக.<br/>
<br/>
அரண்<br/>
<br/>
சிந்துவிடை யேழுமதில் சேர்ந்த இலங்கைநகர்<br/>
எந்தவகை போயது இரங்கேசா - முந்தும்<br/>
எனைமாட்சித் தாகியக் கண்ணும் வினைமாட்சி<br/>
இல்லார்க்கண் நில்லா தரண்.	<td valign="bottom">75</td></td></tr>
<tr><td>
சிந்து - சமுத்திரம்.<br/>
<br/>
பொருள் செயல்வகை<br/>
<br/>
நட்டுவனாம் பற்குணன்றான் நாடாளக் கண்டுதிசை<br/>
எட்டும் பணிந்தது இரங்கேசா - கிட்டுபொருள்<br/>
இல்லாரை எல்லாரும் எள்ளுவர் செல்வரை<br/>
எல்லாருஞ் செய்வர் சிறப்பு.	<td valign="bottom">76</td></td></tr>
<tr><td>
படை மாட்சி<br/>
<br/>
மொய்கொள் கடல்போலும் மூல பலமடிய<br/>
எய்துவென்ற தோர்வில் இரங்கேசா - வையத்து<br/>
ஒலித்தக்கால் என்னாம் உவரி யெலிப்பகை<br/>
நாகம் உயிர்ப்பக் கெடும்.	<td valign="bottom">77</td></td></tr>
<tr><td>
மொய்கொள் - நெருங்கிய, உவரி - திரண்டு.<br/>
<br/>
படைச் செருக்கு<br/>
<br/>
மார்பத்து அழுந்துகணை வாங்கிவிடுத் தான்கரங்கள்<br/>
சர்பத்தன் மைந்தன் இரங்கேசா - ஆர்வத்தால்<br/>
கைவேல் களிற்றொடு போக்கி வருபவன்<br/>
மெய்வேல் பறியா நகும்.	<td valign="bottom">78</td></td></tr>
<tr><td>
மெய்வேல் - மார்பில் தைத்திருந்த வேலாயுதம்<br/>
<br/>
நட்பு<br/>
<br/>
வாசவன் தஷன் மகம்புகா வாறுற்றான்<br/>
ஈசன் அயன்போற்றும் இரங்கேசா - நேசன்<br/>
அழிவி னவைநீக்கி ஆறுய்த்து அழிவின்கண்<br/>
அல்லல் உழப்பதாம் நட்பு.	<td valign="bottom">79</td></td></tr>
<tr><td>
மகம் - யாகம், ஆறு - நன்னெறி<br/>
<br/>
நட்பாராய்தல்<br/>
<br/>
தேசுபெறு மார்த்தாண்டன் செல்வன்முடி சூடியிலங்<br/>
கேசனை வென்றான் இரங்கேசா - மாசில்<br/>
குடிப்பிறந்து தன்கண் பழிநாணு வானைக்<br/>
கொடுத்துங் கொளல்வேண்டும் நட்பு.	<td valign="bottom">80</td></td></tr>
<tr><td>
மார்த்தாண்டன் - சூரியன்.<br/>
<br/>
பழைமை<br/>
<br/>
தானவர் வேந்தைச் சடாயு பொருதிறந்தான்<br/>
என உருவாம் இரங்கேசா - மாநிலத்தில்<br/>
எல்லைக்கண் நின்றார் துறவார் தொலைவிடத்துந்<br/>
தொல்லைக்கண் நின்றார் தொடர்பு.	<td valign="bottom">81</td></td></tr>
<tr><td>
தானவர் - அரக்கர், எல்லைக்கண் - நட்பின் வரம்பு.<br/>
<br/>
நட்பு<br/>
<br/>
மாயமா ரீசன் மடிந்தோன் கவுசிகன்றான்<br/>
ஏயதவ முற்றான் இரங்கேசா - யதனால்<br/>
பேதை பெருங்கெழீ நட்பின் அறிவுடையார்<br/>
எதின்மை கோடி யுறும்.	<td valign="bottom">82</td></td></tr>
<tr><td>
ஏதின்மை - பகைமை, கெநீஇ - நெருங்கிய.<br/>
<br/>
கூடாநட்பு<br/>
<br/>
சார்ந்துதிதி கர்ப்பஞ் சதகிருதேழ் கண்டமா<br/>
ஈர்ந்தனன் அன்றோ இரங்கேசா - சேர்ந்தார்போல்<br/>
சொல் வணக்கம் ஒன்னார்கட் கொள்ளற்க வில்வணக்கந்<br/>
தீங்கு குறித்தமை யான்.	<td valign="bottom">83</td></td></tr>
<tr><td>
ஒன்னார் - பகைவர், சதகிருது - தேவேந்திரன்<br/>
<br/>
பேதைமை<br/>
<br/>
மாதாபி தாவை மதியாத லேசிறையில்<br/>
ஏதாக வைத்தான் இரங்கேசா - மேதினியில்<br/>
ஏதிலார் ஆரத் தமர்பசிப்பர் பேதை<br/>
பெருஞ்செல்வம் உற்றக் கடை.<td valign="bottom">84</td></td></tr>
<tr><td>
ஆர - அனுபவிக்க, தமர் - சுற்றத்தார்.<br/>
<br/>
புல்லறிவாண்மை<br/>
<br/>
தாதை சிலையடிப்பத் தான்மொழிந்தான் தீதாக<br/>
ஈதடையார் செய்யார் இரங்கேசா - ஒதில்<br/>
அறிவிலார் தாந் தம்மைப் பீழிக்கும் பீழை<br/>
செறுவார்க்குஞ் செய்தல் அரிது.<td valign="bottom">85</td></td></tr>
<tr><td>
பீழை - வருத்தம்.<br/>
<br/>
இகல்<br/>
<br/>
சென்ன நிறத்தான் சுதனே அரும்பகையாய்<br/>
இன்னுயிரைக் கொன்றான் இரங்கேசா - மன்னும்<br/>
இகல்காணான் ஆக்கம் வருங்கால் அதனை<br/>
மிகல்காணுங் கேடு தரற்கு.	<td valign="bottom">86</td></td></tr>
<tr><td>
சொன்ன நிறத்தான் - இரணியன், இகல் - பகைமை.<br/>
<br/>
பகைமாட்சி<br/>
<br/>
சித்திரசே னன்கையிற் சிக்கினான் மன்னவர்மன்<br/>
இத்தரணி போற்றும் இரங்கேசா - சுத்த<br/>
வழிநோக்கான் வாய்ப்பன செய்யான் பழிநோக்கான்<br/>
பண்பிலன் பற்றார்க் கினிது.	<td valign="bottom">87</td></td></tr>
<tr><td>
மன்னவர்மன் - துரியோதனன், பண்பு - குணம்.<br/>
<br/>
பகைத்திறந் தெரிதல்<br/>
<br/>
தெவ்வை இளந்தையென்று செப்பியே விக்கிரமன்<br/>
எவ்வமிக வுற்றான் இரங்கேசா - வவ்வி<br/>
இளைதாக முண்மரங் கொல்க களையுர்<br/>
கைகொல்லுங் காழ்த்த விடத்து. <td valign="bottom">88</td></td></tr>
<tr><td>
தெவ்வை - பகைவனாகிய சாலிவாகனனை, காழ்த்தல் - முதிர்தல்.<br/>
<br/>
உட்பகை<br/>
<br/>
இவ்வுலகை ஆளாது இராமனைக்கான் போக்கினான்<br/>
எவ்வமனக் கூனி இரங்கேசா - அவ்வியஞ்சேர்<br/>
எட்பகவு அன்ன சிறுமைத்தே யினும்<br/>
உட்பகை யுள்ளதாங் கேடு.		<td valign="bottom">89</td></td></tr>
<tr><td>
எவ்வம் - குற்றம், எட்பகவு - எள்ளின் பிளவு.<br/>
<br/>
பெரியாரைப் பிழையாமை<br/>
<br/>
சொல்வல் லகத்தியார்க்குச் சூழ்ச்சிசெய்த வாதாவி<br/>
இல்லவனும் மாய்ந்தார் இரங்கேசா - மல்வல்ல<br/>
கூற்றத்தை கையால் விளித்தற்றால் ஆற்றுவார்க்<br/>
காற்றாதார் இன்னா செயல்.	<td valign="bottom">90</td></td></tr>
<tr><td>
மல்வல்ல - வருத்தவல்ல.<br/>
<br/>
பெண்வழிச் சேரல்<br/>
<br/>
சந்தநுவேந் தேழு தனையர் உயிரிழந்தான்<br/>
இந்துநுதற் கங்கை இரங்கேசா - அந்தோ<br/>
மனைவிழைவார் மாண்பயன் எய்தார் வினைவிழைவார்<br/>
வேண்டாப் பொருளும் அது.	<td valign="bottom">91</td></td></tr>
<tr><td>
இந்து - சந்திரன்.<br/>
<br/>
வரைவின் மகளிர்<br/>
<br/>
தொண்ட ரடிப்பொடியைத் தோளிறுக வீக்குதலால்<br/>
எண்டிசையும் போற்றும் இரங்கேசா - கண்டிருந்தும்<br/>
தந்நலம் பாரிப்பார் தோயார் தகைசெருக்கிப்<br/>
புன்னலம் பாரிப்பார் தோள்.	<td valign="bottom">92</td></td></tr>
<tr><td>
வீக்குதல் - கட்டுதல், தகை செருக்கி - ஆடல் பாடல் என்பவைகளால் இறுமாந்து.<br/>
<br/>
கள்ளுண்ணாமை<br/>
<br/>
தக்கரு மைந்தனென்பு சார்ந்தமது வுண்டசுங்கன்<br/>
எக்கருமஞ் செய்தான் இரங்கேசா - மிக்க<br/>
கனித்தறியேன் என்பது கைவிடுக நெஞ்சத்து<br/>
ஒளித்ததூஉம் ஆங்கே மிகும்.<td valign="bottom">93</td></td></tr>
<tr><td>
சுங்கன் - சுக்கிரபகவான்.<br/>
<br/>
சூது<br/>
<br/>
தன்மர் துரியோ தன்னுடன் சூதாடி<br/>
இன்மையுற்றார் அன்றோ இரங்கேசா - நன்மைப்<br/>
பொருள்கொடுத்துப் பொய்மேற் கொளீஇ அருள்கொடுத்து<br/>
அல்லல் உழப்பிக்குஞ் சூது.	<td valign="bottom">94</td></td></tr>
<tr><td>
தன்மர் - தருமராஜர், உழப்பிக்கும் - விளைவிக்கும்.<br/>
<br/>
மருந்து<br/>
<br/>
அம்பருடன் வேள்விநுகர்ந் தக்கினிக்கு மந்தமுற்ற<br/>
தென்ப தறிந்தும் இரங்கேசா - தன்பசியின்<br/>
தீயள வன்றித் தெரியான் பெரிதுண்ணின்<br/>
நோயள வின்றிப் படும்.	<td valign="bottom">95</td></td></tr>
<tr><td>
படும் - உண்டாகும்.<br/>
<br/>
ஒழிபியல்<br/>
<br/>
குடிமை<br/>
<br/>
தூடணமாம் ஐவருடன் துன்னுதலென் றேகன்னன்<br/>
ஈடனையை நீத்தான் இரங்கேசா - நீட<br/>
அடுக்கிய கோடி பெறினுங் குடிப்பிறந்தார்<br/>
குன்றுவ செய்தல் இலர்.<td valign="bottom">96</td></td></tr>
<tr><td>
மானம்<br/>
<br/>
ஆகங் குறைந்துருவே றானான்இல் லாளைவிடுத்<br/>
தேகிநள வேந்தன் இரங்கேசா - கையினால்<br/>
குன்றின் அனையாருங் குன்றுவர் குன்றுவ<br/>
குன்றி அனைய செயின்.<td valign="bottom">97</td></td></tr>
<tr><td>
பெருமை<br/>
<br/>
மண்பரவு சக்கரத்தை மாலெடுப்ப வீட்டுமனார்<br/>
எண்புகழாக் கொண்டார் இரங்கேசா - பண்பாற்<br/>
பெருமை யுடையவர் ஆற்றுவார் ஆற்றின்<br/>
அருமை யுடைய செயல்.	<td valign="bottom">98</td></td></tr>
<tr><td>
மண்பரவு - உலகம் புகழும்.<br/>
<br/>
சான்றாண்மை<br/>
<br/>
புத்தனெறி கற்கும் புராரி பதமளித்தான்<br/>
இத்தரணி போற்றும் இரங்கேசா - மெத்தவே<br/>
இன்னாசெய் தார்க்கும் இனியவே செய்யாக்கால்<br/>
என்ன பயத்ததோ சால்பு.	<td valign="bottom">99</td></td></tr>
<tr><td>
சால்பு - சான்றாண்மை<br/>
<br/>
பண்புடைமை<br/>
<br/>
துன்பமுறுந் தங்கையெனச் சொல்லி யுதிட்டிரனார்<br/>
இன்பமுற்றார் அன்றோ இரங்கேசா - அன்பின்<br/>
நகையுள்ளும் இன்னாது இகழ்ச்சி பகையுள்ளும்<br/>
பண்புள பாடறிவார் மாட்டு.	<td valign="bottom">100</td></td></tr>
<tr><td>
பாடறிதல் - பிறரியல்பு அறிந்து நடத்தல்.<br/>
<br/>
நன்றியில் செல்வம்<br/>
<br/>
செப்பும் இருநிதிகள் சேர்ந்துங் குபேரனுக்கு<br/>
எப்பொருளால் என்னாம் இரங்கேசா - கைப்பொருள்<br/>
அற்றார்க்கொன் றாற்றாதான் செல்வம் மிகநலம்<br/>
பெற்றாள் தமியள்மூத் தற்று.	<td valign="bottom">101</td></td></tr>
<tr><td>
ஆற்றாதான் - கொடாதவன், தமியன் - தனியன்.<br/>
<br/>
நாணுடைமை<br/>
<br/>
வாவி புகுந்த மகிபன் தனதுயிரை<br/>
ஈவதற்குப் போந்தான் இரங்கேசா - ஆவதனால்<br/>
நாணால் உயிரைத் துறப்பார் உயிர்ப்பொருட்டால்<br/>
நாண்துறவார் நாணாள் பவர்.	<td valign="bottom">102</td></td></tr>
<tr><td>
குடிசெயல் வகை<br/>
<br/>
அன்னை அடிமைக்கு அமுதுகொணர்ந் தெள்ளலுடன்<br/>
இன்னல் துடைத்தான் இரங்கேசா - உன்னுங்கால்<br/>
நல்லாண்மை யென்பது ஒருவற்குத் தான் பிறந்த<br/>
இல்லாண்மை யாக்கிக் கொளல்.<td valign="bottom">103</td></td></tr>
<tr><td>
அமுது - தேவாமிர்தம்<br/>
<br/>
உழவு<br/>
<br/>
வன்பா ரதத்தலங்கை வைத்தார்க் கெதிரில்லை<br/>
என்பார் அதனால் இரங்கேசா - முன்பார்<br/>
உழுவார் உலகத்தார்க் காணி ய·தாற்றாது<br/>
எழுவாரை யெல்லாம் பொறுத்து.	<td valign="bottom">104</td></td></tr>
<tr><td>
அலம் - கலப்பை, எழுவார் - வேறு தொழில் செய்பவர்.<br/>
<br/>
நல்குரவு<br/>
<br/>
காவலனாம் பாஞ்சாலன் கண்டு துரோணரைநீர்<br/>
ஏவரென்றான் அன்றோ இரங்கேசா - தாவில்<br/>
அறஞ்சாரா நல்குரவு ஈன்றதாயானும்<br/>
பிறன்போல நோக்கப் படும்.	<td valign="bottom">105</td></td></tr>
<tr><td>
அறஞ்சாரா - அறம் பொருந்தாத.<br/>
<br/>
இரவு<br/>
<br/>
அங்கியும்பர் கோன்பா வருந்தநினைந் தர்ச்சுனன்பால்<br/>
இங்கிதமாப் பெற்றான் இரங்கேசா - மங்காது<br/>
இரத்தலும் ஈதலே போலுங் கரத்தல்<br/>
கனவிலுந் தேற்றாதார் மாட்டு.<td valign="bottom">106</td></td></tr>
<tr><td>
அங்கி - அக்கினிபகவான், கரத்தல் - மறைத்தல், தோற்றாதார் - நினையாதவர்.<br/>
<br/>
இரவச்சம்<br/>
<br/>
சென்று பலிபக்கல் செங்கைவிரித் தேற்றல்பழு<br/>
தென்றுகுன்றி நின்றாய் இரங்கேசா - நன்றிதரும்<br/>
ஆவிற்கு நீரென் றிரப்பினும் நாவிற்கு<br/>
இரவி னிளிவந்த தில்.<td valign="bottom">107</td></td></tr>
<tr><td>
இளிவு - இழிவான செய்கை.<br/>
<br/>
கயமை<br/>
<br/>
தேனிருந்த சொல்லாளைத் தேர்வேந்தர் காணவுடை<br/>
ஏனுரிந்தான் மேனாள் இரங்கேசா - ஆனதனால்<br/>
நன்றிறி வாரிற் கயவர் திருவுடையர்<br/>
நெஞ்சத்து அவலம் இவர்.	<td valign="bottom">108</td></td></tr>
<tr><td>
கயவர் - இழிந்தவர், அவலம் - கவலை.<br/>
<br/>
---------  <br/>
<h3><font color="red">காமத்துப் பால்</font></h3>
<br/>
களவியல்<br/>
(ண்பாற் கிளவிகள்)<br/>
<br/>
தகையணங் குறுத்தல்<br/>
<br/>
சுந்தர மாமகலி தோள்தோய்ந்து பத்துநூ<br/>
றிந்திரன்கண் பெற்றான் இரங்கேசா - இந்துமுறி<br/>
ஒண்ணுதற் கோஒ உடைந்ததே ஞாட்பினுள்<br/>
நண்ணாரும் உட்குமென் பீடு.   <td valign="bottom">109</td></td></tr>
<tr><td>
ஞாட்பு - போர்.                  <br/>
<br/>
<br/>
குறிப்பறிதல்<br/>
<br/>
மேதை விலோசனமும் மேவும் இணைநோக்கும்<br/>
ஏது கலவிக்கும் இரங்கேசா - ஆதலால்<br/>
கண்ணோடு கண்ணினை நோக்கொக்கின் வாய்ச்சொற்கள்<br/>
என்னு பயனு மில.  <td valign="bottom">110</td></td></tr>
<tr><td>
மேதை விலோசனம் - குறிப்பறிவுள்ள கண்கள்.<br/>
<br/>
புணர்ச்சி மகிழ்தல்.<br/>
<br/>
உம்பரிற் றுன்முகனார் உள்ளகங்கை தோள்தோய<br/>
இம்பர்வந்தார் அன்றோ இரங்கேசா - அன்பாகத்<br/>
தாம்வீழ்வார் மென்றோட் டுயிலின் இனிதுகொல்<br/>
தாமரைக் கண்ணான் உலகு.   <td valign="bottom">111</td></td></tr>
<tr><td>
இம்பர் - இவ்வுலகம், வீழ்வார் - விரும்பும் மகளிர்.<br/>
<br/>
நலம்புனைந் துரைத்தல்<br/>
<br/>
ஒண்கயற்கண் பாரதியை ஓது மறைநாவில்<br/>
எண்கண்ணன் வைத்தான் இரங்கேசா - பண்பில்<br/>
அனிச்சமும் அன்னத்தின் தூவியும் மாதர்<br/>
அடிக்கு நெருஞ்சிப் பழம்.   <td valign="bottom">112</td></td></tr>
<tr><td>
காதர் சிறப்புரைத்தல்<br/>
<br/>
சேர்ந்து திருமகளைத் தெள்ளமுதை யும்பருக்கே<br/>
ஈந்த வுதாரம் இரங்கேசா - தேர்ந்தக்கால்<br/>
பாலொடு தேன்கலந் தற்றே பணிமொழி<br/>
வாலெயி றூறிய நீர்.    <td valign="bottom">113</td></td></tr>
<tr><td>
தெள்ளமுது - தேவர்மிர்தம், வால் வயிறு - மெண்மையான பற்கள்.<br/>
<br/>
நாணுத் துறவுரைத்தல்<br/>
<br/>
சீசகன்பாஞ் சாலியின்மேல் கேவலமால் கொண்டுயிர்தோற்<br/>
றேசுதலை யுற்றான் இரங்கேசா - ஆசையெனும்<br/>
காமக் கடும்புனல் உய்க்குமே நாணொடு<br/>
நல்லாண்மை யென்னும் புணை.   <td valign="bottom">114</td></td></tr>
<tr><td>
அலரறிவுறுத்தல்<br/>
<br/>
நீந்துகடன் மூழ்கி நெடுநாட் கெள தமனார்<br/>
ஏந்த கலி தோய்ந்தார், இரங்கேசா -மாந்தி<br/>
களித்தொறுந் கள்ளுண்டல் வேட்டற்றாற் காமம்<br/>
வெளிப்படுந் தோறும் இனிது.  <td valign="bottom">115</td></td></tr>
<tr><td>
தோய்ந்தார் - மணஞ்செய்து கொண்டார், களித்தொறும் - களிக்குந்தோறும்.<br/>
<br/>
கற்பியல்<br/>
(பெண்பாற் கிளவிகள்)<br/>
<br/>
பிரிவாற்றாமை<br/>
<br/>
தன்பதியின் செல்வகையினால் தாவில்நதி யாயினாள்<br/>
என்பர் கவுசி இரங்கேசா - அன்பினாற்<br/>
செல்லாமை யுண்டேல எனக்குரை மற்றுநின்<br/>
வல்வரவு வாழ்வார்க் குரை.    <td valign="bottom">116</td></td></tr>
<tr><td>
செல்கை - பிரிவாற்றாமை, தாவில் - அழிவில்லாத.<br/>
<br/>
படர்மெலிந் திரங்கல்<br/>
<br/>
குன்றெடுத்தான் மார்புகுடி கொண்டிருந்தாள் செங்கமலை<br/>
என்றும் பிரியாது இரங்கேசா - நன்றிகூர்<br/>
இன்பங் கடன்மற்றுக் காமம் அ·தடுங்கால்<br/>
துன்பம் அதனிற் பெரிது.   <td valign="bottom">117</td></td></tr>
<tr><td>
செங்கமலை - திருமகள்.<br/>
<br/>
சண்விதுப் பழிதல்<br/>
<br/>
காதல் அருச்சுனனைக் கண்டூர் வசியடைந்த<br/>
தேதமன்றோ மேனாள் இரங்கேசா - ஒதில்<br/>
கதுமெனத் தாநோக்கித் தாமே கலுழும்<br/>
இதுநகத் தக்க துடைத்து.   <td valign="bottom">118</td></td></tr>
<tr><td>
கலுழ்தல் - அழுதல்.<br/>
<br/>
பசப்புறு பருவரல்<br/>
<br/>
மன்னு மகலிகல் லாய் மாநிலத்தி லேகிடந்தாள்<br/>
என்னுமொழி கேட்டாய் இரங்கேசா - துன்னப்<br/>
பசந்தாள் இரளென்ப தல்லால் இவளைத்<br/>
துறந்தார் அவரென்பா ரில்.     <td valign="bottom">119</td></td></tr>
<tr><td>
தனிப்படர் மிகுதி<br/>
<br/>
தக்கசுவா காவைத் தருமன் விழுங்கவவள்<br/>
எக்கியனை யுண்டாள் இரங்கேசா - மிக்க<br/>
ஒருதலையான் இன்னாது காமங்காப் போல<br/>
இருதலை யானும் இனிது.   <td valign="bottom">120</td></td></tr>
<tr><td>
சுவாகா - சுவாகா வென்னுங் கன்னிகை, எக்கியன் - அக்கினி பகவான், <br/>
கா - காவடி.<br/>
<br/>
நினைந்தவர் புலம்பல்<br/>
<br/>
சுந்தோப சுந்தரிகல் சூழ்ந்து பொருதிறந்த<br/>
தெந்தவகை மேனாள் இரங்கேசா - சிந்தையால்<br/>
உள்ளினுந் தீராப் பெருமகிழ் செய்தலாற்<br/>
கள்ளினுங் காமம் இனிது.   <td valign="bottom">121</td></td></tr>
<tr><td>
கனவுநிலை யுரைததல்<br/>
<br/>
செய்தவஞ்சேர் வாணனது செல்வி கனாநிலையில்<br/>
எய்தினான் அன்றோ இரங்கேசா - பைய<br/>
நனவினான் நல்கா தவரைக் கனவினால்<br/>
காண்டலின் உண்டென் னுயிர்.              <td valign="bottom">122</td></td></tr>
<tr><td>
நல்காதவர் - இன்பந் தராதவர்.<br/>
<br/>
பொழுதுகண் டிரங்கல்<br/>
<br/>
காக்கும் பதியகலக் காட்டிற் சலர்க்காரி<br/>
ஏக்கமுற்றாள் அன்றோ இரங்கேசா - நோக்கில்<br/>
பனியரும்பிப் பைதல்கொண் மாலை துனியரும்பித்<br/>
துன்பம் வளர வரும்.   <td valign="bottom">123</td></td></tr>
<tr><td>
உறுப்பு நலனழிதல்<br/>
<br/>
மங்கையுமை யோர்பங்கு வாங்கி மகிணன் பால்<br/>
இங்கித முற்றாள் இரங்கேசா - செங்கை<br/>
முயக்கிடைத் தண்வளி போழப் பயப்புற்ற<br/>
பேதை பெருமழைக் கண்        <td valign="bottom">124</td></td></tr>
<tr><td>
முயக்கிடை - தன்னைத் தழுவியபோது.<br/>
<br/>
நெஞ்சொடு கிளத்தல்<br/>
<br/>
முன்னமிர திக்கு மொழிந்த பதிதந்த<br/>
தின்னலம் அன்றோ இரங்கேசா - துன்ன<br/>
நினைந்தொன்று சொல்வாயோ நெஞ்சே எனைத்தொன்றும்<br/>
எவ்வநோய் தீர்க்கும் மருந்து.   <td valign="bottom">125</td></td></tr>
<tr><td>
நிறை அழிதல்<br/>
<br/>
பின்னைக் கினியமொழி பேசிவென்ற மாயவன்போல்<br/>
என்னைத் தொண்டாளும் இரங்கேசா - முன்னின்ற<br/>
பன்மாயக் கள்வன் பணிமொழி யன்றோநம்<br/>
பெண்மை யுடைக்கும் படை.   <td valign="bottom">126</td></td></tr>
<tr><td>
பின்னை - நப்பின்னைப் பிராட்டியாகிய சத்தியபாமை,<br/>
பெண்மை - பெண்புத்தி, படை - ஆயுதம்.<br/>
<br/>
அவர்வயின் விதும்பல்<br/>
<br/>
வஞ்சி உருகுமணி மாமால் வருவழிபார்த்<br/>
தெஞ்சுமுளம் போலும் இரங்கேசா - பஞ்சணையிற்<br/>
கூடிய காமம் பிரிந்தார் வரவுள்ளிக்<br/>
கோடுகோ டேறுமென் னெஞ்சு.    <td valign="bottom">127</td></td></tr>
<tr><td>
மாமால் - ஸ்ரீகிருஷ்ணன், கோடுகோடு - வழிகள் தோறும்.<br/>
<br/>
அன்பியல்<br/>
<br/>
குறிப்பறிவுறுத்தல்<br/>
<br/>
செட்டிவள்ளி யம்மைச் சிறுமுறுவல் கண்டுளத்தின்<br/>
இட்டம் அறிந்தான் இரங்கேசா - மட்டார்<br/>
முகைமொக்குள் உள்ளது நாற்றம்போற் பேதை<br/>
நகைமொக்குள் உள்ளதொன் றுண்டு   <td valign="bottom">128</td></td></tr>
<tr><td>
மட்டு - தேன், நகைமொக்குள் - புன்முறுவல்.<br/>
</td></tr></table>
<br/>
<hr noshade=""/>
This page was last updated on 28 Feb. 2006.<br/>
Please send your corrections, suggestions to the Webmaster. <br/>
</body>
</body></html>
