<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>aingurunUru  (in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="/projectmadurai/pmdr0.gif"/></center>
<hr noshade="" width="50%"/><br/>
<center><h2>aingurunUru of kUdalur kizhAr <br/>
one of "eTTutokai" anthology <br/>
(in tamil script, unicode/UTF-8 format)<p>
ஐங்குறு நூறு<br/>
கூடலூர் கிழார் அருளியது<br/><br/>
</p></h2></center>
<hr noshade="" width="50%"/><br/>
<hr/>
Etext input &amp; Proof-reading : Dr. Ram Ravindran, Indianpolis, USA<br/>
<br/>
This webpage presents the Etxt in Tamil script but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
C:  Project Madurai 1999<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<hr/> <center>
<h2>
ஐங்குறு நூறு<br/>
கூடலூர் கிழார் அருளியது</h2></center>
<br/>
aingurunUru : One of "eTTutokai" anthology of 500 short poems (two are missing),<br/>
made by kUdalUr kizhAr at the instance of Chera King <br/>
"yAnaikkatcEy mAntaran cEral irumporai"<br/>
<br/>
 (வித்துவான் எம்.நாராயணவேலுப்பிள்ளை அவர்களால்
தொகுக்கப்பட்டது)
<p>
 1.<br/>
 வாழி ஆதன் வாழி அவினி<br/>
 நெற்பல பொலிக பொன்பெரிது சிறக்க<br/>
 எனவேட் டோ ளே யாயே யாமே<br/>
 நனைய காஞ்சிச் சினைய சிறுமீன்<br/>
 யாணர் ஊரன் வாழ்க<br/>
 பாணனும் வாழ்க எனவேட் டேமே.<br/>
<br/>
 2. <br/>
 வாழி ஆதன் வாழி அவினி<br/>
 விளைக வயலே வருக இரவலர்<br/>
 எனவேட் டோ ளே யாயே யாமே<br/>
 பல்லிதல் நீலமொடு நெய்தல் நிகர்க்கும்<br/>
 தண்துறை யூரன் கேண்மை <br/>
 வழிவ்ழிச் சிறக்க எனவேட் டேமே.<br/>
<br/>
 3.     <br/>
 வாழி ஆதன் வாழி அவினி<br/>
 பால்பல ஊறுக பகடுபல சிறக்க<br/>
 எனவேட் டோ ளே யாயே யாமே<br/>
 வித்திய உழவர் நெல்லோடு பெயரும்<br/>
 பூக்கஞு லூரன் தன்மனை<br/>
 வாழ்க்கை பொலிக என்வேட் டேமே.<br/>
<br/>
 4.     <br/>
 வாழி ஆதன் வாழி அவினி<br/>
 பகைவர்புல் ஆர்க பார்ப்பார் ஓதுக<br/>
 எனவேட் டோ ளே யாயே யாமே<br/>
 பூத்த கரும்பிற்காய்த்த நெல்லிற்<br/>
 கழனி யூரன் மார்பு<br/>
 பழன் மாகற்க எனவேட் டேமே.<br/>
<br/>
 5.     <br/>
 வாழி ஆதன் வாழி அவினி<br/>
 பசியில் ஆகுக பிணீகேன் நீங்குக<br/>
 எனவேட் டோ ளே யாயே யாமே<br/>
 முதலை போத்து முழுமீன் ஆரும்<br/>
 தண்துறை யூரன் தேரேம்<br/>
 முன்கடை நிற்க எனவேட் டேமே.<br/>
<br/>
 6. <br/>
 வாழி ஆதன் வாழி அவினி<br/>
 வேந்துபகை தணிக யாண்டுபல நந்துக<br/>
 எனவேட் டோ ளே யாயே யாமே<br/>
 மல்ர்ந்த பொய்கை முகைந்த தாமரைத்<br/>
 தண்துறை யூரண் வரைக <br/>
 எந்தையும் கொடுக்க எனவேட் டேமே.<br/>
<br/>
 7.     <br/>
 வாழி ஆதன் வாழி அவினி<br/>
 அறநனி சிறக்க அல்லது கெடுக<br/>
 என வேட்டோ ளே யாயே யாமே<br/>
 உளை மருதத்துக்கி கிளைக்குரு<br/>
 தண்துறை யூரன் தன்னூர்க் <br/>
 கொண்டனன் செல்க எனவேட் டேமே.<br/>
<br/>
 8.     <br/>
 வாழி ஆதன் வாழி அவினி<br/>
 அரசுமுறை செய்க களவில் லாகுக<br/>
 எனவேட் டோ ளே யாயே யாமே<br/>
 அலங்குசினை மாஅத்து அணிமயில் இருக்கும்<br/>
 புக்கஞல் ஊரன் சுளீவண்<br/>
 வாய்ப்ப தாக எனவேட்டோ மே.<br/>
<br/>
 9.     <br/>
 வாழி ஆதன்வாழி அவினி<br/>
 நன்றுபெரிது சிறக்க தீதில் ஆகுக<br/>
 என வேட் டோ ளே யாயே யாமே<br/>
 கயலார் நாரை போர்வின் சேக்கும் <br/>
 தண்துறை யூரன் கேண்மை <br/>
 அம்பல் ஆகற்க எனவேட் டேமே.<br/>
<br/>
 10.    <br/>
 வாழி ஆதன் வாழி அவினி<br/>
 மாரி வாய்க்க வளநனி சிறக்க<br/>
 எனவேட் டோ ளே யாயே யாமே<br/>
 பூத்த மாஅத்துப் புலாலஞ் சிறுமீன்<br/>
 தண்துறை யூரன் தன்னோடு<br/>
 கொண்டனன் செல்க எனவேட் டேமே.<br/>
<br/>
 11.<br/>
 மனைநடு வயலை வேழஞ் சுற்றும்<br/>
 துறைகேழ் ஊரன் கொடுமை நாணி<br/>
 நல்லன் என்றும் யாமே<br/>
 அல்லன் என்னுமென் தடமென் தோளே.<br/>
<br/>
 12.<br/>
 கரைசேர் வேழம் கரும்பிற் பூக்கும்<br/>
 துறைகேழ் ஊரன் கொடுமை நன்றும்<br/>
 ஆற்றுக தில்ல யாமே <br/>
 தோற்கதில்லஎன் தடமென் தோளே.<br/>
 13.<br/>
 பரியுடை நன்மான் பொங்குளை யன்ன<br/>
 வடகரை வேழம் வெண்பூப் பகரும்<br/>
 தண்துறை யூரண் பெண்டிர்<br/>
 துஞ்சூர் யாமத்துந் துயலறி யலரே<br/>
<br/>
 14.<br/>
 கொடிப்பூ வேழம் தீண்டி அயல<br/>
 வடுக்கொண் மாஅத்து வண்தளிர் நுடங்கும்<br/>
 மணித்துறை வீரன் மார்பே<br/>
 பனித்துயில் செய்யும் இன்சா யற்றே.<br/>
<br/>
 15.<br/>
 மண்லாடு மலிர்நிறை விரும்பிய ஒண்தழைப்<br/>
 புனலாடு மகளிர்க்குப் புணர்துணை உதவும்<br/>
 வேழ  மூதூர் ஊரன்<br/>
 ஊரன் ஆயினும் ஊரனல் லன்னே.<br/>
<br/>
 16.<br/>
 ஓங்குபூ வேழத்துத் தூம்புடைத் திரள்கால்<br/>
 சிறுதொழு மகளிர் அஞ்சனம் பெய்யும்      <br/>
 பூக்கஞல் ஊரனை யுள்ளிப்<br/>
 பூப்போல் உண்கண் பொன்போர்த் தனவே.<br/>
<br/>
 17.<br/>
 புதன்மிசை நுடங்கும் வேழ வெண்பூ<br/>
 விசும்பாடு குருகின் தன்றும் ஊரன்<br/>
 புதுவோர் மேவலன் ஆகலின்<br/>
 வறிதா கின்றுஎன் மடங்கெழு நெஞ்சே.<br/>
<br/>
 18.<br/>
 இருஞ்சா யன்ன செருந்தியொடு வேழம்<br/>
 கரும்பின் அலம்ரும் கழனி ஊரன்<br/>
 பொருந்து மல ரன்னஎன் கண்ணழப்<br/>
 பிரிந்தனன் அல்லனோ பிரியலென் என்றே.<br/>
<br/>
 19.<br/>
 எக்கர் மாஅத்துப் புதுப்பூம் பெருஞ்சினை<br/>
 புணர்ந்தோர் மெய்ம்மணங்க் கமழும் தண்பொழில்<br/>
 வேழவெண்பூ வெள்ளுகை சீக்கும்<br/>
 ஊரன் ஆகலின் கலங்கி<br/>
 மாரி மலரின் கண்பனி யுகுமே.<br/>
<br/>
 20.<br/>
        அறுசில் கால அஞ்சிறைத் தும்பி<br/>
 நூற்றிதழ்த் தாமரைப் பூச்சினை சீக்கும்<br/>
 காம்புகண் டன்ன தூம்புடை வேழத்துத்<br/>
 துறைநணி யூரனை உள்ளியென்<br/>
 இறையேர் எல்வளை நெகிழ்புஓ டும்மே.<br/>
 கள்வன் பத்து<br/>
<br/>
 21.<br/>
 முள்ளி நீடிய முதுநீர் அடைகரைப்<br/>
 புள்ளிக் கள்வன் ஆம்பல் அறுக்கும்<br/>
 தண்டுறை ய்ய்ரன் தளிப்பவும்<br/>
 உண்கண் பசப்பது எவன்கொல் அன்னாய்<br/>
<br/>
 22.<br/>
 அள்ளல் ஆடிய புள்ளிக் கள்வன்<br/>
 முள்ளி வேரளைச் செல்லும் ஊரன்<br/>
 நல்லசொல்லி மணந்துஇனி<br/>
 நீயேன் என்றது எவன்கொல் அன்னாய்<br/>
<br/>
 23.<br/>
 முள்ளி வேரளைக் கள்வன் ஆட்டிப்<br/>
 பூக்குற்று எய்திய புனல் அணி யூரன்<br/>
 தேற்றஞ் செய்துநப் புணர்ந்தினித்<br/>
 தாக்கணங்கு ஆவ தெவன்கொல் அன்னாய்.<br/>
<br/>
 24.<br/>
 தாய்சாப் பிறக்கும் புள்ளிக் கள்வனொடு<br/>
 பிள்லை தன்னும் முதலைத்து அவனூர்<br/>
 எய்தினன் அகின்று கொல்லோ மகிழ்நன்<br/>
 பொலந்தொடி தெளிர்ப்ப முயங்கியவர்<br/>
 நலங்கொண்டு துறப்பது எவன்கொல் அன்னாய்.<br/>
<br/>
 25.<br/>
 அயல்புறந் தந்த புனிற்றுவளர் பைங்காய்<br/>
 வயலைச் செங்கொடி கள்வன் அறுக்கும்<br/>
 கழனி யூரன் மார்புபலர்க்கு<br/>
 இழைநெகிழ் செல்லல் ஆகும் அன்னாய்.<br/>
<br/>
 26.<br/>
 கரந்தைஅம் செறுவில் துணைதுறந்து கள்வன்<br/>
 வள்ளை மென்கால் அறுக்கும் ஊரன்<br/>
 எம்மும் பிறரும் அறியான்<br/>
 இன்னன் ஆவது எவன்கொல் அன்னாய்.<br/>
<br/>
 27.<br/>
 செந்நெலம் செறுவில் கதிகொண்டு கள்வன்<br/>
 தண்அக மண் அளைச் செல்லும் ஊரற்கு<br/>
 எவ்வளை நெகிழ சாஅய்<br/>
 அல்லல் உழப்பது எவன்கொல் அன்னாய்.<br/>
<br/>
 28.<br/>
 உண்துறை அணங்கிவள் உறைநோய் ஆயின்<br/>
 தண்சேறு கள்வன் வரிக்கும் ஊரற்கு<br/>
 ஒண்டொடி நெகிழச் சாஅய்<br/>
 மெந்தோள் பசப்பது எவன்கொல் அன்னாய்.<br/>
<br/>
 29.<br/>
 மாரி கடிகொளக் காவலர் கடுக<br/>
 வித்திய வென்முளை கள்வன் அறுக்கும்<br/>
 கழனி ஊரன் மார்புற மரீஇத்<br/>
 திதலை அல்குல் நின்மகள்<br/>
 பசலை கொள்வது எவன்கொல் அன்னாய்.<br/>
<br/>
 30.<br/>
 வேப்புநனை யன்ன நெடுங்கள் கள்வன்<br/>
 தண்அக மண்அளை நிறைய நெல்லின்<br/>
 இரும்பூ உறைக்கும் ஊரற்குஇவள்<br/>
 பெருங்கவின் இழப்பது எவன்கொல் அன்னாய்.  <br/>
<br/>
 தோழிக்கு உரைத்த பத்து<br/>
<br/>
 31.<br/>
 அம்ம வாழி தோழி மகிழ்நன்<br/>
 கடனன்று என்னும் கொல்லோ<br/>
 நம்மூர் முடமுதிர் மருதத்துப் பெருந்துறை<br/>
 உடனாடு ஆயமோடு உற்ற சூளே.<br/>
<br/>
 32.<br/>
 அம்ம வாழி தோழி மகிழ்நன்<br/>
 ஒருநாள் நம்மில் வந்ததற்கு எழுநாள்<br/>
 அழுப என்பஅவன் பெண்டிர்<br/>
 தீயுறு மெழுகின் ஞெகிழ்வனர் விரைந்தே.<br/>
<br/>
 33.<br/>
 அம்ம வாழி தோழி மகிழ்நன்<br/>
 மருதுயர்ந்து ஓங்கிய விரிபூம் பெருந்துறைப்<br/>
 பெண்டிரோடு ஆடும் என்பதன்<br/>
 தண்தார் அகலம் தலைத்தலைக் கொளவே.<br/>
<br/>
 34. <br/>
 அம்ம வாழி தோழி நம்மூர்ப்<br/>
 பொய்கைப் பூத்த புழற்கால் ஆம்பல்<br/>
 தாதுஏர் வண்ணம் கொண்டன<br/>
 ஏதி லாளற்குப் பசந்தஎன் கண்ணே.<br/>
<br/>
 35.<br/>
 அம்ம வாழி தோழி நம்மூர்ப்<br/>
 பொய்கை ஆம்பல் நார்உரி மென்கால்<br/>
 நிறத்தினும் நிழற்றுதல் மன்னே<br/>
 இனிப்பசந் தன்றுஎன் மாமைக் கவினே.<br/>
<br/>
 36.<br/>
 அம்ம வாழி தோழி யூரன்<br/>
 நம்மறந்து அமைகுவன் ஆயின் நாம்மறந்து<br/>
 உள்ளாது அமைதலும் அமைகுவம் மன்னே<br/>
 கயலெனக் கருதிய் உண்கண்<br/>
 பசலைக்கு ஒல்கா ஆகுதல் பெறினே.<br/>
<br/>
 37.<br/>
 அம்ம வாழி தோழி மகிழ்நன்<br/>
 நயந்தோர் உண்கண் பசந்துபனி மல்க<br/>
 வல்லன் வல்லன் பொய்த்தல்<br/>
 தேற்றான் உற்ற சூள்வாய்த் தல்லெ<br/>
<br/>
 38.<br/>
 அம்ம வாழி தோழி மகிநன்<br/>
 தன்சொல் உணர்ந்தோர் அறியலன் என்றும்<br/>
 தந்தளிர் வெளவும் மேனி<br/>
 ஒள்தோடி முன்கை யாம்அழப் பிரிந்தே.<br/>
<br/>
 39.<br/>
 அம்ம வாழி தோழி யூரன்<br/>
 வெம்முலை யடைய முயங்கி நம்வயின்<br/>
 திருந்திழைப் பணைத்தோள் ஞெகிழப்<br/>
 பிரிந்தனன் ஆயினும் பிரியலன் மன்னே.<br/>
<br/>
 40.<br/>
 அம்ம வாழி தோழி மகிநன்<br/>
 ஒள்தொடி முன்கை யாம் அழப் பிரிந்துதன்<br/>
 பெண்டிர் ஊர் இறை கொண்டனன் என்ப<br/>
 கெண்டை பாய்தர அவிழ்ந்த<br/>
 வண்டுபிணி ஆம்பல் நாடுகிழ வோனே.<br/>
<br/>
 புலவிப் பத்து<br/>
<br/>
 41.<br/>
 தன்பார்ப்புத் தின்னும் அன்புஇல் முதலையொடு<br/>
 வெண்பூம் பொய்கைத்து அவனூர்என்ப அதனால்<br/>
 தன்சொல் உணர்ந்தோர் மேனி<br/>
 பொன்போல் செய்யும் ஊர்கிழ வோனே.<br/>
<br/>
 42.<br/>
 மகிழ்மிகச் சிறப்ப மயங்கினள் கொலோ<br/>
 யாணர் ஊரநின் மானிழை யரிவை<br/>
 காவிரி மலிர்நிறை யன்னநின் <br/>
 மார்புநனி விலக்கல் தொடங்கி யோளே.<br/>
<br/>
 43.<br/>
 அம்பணத் தன்ன யாமை யேறிச்<br/>
 செம்பின் அன்ன பார்ப்புப் பலதுஞ்சும்<br/>
 யாணர் ஊர நின்னினும் <br/>
 பாணன் பொய்யன் பல்சூ ளினனே.<br/>
<br/>
 44.<br/>
 தீம்பெரும் பொய்கை யாமை இளம்பார்ப்புத்<br/>
 தாய்முகம் நோக்கி வளர்ந்திசின் ஆஅங்கு<br/>
 அதுவே ஐயநின் மார்பே<br/>
 அறிந்தனை ஒழுகுமதி அறனுமார் அதுவே.<br/>
<br/>
 45.<br/>
 கூதிர் ஆயின் தன்கலிழ் தந்து<br/>
 வேனில் ஆயின் மணிநிறங் கொள்ளும்<br/>
 யாறுஅணிந் தன்றுநின் ஊரே<br/>
 பச்ப்பணிந் தனவால் மகிழ்நஎன் கண்ணே.<br/>
<br/>
 46.<br/>
 நினக்கே அன்றுஅஃது எமக்குமார் இனிதே<br/>
 நின்மார்பு நய்ந்த நன்னுதல் அரிவை<br/>
 வேண்டிய குறிப்பினை யாகி<br/>
 ஈண்டுநீ அருளாது ஆண்டுறை தல்லே.<br/>
<br/>
 47.<br/>
 முள்ளெயிற்றுப் பாண்மகள் இன்கெடிறு சொரிந்த<br/>
 அகன்பெரு வட்டி நிறைய மனையோள்<br/>
 அரிகால் பெரும்பயறு நிறைக்கும் ஊர<br/>
 மாணிமழை ஆயம் அறியும்நின் <br/>
 பாணன் போலப் பலபொய்த் தல்லே.<br/>
<br/>
 48.<br/>
 வலைவல் பாண்மகன் வாலெயிற்று மடமகள்<br/>
 வராஅல் அஒரிந்த வட்டியுள் மனையோள்<br/>
 யாண்டுகழி வெண்ணெல் நிறைக்கும் ஊர<br/>
 வேண்டேம் பெருமநின் பரத்தை<br/>
 யாண்டுச் செய்குறியோடு ஈண்டுநீ வரவே.<br/>
<br/>
 49.<br/>
 அஞ்சில் ஓதி அசைநடைப் பாண்மகள்<br/>
 சில்மீன் சொரிந்து பல்நெல் பெறூஉம்<br/>
 யாணர் ஊரநின் பாண்மகன்<br/>
 யார்நலம் சிதயப் பொய்க்குமோ இனியே.<br/>
<br/>
 50.<br/>
 துணையோர் செல்வமும் யாமும் வருந்துதும்<br/>
 வஞ்சி ஓங்கிய யாணர் ஊர<br/>
 தஞ்சம் அருளாய் நீயேநின்<br/>
 நெஞ்சம் பெற்ற இவளுமார் அழுமே.<br/>
<br/>
 தோழி கூற்றுப் பத்து<br/>
<br/>
 51.<br/>
 நீருறை கோழி நீலச் சேவல்<br/>
 கூருகிர்ப் பேடை வயாஅம் ஊர<br/>
 புளிங்காய் வேட்கைத்து அன்றுநின்<br/>
 மலர்ந்த மார்பிவள் வயாஅ நோய்க்கே<br/>
<br/>
 52.<br/>
 வயலைச் செங்கொடிப் பிணையல் தைஇச்<br/>
 செவ்விரல் சிவந்த சேயரி மழைக்கண்<br/>
 செவ்வாய்க் குறுமகள் இனைய<br/>
 எவ்வாய் முன்னின்று மகிழ்நநின் தேரே.<br/>
<br/>
 53.<br/>
 துறைஎவன் அணங்கும் யாம்உற்ற நோயே<br/>
 சிறையழி புதுப்புனல் பாய்ந்தெனக் கலங்கிக்<br/>
 கழனித் தாமரை மலரும்<br/>
 பழன ஊர நீயுற்ற சூளே.<br/>
<br/>
 54.<br/>
 திண்தேர்த் தென்னவன் நல்நாட்டு உள்ளதை<br/>
 வேனில் ஆயினும் தண்புனல் ஒழுகும்<br/>
 தேனூர் அன்ன இவள் தெரிவளை நெகிழ<br/>
 ஊரின் ஊரனை நீதர வந்த<br/>
 பஞ்சாய்க் கோதை மகளிர்க்கு<br/>
 அஞ்சுவல் அம்ம அம்முறை வரினே.<br/>
<br/>
 55.<br/>
 கரும்பின் எந்திரம் களிறெதிர் பிளிற்ரும்<br/>
 தேர்வண் கோமான் தேனூர் அன்னஇவள்<br/>
 நல்லணி நயந்துநீ துறத்தலின்<br/>
 பல்லோர் அறியப் பசந்தன்று நுதலே.<br/>
<br/>
 56.<br/>
 பகல்கொள் விளக்கோடு இராநாள் அறியா<br/>
 வெல்போர்ச் சோழர் ஆமூர் அன்ன இவள் <br/>
 நலம்பெறு சுடர்நுதல் தேம்ப<br/>
 எவன்பயம் செய்யும்நீ தேற்றிய மொழியே.<br/>
<br/>
 57.<br/>
 பகலின் தோன்றும் பல்கதிர்த் தீயின்<br/>
 ஆம்பல் அம் செறுவின் தேனூர் அன்ன<br/>
 இவள் நலம் புலம்பப் பிரிய<br/>
 அனைநலம் உடையளோ மகிழ்நநின் பெண்டே.<br/>
<br/>
 58.<br/>
 விண்டு அன்ன வெண்ணெல் போர்வின்<br/>
 கைவண் விராஅன் இருப்பை அன்ன<br/>
 இவள் அணங்கு உற்றனை போறி<br/>
 பிறர்க்கு மனையையால் வாழி நீயே.<br/>
<br/>
 59.<br/>
 கேட்சின் வாழியோ மகிழ்ந ஆற்றுற<br/>
 மையல் நெஞ்சிற்கு எவ்வம் தீர<br/>
 நினக்குமருந் தாகிய யான்இனி<br/>
 இவட்குமருந்து அன்மை நோம்என் நெஞ்சே.<br/>
<br/>
 60.<br/>
 பழனக் கம்புள் பயிர்ப்பெடை அகவும்<br/>
 கழனியுரநின் மொழிவல் என்றும்<br/>
 துங்சுமனை நெடுநகர் வருதி<br/>
 அஞ்சா யோஇவள் தந்தைகை வேலே.<br/>
<br/>
 கிழத்தி கூற்றுப்பத்து<br/>
<br/>
 61.<br/>
 நறுவடி மாஅத்து விளைந்துகு தீப்பழம்<br/>
 நெடுநீர்ப் பொய்கைத் துடுமென விழூஉம்<br/>
 கைவண்மத்தி கழாஅர் அன்ன<br/>
 நல்லோர் நல்லோர் நாடி<br/>
 வதுவை அயர விரும்புதி நீயே.<br/>
<br/>
 62.<br/>
 இந்திர விழவின் பூவின் அன்ன<br/>
 புந்தலைப் பேடை வரிநிழல் அகவும்<br/>
 இவ்வூர் மங்கையர்த் தொகுத்துஇனி<br/>
 எவ்வூர் நின்றன்று மகிழ்நநின் தேரே.<br/>
<br/>
 63.<br/>
 பொய்கைப் பள்ளிப் புலவுநாறு நீர்நாய்<br/>
 வாளை நாளிரை பெறூஉம் ஊர<br/>
 எம்நலம் தொலைவ தாயினும்<br/>
 துன்னலம் பெருமபிறர்த் தோய்ந்த மார்பே.<br/>
<br/>
 64.<br/>
 அலமரல் ஆயமோடு அமர்துணை தழீஇ<br/>
 நலமிகு புதுப்புனல் ஆடக் கண்டோ ர்<br/>
 ஒருவரும் இருவரும் அல்லர்<br/>
 பலரே தெய்யஎம் மறையா தீமே.<br/>
<br/>
 65.<br/>
 கரும்புநடு பாத்தியில் கலித்த ஆம்பல்<br/>
 சுரும்புபசி களையும் பெரும்புன லூர<br/>
 புதல்வனை ஈன்றஎம் மேனி<br/>
 முயங்கன்மோ தெய்யநின் மார்புசிதைப் பதுவே.<br/>
<br/>
 66.<br/>
 உடலினேன் அல்லேன் பொய்யாது உரைமோ<br/>
 யாரவள் மகிழ்ந தானே தேரொடு<br/>
 தளர்நடைப் பதல்வனை யுள்ளிநின்<br/>
 வளவமனை வருதலும் வெளவி யோனே.<br/>
<br/>
 67.<br/>
 மடவள் அம்மநீ இனிக்கொண்டோ ளே<br/>
 தன்னொடு நிகரா என்னொடு நிகரிப்<br/>
 பெருநலம் தருக்கும் என்ப விரிமலர்த்<br/>
 தாதுண் வண்டினும் பலரே<br/>
 ஓதி ஒண்ணுதல் பசப்பித் தோரே.<br/>
<br/>
 68.<br/>
 கன்னி விடியல் கணக்கால் ஆம்பல்<br/>
 தாமரை போல மலரும் ஊர<br/>
 பேணா ளோநின் பெண்டே<br/>
 யாந்தன் அடங்கவும் தான்அடங் கலளே.<br/>
<br/>
 69.<br/>
 கண்டனெம் அல்லமோ மகிழ்நநின் பெண்டே<br/>
 பலராடு பெருந்துரை மலரொடு வந்த<br/>
 தண்புனல் வண்டல் உய்த்தென <br/>
 உண்கண் சிவப்ப அழுதுநின் றோளே.<br/>
<br/>
 70.<br/>
 பழனப் பன்மீன் அருந்த நாரை<br/>
 கழனி மருதின் சென்னிச் சேக்கும்<br/>
 மாநீர்ப் பொய்கை யாணர் ஊர<br/>
 தூயர் நறியர்நின் பெண்டிர்<br/>
 பேஎய் அனையம்யாம் சேய்பயந் தனமே.<br/>
<br/>
 8. புனலாட்டுப் பத்து<br/>
<br/>
 71.<br/>
 சூதார் குறுந்தொடிச் சூரமை நுடக்கத்து<br/>
 நின்வெங் காதலி தழீஇ நெருநை<br/>
 ஆடினை என்ப புனலே அலரே<br/>
 மறைத்தல் ஒல்லுமோ மகிழ்ந<br/>
 புதைத்தல் ஒல்லுமோ ஞாயிற்றது ஒளியே.<br/>
<br/>
 72.<br/>
 வயல்மலர் ஆம்பல் கயில்அமை நுடங்குதலைத் <br/>
 திதலை அல்குல் துயல்வரும் கூந்தல்<br/>
 குவளை உண்கன் ஏஎர் மெல்லியல் <br/>
 மலரார் மலிர்நிறை வந்தெனப்<br/>
 புனலாடு புணர்துனை ஆயினள் எமக்கே.<br/>
<br/>
 73.<br/>
 வண்ண ஒந்தழை நுடங்க வாலிழை<br/>
 ஒண்ணுதல் அரிவை பண்ணை பாய்ந்தெனக்<br/>
 கள்நறுங் குவளை நாறித்<br/>
 தண்ணென் றிசினே பெருந்துறைப் புனவே.<br/>
<br/>
 74.<br/>
 விசும்பிழி தோகைச் சீர்போன் றிசினே<br/>
 பசும்பொன் அவிரிழை பைய நிழற்றக்<br/>
 கரைசேர் மருதம் ஏறிப்<br/>
 பண்ணை பாய்வோள் தண்ணறுங் கதுப்பே.<br/>
<br/>
 75.<br/>
 பலர் இவண் ஒவ்வாய் மகிழ்ந அதனால்<br/>
 அலர்தொடங் கின்றால் ஊரே மலர<br/>
 தொன்னிலை மருதத்துப் பெருந்துறை<br/>
 நின்னோடு ஆடினள் தண்புனல் அதுவே.<br/>
<br/>
 76.<br/>
 பஞ்சாய்க் கூந்தல் பசுமலர்ச் சுணங்கின்<br/>
 தண்புணல் ஆடித்தல் நல்ம்மேம் பட்டனள்<br/>
 ஒள்தொடி மடவரால் நின்னோடு<br/>
 அந்தர மகளிர்க்குத் தெய்வமும் போன்றே.<br/>
<br/>
 77.<br/>
 அம்ம வாழியோ மகிழ்நநின் மொழிவல் <br/>
 பேரூர் அலர்எழ நீரலைக் கலங்கி<br/>
 நின்னொடு தண்புணல் ஆடுதும்<br/>
 எம்மோடு சென்மோ செல்லல்நின் மனையே.<br/>
<br/>
 78.<br/>
 கதிரிலை நெடுவேல் கடுமான் கிள்ளி<br/>
 மதில்கொல் யானையின் கதழ்புநெறி வந்த<br/>
 சிறையழி புதுப்புனல் ஆடுகம்<br/>
 எம்மொடு கொண்மோஎம் தோள்புரை புனையே.<br/>
<br/>
 79.<br/>
 புதுப்புனல் ஆடி அமர்த்த கண்ணள்<br/>
 யார்மகள் இவளெனப் பற்றிய மகிழ்ந<br/>
 யார்மகள் ஆயினும் அறியா<br/>
 நீயார் மகனைஎம் பற்றியோயே.<br/>
<br/>
 80.<br/>
 புலக்குவேம் அல்லேம் பொய்யாது உரைமோ<br/>
 நலத்தகு மகளிர்க்குத் தோள்துணை யாகித்<br/>
 தலைப்பெயல் செம்புனல் ஆடித்<br/>
 தவநனி சிவந்தன மகிழ்நநின் கண்ணே.<br/>
<br/>
 9. புலவி விராய பத்து<br/>
<br/>
 81.<br/>
 குருகு உடைத் தூண்ட வெள் அகட்டு யாமை<br/>
 அரிப்பறை வினைஞர் அல்குமிசை கூட்டும்<br/>
 மலரணி வாயில் பொய்கை ஊரநீ<br/>
 என்னை நயந்தனென் என்றநின் <br/>
 மனையோள் கேட்கின் வருந்துவள் பெரிதே.<br/>
<br/>
 82.<br/>
 வெகுண்டனள் என்ப பாணநின் தலைமகள்<br/>
 மகிழ்நன் மார்பின் அவிழினர் நறுந்தார்த்<br/>
 தாதுன் பறவை வந்துஎம்<br/>
 போதார் கூந்தல் இருந்தன எனவே.<br/>
<br/>
 83.<br/>
 மணந்தனை அருளாய் ஆயினும் பையத்<br/>
 தணந்தனை யாகி உய்ம்மோ நும்மூர்<br/>
 ஒண்தொடி முன்கை ஆயமும்<br/>
 தண்துறை யூரன் பண்டெனப் படற்கே.<br/>
<br/>
 84.<br/>
 செவியிற் கேட்பினும் சொல்லிறந்து வெகுள்வோள்<br/>
 கண்ணிற் காணின் எனா குவள்கொல்<br/>
 நறுவீ ஐம்பால் மகளிர் ஆடும்<br/>
 தைஇத் தண்கயம் போலப்<br/>
 பலர்படிந்து உண்ணுநின் பரத்தை மார்பே.<br/>
<br/>
 85.<br/>
 வெண்நுதல் கம்புள் அரிக்குரல் பேடை<br/>
 தண்நறும் பழனத்துக் கிளையோடு ஆலும்<br/>
 மறுவில் யானர்மலிகேழ் ஊரநீ<br/>
 சிறுவரின் இனைய செய்தி <br/>
 நகாரோ பெருமநின் கண்டிசி ணோரே.<br/>
<br/>
 86.<br/>
 வெண்தலைக் குருகின் மென்பறை விளிக்குறல்<br/>
 நீள்வயல் நண்ணி இமிழும் ஊர<br/>
 எம் இவன் நல்குதல் அரிது<br/>
 நும்மனை மடந்தையொடு தலைப்பெய் தீமே.<br/>
<br/>
 87.<br/>
 பகன்றைக் கண்ணிப் பல்ஆன் கோவலர்<br/>
 கரும்பு குணிலா மாங்கனி யுதிர்க்கும்<br/>
 யாணர் ஊரைநின் மனையோள்<br/>
 யாரையும் புலக்கும் எம்மைமற் றெவனோ.<br/>
<br/>
 88.<br/>
 வண்டுறை நயவரும் வளமலர்ப் பொய்கைத்<br/>
 தண்துறை யூரனை எவ்வை எம்வயின்<br/>
 வருதல் வேண்டுதும் என்ப<br/>
 தொல்லேம் போல்யாம் அதுவேண் டுதுமே.<br/>
<br/>
 89.<br/>
 அம்மவாழி பாண எவ்வைக்கு <br/>
 எவன் பெரி தளிக்கும் என்ப பழனத்து<br/>
 வண்டு தாதூதும் ஊரன்<br/>
 பெண்டென விரும்பின்று அவள்தன் பண்பே.<br/>
<br/>
 90.<br/>
 மகிழ்நன் மாண்குணம் வண்டுகொண் டனகொல்<br/>
 வண்டின் மாண்குணம் மகிழ்நன்கொண் டான்கொல்<br/>
 அன்ன தாகலும் அறியாள்<br/>
 எம்மொடு புலக்கும்அவன் புதல்வன் தாயே.<br/>
<br/>
 10.     எருமைப் பத்து<br/>
<br/>
 91.<br/>
 நெறிமருப்பு எருமை நீலைரும் போத்து<br/>
 வெறிமலர்ப் பொய்கை ஆம்பல் மயக்கும்<br/>
 கழனியூரன் மகளிவள்<br/>
 பழன வெதிரின் கொடிப்பிணை யலளே.<br/>
<br/>
 92.<br/>
 கருங்கோட்டு எருமைச் செங்கண் புனிற்றுஆக்<br/>
 காதற் குழவிக்கு ஊறுமுலை மடுக்கும்<br/>
 நுந்தை நும்மூர் வருதும்<br/>
 ஒண்தொடி மடந்தை நின்னையாம் பெறினே.<br/>
<br/>
 93.<br/>
 எருமைநல் ஏற்றினம் மேயல் அருந்தெனப்<br/>
 பசுமோ ரோடமோடு ஆம்பல் ஒல்லா<br/>
 செய்த இனைய மன்ற பல்பொழில்<br/>
 தாதுண வெறுக்கைய ஆகி இவள்<br/>
 போதுஅவிழ் முச்சி யூதும் வண்டே.<br/>
<br/>
 94.<br/>
 மள்ளர் அன்ன தடங்கோட்டு எருமை<br/>
 மகளிர் அன்ன துணையோடு வதியும்<br/>
 நிழல்முதிர் இலஞ்சிப் பழனத் ததுவே<br/>
 கழனித் தாமரை மலரும்<br/>
 கவின்பெறு சுடர்நூதல் தந்தை ஊரே.<br/>
<br/>
 95.<br/>
 கருங்கோட்டு எருமை கயிறுபரிந்து அசைஇ<br/>
 நெடுங்கதிர் நெல்லின் நாள்மேயல் ஆரும்<br/>
 புனல்முற் றூரன் பகலும்<br/>
 படர்மலி அருநோய் செய்தனன் எமக்கே.<br/>
<br/>
 96.<br/>
 அணிநடை எருமை ஆடிய அள்ளல்<br/>
 மணிநிற நெய்தல் ஆமபலொடு கலிக்கும்<br/>
 கழனி ஊரன் மகளிவள்<br/>
 பழன் ஊரன் பாயல்இன் துணையே.<br/>
<br/>
 97.<br/>
 பகன்றை வான்மலர் மிடைந்த கோட்டைக்<br/>
 கருந்தாள் எருமைக் கன்று வெரூஉம்<br/>
 பொய்கை ஊரன் மகளிவள்<br/>
 பொய்கைப் பூவினும் நறுந்தண் ணியளே.<br/>
<br/>
 98.<br/>
 தண்புணல் ஆடும் தடங்கோட்டு எருமை<br/>
 திண்பிணி அம்பியின் தோன்றும் ஊர<br/>
 ஒண்டொடி மடமகள் இவளினும்<br/>
 நுந்தையும் யாயும் துடியரோ நின்னே.<br/>
<br/>
 99.<br/>
 பழனப் பாகல் முயிறுமூசு குடம்பை<br/>
 கழனி யெருமை கதிரொடு மயக்கும்<br/>
 பூக்கஞல் ஊரன் மகளிவள்<br/>
 நோய்க்குமருந் தாகிய பணைத்தோ ளோளே.<br/>
<br/>
 100.<br/>
 புனலாடு மகளிர் இட்ட ஒள்ளிழை <br/>
 மணலாடு சிமையத்து எருமை கிளைக்கும்<br/>
 யாணர் ஊரன் மகளிவள்<br/>
 பாணர் நரம்பினும் இன்கிள வியளே.<br/>
<br/>
 11.தாய்க்கு உரைத்த பத்து.<br/>
<br/>
 101.<br/>
 அன்னை வாழிவேண் டன்னை உதுக்காண்<br/>
 ஏர்கொடிப் பாசடும்பு பரியஊர்பு இழிபு<br/>
 நெய்தல் மயக்கி வந்தன்று நின்மகள்<br/>
 பூப்போல் உண்கண் மரீஇய<br/>
 நோய்க்குமருந் தாகிய கொண்கன் தேரே.<br/>
<br/>
 102.<br/>
 அன்னை வாழிவேண் டன்னை நம்மூர்<br/>
 நீல்நிறப் பெருங்கடல் புள்ளின் ஆனாது<br/>
 துன்புறு துயரம் நீங்க<br/>
 இன்புற இசைக்கும் அவர் தேர்மணிக் குரலே.<br/>
<br/>
 103.<br/>
 அன்னை வாழிவேண் டன்னை புன்னையொடு<br/>
 ஞாழல் பூக்கும் தண்ணந் துறைவன்<br/>
 இவட்குஅமைந் தனெனால் தானே<br/>
 தனக்கு அமைந்த தன்றுஇவள் மாமைக் கவினே.<br/>
<br/>
 104.<br/>
 அன்னை வழிவேண் டன்னை நம்மூர்ப்<br/>
 பலர்மடி பொழுதின் நலம்மிகச் சாஅய்<br/>
 நள்ளென வந்த இயல்தேர்ச்<br/>
 செல்வக் கொண்கன் செல்வனஃ தூரே.<br/>
<br/>
 105.<br/>
 அன்னை வாழிவேண் டன்னை முழங்குகடல் <br/>
 திரைதரு முத்தம் வெண்மணல் இமைக்கும்<br/>
 தணம் த்ஹுறவன் வந்தெனப் <br/>
 பொன்னினும் சிவந்தன்று கண்டிசின் நூதலே.<br/>
<br/>
 106.<br/>
 அன்னை வாழிவேண் டன்னை அவர்நாட்டுத் <br/>
 துதிக்கால் அன்னம் துணைசெத்து மிதிக்கும் <br/>
 தன்கடல் வளையினும் இலங்கும்இவள் <br/>
 அம்கலிழ் ஆகம் கண்டிசின் நினைந்தே.<br/>
<br/>
 107.<br/>
 அன்னை வாழிவேண் டன்னைஎன் தோழி<br/>
 சுடர்நுதல் பசப்பச் சாஅய்ப் படர்மெலிந்து<br/>
 தண்கடல் படுதிரை கேட்டொறும்<br/>
 துஞ்சாள் ஆகுதல் நோகோ யானே.<br/>
<br/>
 108.<br/>
 அன்னை வாழிவேண் டன்னை கழிய <br/>
 முண்டக மலரும் தண்கடற் சேர்ப்பன்<br/>
 எந்தோள் துறந்தனன் ஆயின்<br/>
 எவன்கொல் மற்றவன் நயந்த தோளே.<br/>
<br/>
 109.<br/>
 அன்னை வாழிவேண் டன்னை நெய்தல்<br/>
 நீர்படர் தூம்பின் பூக்கெழு துறைவன்<br/>
 எந்தோள் துறந்த காலை எவன்கொல்<br/>
 பன்னாள் வரும்அவன் அளித்த போழ்தே.<br/>
<br/>
 110.<br/>
 அன்னை வாழிவேண் டன்னை புன்னை<br/>
 பொன்னிறம் விரியும் பூக்கெழு துறைவனை<br/>
 என்னை என்றும் யாமே இவ்வூர் <br/>
 பிறதொன் றாகக் கூறும்<br/>
 ஆங்கும் ஆக்குமோ வழிய பாலே.<br/>
<br/>
 11.    தோழிக்கு உரைத்த பத்து.<br/>
<br/>
 111.<br/>
 அம்ம வாழி தோழி பாணன்<br/>
 சூழ்கழி மருங்கின் நாண்இரை கொளீஇச்<br/>
 சினைக்கயல் மாய்க்கும் துறைவன் கேண்மை<br/>
 பிரிந்தும் வாழ்துமோ நாமே<br/>
 அருந்தவம் முயறல் ஆற்றா தேமே.<br/>
<br/>
 112.<br/>
 அம்ம வாழி தோழி பாசிலைச்<br/>
 செருந்தி தாய இருங்கழிச் சேர்ப்பன்<br/>
 தான்வரக் காண்குவம் நாமே<br/>
 மற்ந்தோம் மன்ற நாணுடை நெஞ்சே.<br/>
<br/>
 113.<br/>
 அம்ம வாழி தோழி நென்னல்<br/>
 ஓங்குதிரை வெண்மணல் உடைக்கும் துறைவற்கு<br/>
 ஊரார் பெண்டென மொழிய என்னை<br/>
 அதுகேட் டன்னாய் என்றனள் அன்னை<br/>
 பைபய வெம்மை என்றனென் யானே.<br/>
<br/>
 114.<br/>
 அம்ம வாழி தோழி கொண்கன்<br/>
 நேரேம் ஆயினும் செல்குவம் கொல்லோ<br/>
 கடலின் நாரை இரற்றும் <br/>
 மடலம் பெண்ணை அவனுடை நாட்டே.<br/>
<br/>
 115.<br/>
 அம்ம வாழி தோழி பன்மாண்<br/>
 நுண்மணல் அடைகரை நம்மோடு ஆடிய<br/>
 தண்ணந் துறைவன் மறைஇ<br/>
 அன்னை அருங்கடி வந்துநின் றோனே.<br/>
<br/>
 116.<br/>
 அம்ம வாழி தோழி நாம் அழ<br/>
 நீல இருங்கழி நீலம் கூம்பு<br/>
 மாலைவந் தன்று மன்ற<br/>
 காலை யன்ன காலைமுந் துறுத்தே.<br/>
<br/>
 117.<br/>
 அம்ம வாழி தோழி நலனே<br/>
 இன்ன தாகுதல் கொடிதே புன்னை<br/>
 யணிமலர் துறைதொறும் வரிக்கும்<br/>
 மணிநீர்ச் சேர்ப்பனை மறவா தோர்க்கே.<br/>
<br/>
 118.<br/>
<br/>
 அம்ம வாழி தோழி யான் இன்று<br/>
 அறன்இ லாளன் கண்ட பொழுதில்<br/>
 சினவுவென் தகைக்குறவன் சென்றனென்<br/>
 பின்நினைந்து இரங்கிப் பெயர்தந் தேனே.<br/>
<br/>
 119.<br/>
 அம்ம வாழி தோழி நன்றும்<br/>
 எய்யா மையின் ஏதில பற்றி<br/>
 அன்பிலன் மன்ற பெரிதே<br/>
 மென்புலக் கொண்கன் வாரா தோனே.<br/>
<br/>
 120.<br/>
 அம்ம வாழி தோழி நலமிக<br/>
 நல்ல ஆயின அளியமெல் தோளே<br/>
 மல்லல் இருங்கழி நீரறல்விரியும்<br/>
 மெல்லம் புலம்பன் வந்த மாறே.<br/>
<br/>
 12.    கிழவற்கு உரைத்த பத்து<br/>
<br/>
 121.<br/>
 கண்டிகும் அல்லமோ கொண்கநின் கேளே<br/>
 முண்டகக் கோதை நனையத்<br/>
 தெண்டிரைப் பௌவம் பாய்ந்துநின் றோளே.<br/>
<br/>
 122.<br/>
 கண்டகும் அல்லமோ கொண்கநின் கேளே<br/>
 ஒள்ளிழை உயர்மணல் வீழ்ந்தென<br/>
 வெள்ளாங் குருகை வினைவு வோளே.<br/>
<br/>
 123.<br/>
 கண்டிகும் அல்லமோ கொண்கநின் கேளே<br/>
 ஒண்ணுதல் ஆயம் ஆர்ப்பத்<br/>
 தண்ணென் பெருங்கடல் திரைபாய் வோளே.<br/>
<br/>
 124.<br/>
 கண்டிகும் அல்லமோ கொண்கநின் கேளே<br/>
 வண்டற் பாவை வெளவலின்<br/>
 நுண்பொடி அளைஇக் கடல்தூர்ப் போளே.<br/>
<br/>
 125.<br/>
 கண்டிகும் அல்லமோ கொண்கநின் <br/>
 தெண்டிரை பாவை வெளவ<br/>
 ஊண்கண் சிவப்ப அழுதுநின் றோளே.<br/>
<br/>
 126.<br/>
 கண்டிகும் அல்லமோ கொண்கநின் கேளே<br/>
 யுண்கண் வண்டினம் மொய்ப்பத்<br/>
 தெண்கடற் பெருந்திரை மூழ்கு வோளே.<br/>
<br/>
 127.<br/>
 கண்டிகும் அல்லமோ கொண்கநின் கேளே<br/>
 தும்பை மாலை இளமுலை<br/>
 நுண்பூண் ஆகம் விலங்கு வோளே.<br/>
<br/>
 128.<br/>
 கண்டிகும் அல்லமோ கொண்கநின் கேளே<br/>
 உறாஅ வறுமுலை மடாஅ<br/>
 உண்ணாப் பாவையை ஊட்டு வோளே.<br/>
<br/>
 129. கிடைக்காத பாடல்<br/>
<br/>
 130. கிடைக்காத பாடல்<br/>
<br/>
 14.பாணற்கு உரைத்த பத்து<br/>
<br/>
 131.<br/>
 நண்றே பாண கொண்கனது நட்பே<br/>
 தில்லை வேலி இவ்வூர்க்<br/>
 கல்லென் கௌவை எழாஅக் காலே.<br/>
<br/>
 132.<br/>
 அம்ம வாழி பாண புன்னை<br/>
 அரும்புமலி கானல் இவ்வூர்<br/>
 அலரா கின்றுஅவர் அருளு மாறே.<br/>
<br/>
 133.<br/>
 யானெவன் செய்கோ பாண ஆனாது<br/>
 மெல்லம் புலம்பன் பிரிந்தெனப்<br/>
 புல்லென் றனஎன் புரிவளைத் தோளே.<br/>
<br/>
 134.<br/>
 காண்மதி பாண இருங்கழிப் பாய்பரி<br/>
 நெடுந்தேர்க் கொண்க னோடு<br/>
 தான்வந் தன்றுஎன் மாமைக் கவினே.<br/>
<br/>
 135.<br/>
 பைதலம் அல்லேம் பாண பணைத்தோள்<br/>
 ஐதுஅமைந்து அகன்ற அல்குல்<br/>
 நெய்தலம் கண்ணியை நேர்தல்நாம் பெறினே.<br/>
<br/>
 136.<br/>
 நாணிலை மன்ற பாண நீயே<br/>
 கோண்ஏர் இலங்குவளை நெகிழ்த்த <br/>
 கானலம் துறைவற்குச் சொல்உகுப் போயே.<br/>
<br/>
 137.<br/>
 நின்னொன்று வினவுவல் பாண நும்மூர்த்<br/>
 திண்தேர்க் கொண்கனை நய்ந்தோர்<br/>
 பண்டைத் தந்நலம் பெறுபவோ.<br/>
<br/>
 138.<br/>
 பண்பிலை மன்ற பாண இவ்வூர்<br/>
 அன்பில கடிய கழறி<br/>
 மென்புலக் கொண்கனைத் தாரா தோயே.<br/>
<br/>
 139.<br/>
 அம்ம வாழி கொண்க எம்வயின் மாண்நலம் மருட்டும் நின்னினும்<br/>
 பாணன் நல்லோர் நலம்சிதைக் கும்மே.<br/>
<br/>
 140.<br/>
 காண்மதி பாணநீ யுரைத்தற் குரிகை <br/>
 துறைகெழு கொண்கன் பிரிந்தென<br/>
 விறைகேழ் எல்வளை நீங்கிய நிலையே.<br/>
<br/>
 15.ஞாழற் பத்து<br/>
<br/>
 141.<br/>
 எக்கர் ஞாழல் செருந்தியொடு கமழத்<br/>
 துவலைத் தண்துளி வீசிப்<br/>
 பயலை செய்தன பனிபடு துறையே.<br/>
<br/>
 142.<br/>
 எக்கர் ஞாழல் இறங்கு இணர்ப் படுசினைப்<br/>
 புள்இறை கூரும் துறைவனை<br/>
 உள்ளேன் தொழி படீஇயர்என் கண்ணே.<br/>
<br/>
 143.<br/>
 எக்கர் ஞாழல் புள்ளிமிழ் அகன்துறை<br/>
 இனிய செய்த நின்றுபின்<br/>
 முனிவு செய்தஇவள் தடமெல் தோளே.<br/>
<br/>
 144.<br/>
 எக்கர் ஞாழல் இணர்படு பொதும்பர்த்<br/>
 தனிக்குரு உறங்கும் துறைவற்கு<br/>
 இனிப்பசந் தன்றுஎன் மாமைக் கவினே.<br/>
<br/>
 145.<br/>
 எக்கர் ஞாழல் சிறியிலைப் பெருஞ்சினை<br/>
 ஓதம் வாங்கும் துறைவன்<br/>
 மாயோள் பசலை நீக்கினன் இனியே.<br/>
<br/>
 146.<br/>
 எக்கர் ஞாழல் அரும்புமுதிர் அவிழிணர்<br/>
 நறிய கமழும் துறைவற்கு <br/>
 இனிய மன்றஎன் மாமைக் கவினே.<br/>
<br/>
 147.<br/>
 எக்கர் ஞாழல் மலரின் மகளிர்<br/>
 ஒள்தழை அயரும் துறைவன்<br/>
 தண்தழை விலையென நல்கினன் நாடே.<br/>
<br/>
 148.<br/>
 எக்கர் ஞாழல் இகந்துபடு பெருஞ்சினை <br/>
 வீஇனிது கமழும் துறைவனை<br/>
 நீயினிது முயங்குதி காத லோயே.<br/>
<br/>
 149.<br/>
 எக்கர் ஞாழல் பூவின் அன்ன<br/>
 சுணங்குவளர் இளமுலை மடந்தைக்கு<br/>
 அணங்குவளர்த்து அகறல் வல்லா தீமோ.<br/>
<br/>
 150.<br/>
 எக்கர் ஞாழல் நறுமலர்ப் பெருஞ்சினைப் <br/>
 புணரி திளைக்கும் துறைவன்<br/>
 புணர்வின் இன்னான் அரும்புணர் வினனே.<br/>
<br/>
 16.வெள்ளங் குருகுப் பத்து<br/>
<br/>
 151.<br/>
 வெள்ளாங் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 மிதிப்ப நக்க கண்போல் நெய்தல்<br/>
 கள்கமழ்ந்து ஆனாத் துறைவற்கு<br/>
 நெக்க நெஞ்சம் நேர்கல் லேனே.<br/>
<br/>
 152.<br/>
 வெள்ளாங் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 கையறுபு இரற்றும் கானலம் புலம்பம்<br/>
 துரைவன் வரையும் என்ப<br/>
 அறவன் போலும் அருளுமார் அதுவே.<br/>
<br/>
 153.<br/>
 வெள்ளாங் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 உளர ஒழிந்த தூவி குலவுமணல்<br/>
 போர்வின் பெறூஉம் துறைவன் கேண்மை<br/>
 நன்னெடுங் கூந்தல் நாடுமோ மற்றே.<br/>
<br/>
 154.<br/>
 வெள்ளாங்க் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 கானற் சேக்கும் துறைவனோடு<br/>
 யானெவன் செய்கோ பொய்க்கும் இவ்வூரே.<br/>
<br/>
 155.<br/>
 வெள்ளாங்க் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 பதைப்பத் ததைந்த நெய்தல் கழிய<br/>
 ஓதமொடுபெயரும் துறைவதற்குப்<br/>
 பைஞ்சாய்ப் பாவை ஈன்றனென் யானே.<br/>
<br/>
 156.<br/>
 வெள்ளாங்க் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 பதைப்ப ஒழிந்த செம்மறுத் தூவி<br/>
 தெள்கழிப் பரக்கும் துரைவன்<br/>
 எனக்கோ காதலன் அனைக்கோ வேறே.<br/>
<br/>
 157.<br/>
 வெள்ளாங்க் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 காலை யிருந்து மாலைச் சேக்கும்<br/>
 தெண்கடல் சேர்ப்பனொடு வாரான்<br/>
 தான்வந் தனன்எம் காத லோனே.<br/>
<br/>
 158.<br/>
 வெள்ளாங்க் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 கானலம் பெருந்துறைத் துணையொடு கொட்கும்<br/>
 தண்ணந் துறைவன் கண்டிக்கும்<br/>
 அம்மா மேனிஎம் தோழியது துயரே.<br/>
<br/>
 159.<br/>
 வெள்ளாங்க் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 பசிதின அல்கும் பனிநீர்ச் சேர்ப்ப<br/>
 நின்ஒன்று இரக்குவன் அல்லேன்<br/>
 தந்தனை சென்மோ கொண்டஇவள் நலனே.<br/>
<br/>
 160.<br/>
 வெள்ளாங்க் குருகின் பிள்ளை செத்தெனக்<br/>
 காணிய சென்ற மடநடை நாரை<br/>
 நொந்ததன் தலையும் நோய்மிகும் துறைவ<br/>
 பண்டையின் மிகப்பெரிது இனைஇ<br/>
 முயங்குமதி பெரும மய்ங்கினள் பெரிதே.<br/>
<br/>
 17.சிறுவெண் காக்கைப் பத்து.<br/>
<br/>
 161. <br/>
 பெருங்கடற் கரையது சிறுவெண் காக்கை<br/>
 கருங்கோட்டுப் புன்னைத் தங்கும் துறைவற்குப்<br/>
 பயந்தநுதல் அழியச் சாஅய்<br/>
 நயந்த நெஞ்சம் நோய்ப்பா ல்ஃதே.<br/>
<br/>
 162.<br/>
 பெருங்கடற் கரையது சிறுவெண் காக்கை<br/>
 நீத்துநீர் இருங்கழி இரைதேர்ந்து உண்டு<br/>
 பூக்கமழ் பொதும்பர்ச் சேக்கும்<br/>
 துறைவன் சொல்லோ பிறவா யினவே.<br/>
<br/>
 163.<br/>
 பெருங்கடற் கரையது சிறுவெண் காக்கை<br/>
 இருங்கழித் துவலை ஒலியில் துஞ்சும்<br/>
 துறைவன் துறந்தெனத் துறந்துஎன்<br/>
 இறையேர் முன்கை நீக்கிய வளையே.<br/>
<br/>
 164.<br/>
 இருங்கடற் கரையது சிறுவெண் காக்கை<br/>
 இருங்கழி மருங்கின் அயிரை ஆரும்<br/>
 தண்ணந் துறைவன் தகுதி<br/>
 நம்மோடு அமையாது அலர்பயந் தன்றே.<br/>
<br/>
 165.<br/>
 பெருங்கடற் கரையது சிறுவெண் காக்கை<br/>
 ஆருகழிச் சிறுமீன் ஆர மாந்தும்<br/>
 துறைவன் சொல்லிய சொல்என்<br/>
 இறையோர் எல்வளை கொண்டுநின் றதுவே.<br/>
<br/>
 166.<br/>
 பெருங்கடற் கரையது சிறுவெண் காக்கை<br/>
 வரிவெண் தாலி வலைசெத்து வெரூஉம்<br/>
 மெல்லம் புலம்பன் தேறி<br/>
 நல்ல வாயின நல்லோள் கண்ணே.<br/>
<br/>
 167.<br/>
 பெருங்கடற் கரையது சிறுவெண் காக்கை<br/>
 இருங்கழி இனக்கெடிறு ஆரும் துறைவன்<br/>
 நல்குவன் போலக் கூறி<br/>
 நல்கான் ஆயினும் தொல்கே என்னே.<br/>
<br/>
 168.<br/>
 பெருங்கடற் கரையது சிறுவெண் காக்கை<br/>
 துறைபடி யம்பி அகமனை ஈனும்<br/>
 தண்ணந் தூறைவன் நல்கி<br/>
 ஒள்நுதல் அரிவை பாலா ரும்மே.<br/>
<br/>
 169.<br/>
 பெருங்கடற் கரையது சிறுவெண் காக்கை<br/>
 பொன்னிணார் ஞாழல் முனையில் பொதியவிழ்<br/>
 புன்னையம் பூஞ்சினைச் சேக்கும் துறைவன்<br/>
 நெஞ்சத்து உண்மை யறிந்தும் <br/>
 என்செயப் பசக்கும் தோழியென் கண்ணே.<br/>
<br/>
 170.<br/>
 பெருங்கடற் கரையது சிறுவெண் காக்கை<br/>
 இருங்கழி நெய்தல் சிதைக்குந் துறைவன்<br/>
 நல்லன் என்றி யாயின்<br/>
 பல்லிதழ் உண்கண் பசத்தல்மற் றெவனோ.<br/>
<br/>
 18.தொண்டிப் பத்து.<br/>
<br/>
 171.<br/>
 திரைஇமிழ் இன்னிசை அளைகி அயலது<br/>
 முழவுஇமிழ் இன்னிசை மறுகுதொறு இசைக்கும்<br/>
 தொண்டி அன்ன பணைத்தோள்<br/>
 ஒள்தொடி அரிவைஎன் நெஞ்சுகொண் டோ ளே.<br/>
<br/>
 172.<br/>
 ஒள்தொடி அரிவை கொண்டனள் நெஞ்சே<br/>
 வண்டிமிர் பனித்துறைத் தொண்டி ஆங்கண்<br/>
 உரவுக் கடல்ஒலித் திரையென<br/>
 இரவி  னானும் துயிலறி யேனே.<br/>
<br/>
 173.<br/>
 இரவி னானும் இந்துயில் அறியாது<br/>
  அரவுறு துயரம் எய்துப தொண்டித்<br/>
 தண்நறு நெய்தல் நாறும்<br/>
 பின்இருங் கூந்தல் அணங்குற் றோரே.<br/>
<br/>
 174.<br/>
 அணங்குடைப் பனித்துறைத் தொண்டி யன்ன<br/>
 மணங்கமழ் பொழிற்குறி நல்கினள் நுணங்கு இழை<br/>
 பொங்கரி பரந்த உண்கண்<br/>
 அம்கலில் மேனி அசைஇய எமக்கே.<br/>
<br/>
 175.<br/>
 எமக்குநயந் தருளினை யாயின் பணைத்தோள்<br/>
 நல்நுதல் அரிவையொடு மென்மெல இயலி<br/>
 வந்திசின் வாழியா மடந்தை<br/>
 தொண்டி யன்னநின் பண்புல கொண்டே.<br/>
<br/>
 176.<br/>
 பண்பும் பாயலும் கொண்டனள் தொண்டித்<br/>
 தண்கமழ் புதுமலர் நாறும் ஒண்டொடி<br/>
 ஐதுஅமைந்து அகன்ற அல்குல்<br/>
 கொய்தளிர் மேனி கூறுமதி  தவறே.<br/>
<br/>
 177.<br/>
 தவறிலர் ஆயினும் பனிப்ப மன்ற<br/>
 இவறுதிரை திளைக்கும் இடுமணல் நெடுங்கோட்டு<br/>
 முண்டக நறுமலர் கமழும்<br/>
 தொண்டி அன்னோள் தோள்உற் றோரே.<br/>
<br/>
 178.<br/>
 தோளும் கூந்தலும் பலபா ராட்டி<br/>
 வாழ்தல் ஒல்லுமோ மற்றே செங்கோல்<br/>
 குட்டுவன் தொண்டி யன்ன<br/>
 என்கண்டும் நயந்துநீ நல்காகக் காலே.<br/>
<br/>
 179.<br/>
 நல்குமதி வாழியோ நளிநீர்ச் சேர்ப்ப<br/>
 அலவன் தாக்கத் துறையிறாப் பிறழும்<br/>
 இன்னொலித் தொண்டி அற்றே<br/>
 நின்னலது இல்லா இவள்சிறு நுதவே.<br/>
<br/>
 180.<br/>
 சிறுநனை வரைந்தனை கொண்மோ பெருநீர்<br/>
 வலைவர் தந்த கொழுமீன் வல்சிப் <br/>
 பறைதபு முதுகுருகு இருக்கும்<br/>
 துரைகெழு தொண்டி அன்னஇவள் நலனே.<br/>
<br/>
 19.நெய்தற் பத்து.<br/>
<br/>
 181. நெய்தல் உண்கண் ஏர் இறைப் பணைந்தோள்<br/>
 பொய்தல் ஆடிய பொய்யா மகளிர்<br/>
 குப்பை வெண்மணல் குரவை நிறூஉந்<br/>
 துறைகெழு கொண்கன் நல்கி<br/>
 உறைவுஇனிது அம்மஇவ் அழுங்கள் ஊரே.  <br/>
<br/>
 182.<br/>
 நெய்தல் நறுமலர் செருந்தியொடு விரைஇக்<br/>
 கைபுனை நறுந்தார் கமழும் மார்பன்<br/>
 அருந்திறல் கடவுள் அல்லன்<br/>
 பெருந்துறைக் கண்டுஇவள் அணங்கி யோனே.<br/>
<br/>
 183.<br/>
 கணங்கொள் அருவிக் கான்கெழு நாடன்<br/>
 குறும்பொறை நாடன் நல்வய லூரன்<br/>
 தண்கடற் சேர்ப்பன் பிரிந்தெனப் பண்டையிற்<br/>
 கடும்பகல் வருதி கையறு மாலை<br/>
 கொடுங்கழி நெய்தலும் கூம்பக்<br/>
 காலை வரினும் களைஞரோ இலரே.<br/>
<br/>
 184.<br/>
 நெய்தல் இருங்கழி நெய்தல் நீக்கி<br/>
 மீனுநுண் குருகுஇளங் கானல் அல்கும்<br/>
 கடல்அணிந் தன்றுஅவர் ஊரே<br/>
 கடலினும் பெரிதுஎமக்கு அவருடை நட்பே.<br/>
<br/>
 185.<br/>
 அலங்கிதழ் நெய்தல் கொற்கை முன்துறை<br/>
 இலங்குமுத்து உறைக்கும் எயிறுகெழு துவர்வாய்<br/>
 அரம்போழ் அவ்வளைக் குறுமகள்<br/>
 நரம்புஆர்த் தன்ன தீங்கிள வியனே.<br/>
<br/>
 186.<br/>
 நாரை நல்லினம் கடுப்ப மகளிர்<br/>
 நீர்வார் கூந்தல் உளரும் துறைவ<br/>
 பொங்குழி நெய்தல் உறைப்ப இத்துறை<br/>
 பல்கால் வரூஉம் தேரெனச்<br/>
 செல்வா தீமோ என்றனள் யாயே.<br/>
<br/>
 187.<br/>
 நொதும லாளர் கொள்ளார் இவையே<br/>
 எம்மொடு வந்து கடலாடு மகளிரும்<br/>
 நெய்தலம் பகைத்தழைப் பாவை புனையார்<br/>
 உடலகம் கொள்வோர் இன்மையின் <br/>
 தொடலைக் குற்ற சிலபூ வினரே.<br/>
<br/>
 188.<br/>
 இருங்கழிச் சேயிறா இனப்புன் ஆரும்<br/>
 கொற்கைக் கோமான் கொற்கையம் பெருந்துறை<br/>
 வைகறை மலரும்நெய்தல் போலத்<br/>
 தகைபெரி துடை காதலி கண்ணே.<br/>
<br/>
 189.<br/>
 புன்னை நுன்தாது உறைத்தரு நெய்தல் <br/>
 பொன்படு மணியில் பொற்பத் தோன்றும்<br/>
 மெல்லம் புலம்பன் வந்தென<br/>
 நல்லன வாயின தோழியென் கண்ணே.<br/>
<br/>
 190.<br/>
 தண்ணறு நெய்தல் தளையவிழ் வான்பூ<br/>
 வெண்ணெல் அரிநர் மாற்றினர் அறுக்கும்<br/>
 மெல்லம் புலம்பன் மன்றஎம்<br/>
 பல்லிதழ் உண்கண் பனிசெய் தோனே.<br/>
<br/>
 20.வளைப் பத்து.<br/>
<br/>
 191.<br/>
 கடற்கோடு செறிந்த வளைவார் முன்கைக்<br/>
 கழிப்புத் தொடர்ந்த இடும்பல் கூந்தல்<br/>
 கானல் ஞாழற் கவின்பெறு தழையள்<br/>
 வரையர மகளிரின் அரியள்என் <br/>
 நிறையரு நெஞ்சம் கொண்டொளித் தோளே.<br/>
<br/>
 192.<br/>
 கோடுபுலங் கொட்பக் கடலெழுந்து முழுங்கப்<br/>
 பாடிமிழ் பனித்துறை யோடுகலம் உகைக்கும்<br/>
 துறைவன் பிரிந்தென நெகிழ்ந்தன<br/>
 வீங்கின மாதோ தொழிஎன் வளையே.<br/>
<br/>
 193.<br/>
 வலம்புரியுழுத வார்மணல் அடைகரை<br/>
 இலங்குகதிர் முத்தம் இருள்கெட இமைக்கும்<br/>
 துரைகெழு கொண்கநீ தந்த<br/>
 அறைபுனல் வால்வளை நல்லவோ தாமே.<br/>
<br/>
 194.<br/>
 கடற்கோ டறுத்த அரம்போழ் அவ்வளை <br/>
 ஒள்தொடி மடவரல் கண்டிக்கும் கொண்க<br/>
 நன்னுதல் இன்றுமால் செய்தெனக் <br/>
 கொன்ஒன்று கடுத்தனள் அன்னையது நிலையே.<br/>
<br/>
 195.<br/>
 வளைபடு முத்தம் பரதவர் பகரும்<br/>
 கடல்கெழு கொண்கன் காதல் மடமகள்<br/>
 கெடலரும் துயரம் நல்கிப்<br/>
 படலின் பாயல் நல்கி யோளெ.<br/>
<br/>
 196.<br/>
 கோடீர் எல்வளைக் கொழும்பல் கூந்தல்<br/>
 ஆய்தொடி மடவரல் வேண்டுதி யாயின்<br/>
 தென்கழி சேயிறாப் படூஉம்<br/>
 தன்கடற் சேர்ப்ப வரைந்தனை கொண்மோ.<br/>
<br/>
 197.<br/>
 இலங்குவளை தெளிர்ப்ப அலவன் ஆட்டி<br/>
 முகம்புதை ச்துப்பினள் இறைஞ்ச்நின் றோனே<br/>
 புலம்புகொள் மாலை மறைய <br/>
 நலம்கேழ் ஆகம் நல்குவள் எனக்கே.<br/>
<br/>
 198.<br/>
 வளையணி முன்கை வாலெயிற்று அமர்நகை<br/>
 இளையர் ஆடும் தளைஅவிழ் கானல்<br/>
 குறுந்துறை வினவி நின்ற<br/>
 நெடுந்தோள் அண்ணல் கண்டிக்கும் யாமே.<br/>
<br/>
 199.<br/>
 கானலம் பெருந்துறைக் கலிதிரை திளைக்கும்<br/>
 வானுயர் நெடுமணல் ஏறி ஆனாது<br/>
 காண்கம் வம்மோ தோழி<br/>
 செறிவளை நெகிழ்த்தோன் எறிகடல் நாடே<br/>
<br/>
 200.<br/>
 இலங்குவீங்கு எல்வளை ஆய்நூதல் கவினப்<br/>
 பொலந்தேர்க் கொண்கன் வந்தனன் இனியே<br/>
 விலங்குஅரி நெடுங்கண் ஞெகிழ்மதி<br/>
 நலங்கவர் பசலையை நகுக நாமே.<br/>
<br/>
 21.அன்னாய் வாழிப் பத்து<br/>
<br/>
 201.<br/>
 அன்னாய் வாழிவேண் டன்னை என்னை<br/>
 தானும் மலைந்தான் எமக்கும் தழையாயின<br/>
 பொன்வீ மணியரும் பினவே<br/>
 என்ன மரம்கொல்அவர் சாரல் அவ்வே.<br/>
<br/>
 202.<br/>
 அன்னாய் வாழிவேண் டன்னை நம்மூர்ப்<br/>
 பார்ப்பனக் குறுமகப் போலத் தாமும்<br/>
 குடுமித் தலைய மன்ற<br/>
 நெடுமலை நாடன் ஊர்ந்த மாவே.<br/>
<br/>
 203.<br/>
 அன்னாய் வாழிவேன் டன்னைநம் படப்பை<br/>
 தேன்மயங்கு பாலினும் இனிய அவர்நாட்டு<br/>
 உவலை கூவற் கீழ<br/>
 மானுண்டு எஞ்சிய கலிழி நீரே.<br/>
<br/>
 204.<br/>
 அன்னாய் வாழிவேண் டன்னைஅஃது எவன்கொல்<br/>
 வரையர மகளிரின் நிரையுடன் குழீஇப்<br/>
 பெயர்வழிப் பெயர் வழித் தவிராது நோக்கி<br/>
 நல்லள் நல்லள் என்ப<br/>
 தீயேன் தில்ல மலைகிழ வோர்க்கே.<br/>
<br/>
 205.<br/>
 அன்னாய் வாழிவேண் டன்னையென் தோழி <br/>
 நனிநான் உடையள் நின்னும் அஞ்சும்<br/>
 ஒலிவெள் ளருவி ஓங்குமலை நாடன்<br/>
 மலர்ந்த மார்பின் பாயல்<br/>
 துஞ்சிய வெய்யள் நோகோ யானே.<br/>
<br/>
 206.<br/>
 அன்னாய் வாழிவேண் டன்னை உவக்காண்<br/>
 மாரிக் குளத்துக் காப்பாள் அன்னன்<br/>
 தூவலின் நனைந்த தொடலை ஒள்வாள்<br/>
 பாசி சூழ்ந்த பெருங்கழல் <br/>
 தண்பனி வைகிய வைக்கச் சினனே.<br/>
<br/>
 207.<br/>
 அன்னாய் வாழிவேண் டன்னை நன்றும்<br/>
 உணங்கல கொல்லோநின் தினையே உவக்காண்<br/>
 நிணம்பொதி வழுக்கில் தோன்றும்<br/>
 மழைத்தலை வைத்துஅவர் மணிநெடுங் குன்றே.<br/>
<br/>
 208.<br/>
 அன்னாய் வாழிவேண் டன்னை கானவர்<br/>
 கிழங்ககழ் நெடுங்குழி மல்க வேங்கைப்<br/>
 பொன்மலி புதுவீத் தாஅம் அவர் நாட்டு<br/>
 மணிநிற மால்வரை மறைதொறு <br/>
 அணிமலர் நெடுங்கண் ஆர்ந்தன பனியே.<br/>
<br/>
 209.<br/>
 அன்னாய் வாழிவேண் டன்னை நீமற்று<br/>
 யான்அவர் மறத்தல் வேண்டுதி யாயின்<br/>
 கொண்டல் அவரைப் பூவின் அன்ன<br/>
 வெண்டலை மாமழை சூடித் <br/>
 தோன்றல் அனாதுஅவர் மணிநெடுங் குன்றே.<br/>
<br/>
 210.<br/>
 அன்னாய் வாழிவேண் டன்னைநம் படப்பை<br/>
 புலவுச்சேர் துறுகல் ஏறி அவர்நாட்டுப்<br/>
 பூக்கெழு குன்றம் நோக்கி நின்று <br/>
 மணிபுரை வயங்கிழமை நிலைபெறத் <br/>
 தணிதற்கும் உரித்துஅவள் உற்ற நோயே.<br/>
<br/>
 22.அன்னாய்ப் பத்து<br/>
<br/>
 211. நெய்யொடு மயக்கிய உழுந்துநூற் றன்ன<br/>
 வயலையஞ் சிலம்பின் தலையது<br/>
 செயலையம் பகைத்தழி வாடும் அன்னாய்.<br/>
<br/>
 212.<br/>
 சாந்த மரத்ஹ்ட பூதிழ் எழுபுகை<br/>
 கூட்டுவிரை கமழும் நாடன்<br/>
 அறவற்கு எவனோ நாமக்ல்வு அன்னாய்<br/>
<br/>
 213.<br/>
 நறுவடி மாஅத்து மூக்கிறுபு உதிர்த்த<br/>
 ஈர்ந்தண் பெருவடுப் பாலையிற் குறவர்<br/>
 உறைவீழ் ஆலியல் தொகுக்கும் சாரல்<br/>
 மீமிசை நன்னாட் டவர்வரின் <br/>
 யானுயிர் வாழ்தல் கூடும் அன்னாய்.<br/>
<br/>
 214.<br/>
 சாரல் பலவின் கொழுந்துணர் நறும்பழம்<br/>
 இருங்கள் விடரளை வீழ்ந்தென வெற்பில்<br/>
 பெருந்தேன் இறாஅல் கீறும் நாடன்<br/>
 பேரமர் மழைக்கண் கழிலத்தன் <br/>
 சீருடை நன்னாட்டுச் செல்லும் அன்னாய்.<br/>
<br/>
 215.<br/>
 கட்டளை யன்ன மணிநிறத் தும்பி<br/>
 இட்டிய குயின்ற துறைவயின் செலீஇயர்<br/>
 தட்டைத் தண்ணுமைப் பின்னர் இயவர்<br/>
 தீங்குழல் ஆம்பலின் இனிய இமிரும்<br/>
 புதன்மலர் மாலையும் பிரிவோர் <br/>
 இதனினும் கொடிய செய்குவர் அன்னாய்.<br/>
<br/>
 216.<br/>
 குறுங்கை இரும்புலிக் கோள்வல் ஏற்ரை<br/>
 நெடும்புதல் கானத்து மடப்பிடி ஈன்ற<br/>
 நடுங்குநடைக் குழவி கொளீஇய பலவின்<br/>
 பழந்தாங்கு கொழுநிழல் ஒளிக்கும் நாடற்குக்<br/>
 கொய்திடு தளிரின் வாடிநின்<br/>
 மெய்பிறி தாதல் எவன்கொல் அன்னாய்.<br/>
<br/>
 217.<br/>
 பெருவரை வேண்க்கைப் பொன்மருள் நறுவீ<br/>
 மானினப் பெருங்கிளை மேயல் ஆரும்<br/>
 கானக நாடன் வரவுமிவண்<br/>
 மேனி பசப்பது எவன்கொல் அன்னாய்.<br/>
<br/>
 218.<br/>
 நுண்ணேர் புருவத்த கண்ணும் ஆடும்<br/>
 மயிர்வார் முன்கை வளையும் சொறூஉம்<br/>
 களிறுகோள் பிழைத்த கதஞ்சிறந்து எழுபுலி<br/>
 எழுதரு மழையின் குழுமும் <br/>
 பெருங்கள் நாடன் வருங்கொல் அன்னாய்.<br/>
<br/>
 219.<br/>
 கருங்கால் வேங்கை மாத்தகட்டு ஒள்வீ<br/>
 இருங்கள் வியலறை வரிப்பத் தாஅம்<br/>
 நன்மலை நாடன் பிரிந்தென <br/>
 ஒண்ணுதல் பசப்பது எவன்கொல் அன்னாய்.<br/>
<br/>
 220.<br/>
 அலங்குமழை பொழிந்த அகன்கண் அருவி<br/>
 ஆடுகழை அடுக்கத்து இழிதரு நாடன்<br/>
 பெருவரை யன்ன திருவிறல் வியன்மார்பு<br/>
 முயங்காது கழிந்த நாள்இவள்<br/>
 மயங்கிதழ் மழைக்கண் கலிழும் அன்னாய்.<br/>
<br/>
 23.அம்மவழிப் பத்து.<br/>
<br/>
 221.<br/>
 அம்ம வாழி தோழி கதலர்<br/>
 பாவை யன்னஎன் ஆய்கவின் தொலைய<br/>
 நன்மா மேனி பசப்பச்<br/>
 செல்வல் என்பதம் மலைகெழு நாடே.<br/>
<br/>
 222.<br/>
 அம்ம வாழி தோழி நம்மூர்<br/>
 நனிந்துவந்து உறையும் நறுந்தண் மார்வன்<br/>
 இன் இனி வாரா மாறுகொல் <br/>
 சின்னிரை ஓதிஎன் நுதல்பசப் பதுவே.<br/>
<br/>
 223.<br/>
 அம்ம வாழி தோழி நம்மலை<br/>
 வரையாம் இழியக் கோடல் நீடக்<br/>
 காதலர்ப் பிரிந்தோர் கையற நலியும்<br/>
 தண்பனி வடந்தை அச்சிரம்<br/>
 முந்துவந்த் தனர்நம் காத லோரே.<br/>
<br/>
 224.<br/>
 அம்ம வாழி தோழி நம்மலை<br/>
 மணிநிறங் கொண்ட மாமலை வெற்பில்<br/>
 துணீநீர் அருவி நம்மோடு ஆடல்<br/>
 எளிய மன்ஆல் அவர்க்கினி <br/>
 அரிய ஆகுதல் மருண்டனென் யானே.<br/>
<br/>
<br/>
 225.<br/>
 அம்ம வாழி தோழி பைஞ்சுனைப் <br/>
 பாசடை நிவந்த பனிமலர்க் குவளை<br/>
 உள்ளகங் கமழும் கூந்தல் மெல்லியல்<br/>
 ஏர்திகழ் ஒண்ணுதல் பசத்தல்<br/>
 ஓரார் கொல்நம் காத லோரே.<br/>
<br/>
 226.<br/>
 அம்ம வாழி தோழி நம்மலை<br/>
 நறுந்தண் சிலம்பின் நாறுகுலைக் காந்தன்<br/>
 கொங்குஉன் வண்டின் பெயர்ந்துபுற மாறிநின்<br/>
 வன்புடை விறற்கவின் கொண்ட<br/>
 வன்பி லாளன் வந்தனன் இனியே.<br/>
<br/>
 227.<br/>
 அம்ம வாழி தோழி நாளும்<br/>
 நன்னுதல் பசப்பவௌம் நறுந்தோள் நெகிழவும்<br/>
 ஆற்றலம் யாம் என மதிப்பக் கூறி<br/>
 நப்பிரிந்து உறைதோர் மன்றநீ<br/>
 விட்டனை யோஅவர் உற்ற சூளே.<br/>
<br/>
<br/>
 228.<br/>
 அம்ம வாழி தோழி நம்மூர்<br/>
 நிரந்திலங்கு அருவிய நெடுமலை நாடன்<br/>
 இரந்துகுறை யுறாஅன் பெயரின்<br/>
 என்ஆ வதுகொல்நம் இன்னுயிர் நிலையே.<br/>
<br/>
 229.<br/>
 அம்ம வாழி தோழி நாம்அழப்<br/>
 பன்னாள் பிரிந்த அறனி லாளன்<br/>
 வந்தன னோமற்று இரவில் <br/>
 பொன்போல் விறல்கவின் கொள்ளுநின் நுதலே.<br/>
<br/>
 230.<br/>
 அம்ம வாழி தோழி நம்மொடு<br/>
 சிறுதினைக் காவல் நாகிப் பெரிதுநின்<br/>
 மெல்தோள் நெகிழவும் திருநுதல் பசப்பவும்<br/>
 பொன்போல் விறற்கவின் தொலைத்த<br/>
 குன்ற நாடற்கு அயர்வர்நன் மணனே.<br/>
<br/>
 24.தெய்யோப் பத்து.<br/>
<br/>
 231.<br/>
 யாங்குவல் லுநையோ ஓங்கல் வெற்ப<br/>
 இரும்பல் கூந்தல் திருந்திழை அரிவை<br/>
 திதலை மாமை தேயப்<br/>
 பசலை பாயப் பிரிவு தெய்யோ.<br/>
<br/>
 232.<br/>
 போதார் கூந்தல் இயலணி அழுங்க<br/>
 ஏதி லாளனை நீபிரிந் ததற்கே<br/>
 அழவிர் மணிப்பூண் அனையப்<br/>
 பெயலா னாஎன் கண்ணே தெய்யோ.<br/>
<br/>
 233.<br/>
 வருவை யல்லை வாடைநனி கொடிதே <br/>
 அருவரை மருங்கின் ஆய்மணி வரன்றி<br/>
 ஒல்லென இழிதரும் அருவிநின்<br/>
 கல்லுடை நாட்டுச் செல்லல் தெய்யோ.<br/>
<br/>
 234.<br/>
 மின்னவிர் வயங்கிழை ஞெகிழச் சாஅய்<br/>
 நன்னுதல் பசத்த லாவது துன்னிக்<br/>
 கனவிற் காணும் இவளே<br/>
 நனவிற் காணாள்நின் மார்பே தெய்யோ.<br/>
<br/>
 235.<br/>
 கையுற வீழ்ந்த மையில் வன்மொடு<br/>
 அரிது காதலர்ப் பொழுதே அதனால்<br/>
 தெரியிழை தெளிர்ப்ப முயங்கிப்<br/>
 பிரியலம் என்கமோ எழுகமோ தெய்யோ.<br/>
<br/>
 236.<br/>
 அன்னையும் அறிந்தனள் அலரும் ஆயின்று<br/>
 நன்மனை நெடுநகர் புலம்புகொள உறுதரும்<br/>
 இன்னா வாடையும் மலையும்<br/>
 நும்மூர்ச் செல்கம் எழுகமோ தெய்யோ.<br/>
<br/>
 237.<br/>
 காமம் கடவ உள்ளம் இனைப்ப<br/>
 யாம்வந்து காண்பதோர் பருவம் ஆயின்<br/>
 ஓங்கித் தோன்றும் உயர்வரைக்கு<br/>
 யாங்கெனப் படுவது நும்மூர் தெய்யோ.<br/>
<br/>
 238.<br/>
 வாய்க்கோட்டு வயத்தகர் வாராது மாறினும்<br/>
 குரூஉமயிர்ப் புருவை ஆசையின் அல்கும்<br/>
 ஆஅல் அருவித் தண்மெருஞ் சிலம்ப<br/>
 நீஇவன் வரூஉம் காலை<br/>
 மேவரும் மாதோஇவள் நலனே தெய்யோ.<br/>
<br/>
 239.<br/>
 சுரும்புணக் களித்த புகர்முக வேழம்<br/>
 இரும்பிணர்த் துறுகல் பிடிசெத்துத் தழூநின்<br/>
 குன்றுகெழு நன்னாட்டுச் சென்ற பின்றை<br/>
 நேரிறைப் பணைத்தோள் ஞெகிழ <br/>
 வாரா யாயின் வாழேம் தெய்யோ.<br/>
<br/>
 240.<br/>
 அறியோம் அல்லேம் அறிந்தனம் மாதோ<br/>
 பொறிவரிச் சிறைய வண்டினம் மொய்ப்பச்<br/>
 சாந்தம் நாறும் நறியோள் <br/>
 கூந்தல் நாறும்நின் மார்பே தெய்யோ.<br/>
<br/>
 25.வெறிப்பத்து<br/>
<br/>
 241.<br/>
 நம்முறு துயரம் நோக்கி அன்னை<br/>
 வேலன் தந்தா ளாயின்அவ் வேலன்<br/>
 வெறிகமழ் நாடன் கேண்மை<br/>
 அறியுமோ தில்ல செறியெயிற் றோயே.<br/>
<br/>
 242.<br/>
 அறியா மையின் வெறியென மயங்கி<br/>
 அன்னையும் அருந்துயர் உழந்தனள் அதனால்<br/>
 எய்யாது விடுதலோ கொடிதே நிரையிதழ்<br/>
 ஆய்மலர் உண்கண் பசப்பச்<br/>
 சேய்மலை நாடன் செய்த நோயே.<br/>
<br/>
 243.<br/>
 கறிவளர் சிலம்பின் கடவுள் பேணி<br/>
 அறியா வேலன் வெறியெனக் கூறும்<br/>
 அதுமனம் கொள்குவை அனையிவள் <br/>
 புதுமலர் மழைக்கண் புலம்பிய நோய்க்கே.<br/>
<br/>
 244.<br/>
 அம்ம வாழி தோழி பன்மலர்<br/>
 நறுந்தண் சோலை நாடுகெழ நெடுந்தகை<br/>
 குன்றம் பாடான் ஆயின்<br/>
 என்பயஞ் செய்யுமோ வேலற்குஅவ் வெறியே.<br/>
<br/>
 245.<br/>
 பொய்யா மரபின் ஊர்முகு வேலன்<br/>
 கலங்குமெய்ப் படுத்துக் கன்னந் தூக்கி<br/>
 முருகென மொழியும் ஆயின்<br/>
 கெழுதகை கொல் இவள் அணங்கி யோற்கே.<br/>
<br/>
 246.<br/>
 வெறிசெறித் தனனே வேலன் கறிய<br/>
 கன்முகை வயப்புலி கலங்குமெய்ப் படூஉ<br/>
 புன்பலம் வித்திய புனவர் புணர்த்த<br/>
 மெய்ம்மை யன்ன பெண்பாற் புணர்ந்து <br/>
 மன்றில் பையுள் தீரும்<br/>
 குன்ற நாடன் உறீஇய நோயே.  <br/>
<br/>
 247.<br/>
 அன்னை தந்தது ஆகுவது அறிவன்<br/>
 பொன்னகர் வரைப்பின் கன்னம் தூக்கி<br/>
 முருகென மொழியும் ஆயின்<br/>
 அருவரை நாடன் பெயர்கொலோ அதுவே.<br/>
<br/>
 248.<br/>
 பெய்ம் மணல் முற்றம் கவின்பெற இயற்றி<br/>
 மலைவான் கொண்ட சினைஇயf வேலன்<br/>
 கழங்கினால் அறிகுவது என்றால் <br/>
 நன்றால் அம்ம நின்றஇவள் நலனே.<br/>
<br/>
 249.<br/>
 பெய்ம்மணல் வரைப்பின் கழங்குபடுத்து அன்னைக்கு<br/>
 முருகென மொழியும் வேலன் மற்றவன்<br/>
 வாழிய விலங்கு மருவிச்<br/>
 சூர்மலை நாடனை அறியா தோனே.<br/>
<br/>
 250.<br/>
 பொய்படு அறியாக் கழங்கே மெய்யே<br/>
 மணிவரைக் கட்சி மடமயில் ஆலும்நம்<br/>
 மலர்ந்த வள்ளியம் கானம் கிழவோன்<br/>
 ஆண்டகை விறல்வேள் அல்லன்இவள்<br/>
 பூண்தாங்கு இளமுலை அணங்கியோனே.<br/>
<br/>
 26.குன்றக் குறவன் பத்து.<br/>
<br/>
 251.<br/>
 குன்றக் குறவன் ஆர்ப்பின் எழிலி<br/>
 நுன்பல் அழிதுளி பொழியும் நாட<br/>
 நெடுவரைப் படப்பை நும்மூர்க்<br/>
 கடுவரல் அருவி காணினும் அழுமே.<br/>
<br/>
 252.<br/>
 குன்றக் குறவன் புல்வேய்க் குரம்பை<br/>
 மன்றாடு இளமழை மறைக்கும் நாடன்<br/>
 புரையோன் வாழி தோழி விரைபெயல்<br/>
 அரும்பனி அளைஇய கூதிர்ப்<br/>
 பெருந்தண் வாடையின் முந்துவந் தனனே.<br/>
<br/>
 253.<br/>
 குன்றக் குறவன் சார்ந்த நறும்புகை<br/>
 தேஙகமழ் சிலம்பின் வரையகம் கமழும்<br/>
 கானக நாடன் வரையின் <br/>
 மன்றலும் உடையள்கொல் தோழி யாயே.<br/>
<br/>
 254.<br/>
 குன்றக் குறவன் ஆரம் அறுத்தென<br/>
 நறும்புகை சூழ்ந்து காந்தள் நாறும்<br/>
 வண்ட்மிர் சுடர்நுதல் குறுமகள்<br/>
 கொண்டனர் செல்வர்தம் குன்றுகெழு நாட்டே.<br/>
<br/>
 255.<br/>
 குன்றக் குறவன் காதல் மடமகள்<br/>
 வரையர மகளிர்ப் புரையுஞ் சாயலள்<br/>
 ஐயள் அரும்பிய முலையள்<br/>
 செய்ய வாயினள் மார்பினள் சுணங்கே.<br/>
<br/>
 256.<br/>
 குன்றக் குறவன் காதல் மடமகள்<br/>
 வண்படு கூந்தல் தந்தழைக் கொடிச்சி<br/>
 வளையள் முளைவாள் எயிற்றள்<br/>
 இளையள் ஆயினும் ஆரணங் கினனே.<br/>
<br/>
 257.<br/>
 குன்றக் குறவன் கடவுட் பேணி<br/>
 இரந்தனன் பெற்ற வெள்வளைக் குறுமகள்<br/>
 ஆயரி நெடுங்கள் கலிழச்<br/>
 சேயதால் தெய்யநீ பிரியும் நாடே.<br/>
<br/>
 258.<br/>
 குன்றக் குறுவன் காதல் மடமகள்<br/>
 அணிமயில் அன்ன அசைநடைக் கொடிச்சியைப்<br/>
 பெருவரை நாடன் வரையும் ஆயின்<br/>
 கொடுத்தனெம் ஆயினோம் நன்றே<br/>
 இன்னும் ஆனாது நன்னுதல் துயிரே.<br/>
<br/>
 259.<br/>
 குன்றக் குறவன் காதல் மடமகள்<br/>
 மன்ற வேங்கை மலர்சில கொண்டு<br/>
 மலையுறை கடவுள் குலமுதல் வழுத்தித்<br/>
 தேம்பலிச் செய்த ஈர்நறுங் கையள்<br/>
 மலர்ந்த காந்தள் நாறிக்<br/>
 கவிழ்ந்த கண்ணள்எம் அணங்கி யோளே.<br/>
<br/>
 260.<br/>
 குன்றக் குறவன் காதல் மடமகள்<br/>
 மெந்தோள் கொடிச்சியைப் பெறற்கரிது தில்ல<br/>
 பைம்புறப் பைங்கிளி ஒப்பலர்<br/>
 புன்புல மயக்கத்து விளைந்தன தினையே.<br/>
<br/>
 27.கேழற் பத்து<br/>
<br/>
<br/>
 261.<br/>
 மெந்தினை மேய்ந்த தறுகண் பன்றி<br/>
 வன்கல் அடுக்கத்துத் துஞ்சும் நாடன்<br/>
 எந்தை அறிதல் அஞ்சிக் கொல்<br/>
 அதுவே மன்ற வாரா மையே.<br/>
<br/>
 262.<br/>
 சிறுதினை மேய்ந்த தறுகண் பன்றி<br/>
 துறுகல் அடுக்கத்துத் துணையொடு வதியும்<br/>
 இலங்குமலை நாடன் வரூஉம் <br/>
 மருந்தும் அறியும்கொல் தோழிஅவன் விருப்பே<br/>
<br/>
 263.<br/>
 நன்பொன் அன்ன புனிறுதீர் ஏனல்<br/>
 கட்டளை அன்ன கேழல் மாந்தும்<br/>
 குன்றுகெழு நாடன் தானும்<br/>
 வந்தனன் வந்தன்று தோழிஎன் நலனே.<br/>
<br/>
 264.<br/>
 இளம்பிறை யன்ன கோட்ட கேழல்<br/>
 களங்கனி யன்ன பெண்பாற் புணரும் <br/>
 அயந்திகழ் சில்மப கண்டிரும் <br/>
 பயந்தன மாதோநீ நய்ந்தோள் கண்ணே.<br/>
<br/>
 265.<br/>
 புலிகொல் பெண்பால் புவரிக் குருளை <br/>
 வளைவெண் மருப்பின் கேழல் புரக்கும்<br/>
 குன்றுகெழு நாடன் மறந்தனன்<br/>
 பொன்போல் புதல்வனோடு என்நீத் தோனே<br/>
<br/>
 266.<br/>
 சிறுகண் பன்றிப் பெருஞ்சின ஒருத்தலொடு<br/>
 குறுங்கை இரும்புலி பொரூஉம் நாடன்<br/>
 நனிநாண் உடைமையம் மன்ற<br/>
 பனிப்பயந் தனநீ நய்ந்தோள் கண்ணே.<br/>
<br/>
 267.<br/>
 சிறுகண் பறிப் பெருஞ்சின ஒருத்தல்<br/>
 துறுகல் அடுக்கத்து வில்லோர் மாற்றி<br/>
 ஐவனம் கவரும் குன்ற நாடன்<br/>
 வண்டுபடு கூந்தலைப் பேணிப் <br/>
 பண்பில சொல்லும் தேறுதல் செத்தே.<br/>
<br/>
 268.<br/>
 தாஅய் இழந்த தழுவரிக் குருளையொடு<br/>
 வளமலைச் சிறுதினை ய்ணீஇய கானவர்<br/>
 வரையோங்கு உயர்சிமைக் கேழல் உறங்கும் <br/>
 நன்மலை நாடன் பிரிதல்<br/>
 என்பயக்கும் மோநம் விட்டுத் துறந்தே.<br/>
<br/>
 269.<br/>
 கேழல் உழுதெனக் கிளர்ந்த எருவை<br/>
 விஅளைந்த செறுவில் தோன்றும் நாடன்<br/>
 வாராது அவண்உறை நீடின் நேர்வளை<br/>
 இணை ஈர் ஓதி நீயழத்<br/>
 துணைநனி இழக்குவென் மடமை யானே.<br/>
<br/>
 270.<br/>
 கிழங்ககழ் கேழல் உழுத சிலம்பில் <br/>
 தலைவிளை கானவர் கொய்தனர் பொய்ரும்<br/>
 புல்லென் குன்றத்துப் புலம்புகொள் நெடுவரை<br/>
 காணினும் கலிழுநோய் செத்துத்<br/>
 தாம்வந் தனர்நம் காத லோரே.<br/>
<br/>
 28 குரக்குப் பத்து<br/>
<br/>
 271.<br/>
 அவரை அருந்த மந்தி பகர்வர்<br/>
 பக்கின் தோன்றும் நாடன் வேண்டின்<br/>
 பல்பசுப் பெண்டிரும் பெறுகுவன்<br/>
 தொல்கேள் ஆகலின் நல்குமால் இவட்கே.<br/>
<br/>
 272.<br/>
 கருவிரல் மந்திக் கல்லா வன்பறழ்<br/>
 அருவரைத் தீந்தேன் எடுப்பை அயலது<br/>
 உருகெழு நெடுஞ்சினைப் பாயும் நாடன்<br/>
 இரவின் வருதல் அறியான்<br/>
 வரும் வரும் என்பள் தோழியாயே.<br/>
<br/>
 273.<br/>
 அத்தச் செயலைத் துப்புறழ் ஒள்தளிர்<br/>
 புந்தலை மந்தி வன்பறழ் ஆரும்<br/>
 நன்மலை நாட நீசெலின்<br/>
 நின்நயத்து உறைவி என்னினும் கழில்மே.<br/>
<br/>
 274.<br/>
 மந்திக் கணவன் கல்லாக் கொடுவன்<br/>
 ஒன்கேழ் வயப்புலி குழுமலின் வைரைந்துடன்<br/>
 குன்றுயர் அடுக்கம் கொள்ளும் நாடன்<br/>
 சென்றனன் வாழி தோழியென்<br/>
 மெல்தோள் கவினும் பாயலும் கொண்டே.<br/>
<br/>
 275.<br/>
 குரங்கின் தலிஅவன் குருமயிர்க் கடுவன்<br/>
 சூரலஞ்ச் சிறுகோல் கொண்டு வியலறை<br/>
 மாரி மொக்குள் புடைக்கும் நாட<br/>
 யாம்நின் நயத்தனம் எனினும்எம் <br/>
 ஆய்நலம் வாடுமோ அருளுதி எனினே.<br/>
<br/>
 276.<br/>
 மந்திக் காதலன் முறிமேய் கடுவன்<br/>
 தண்கமழ் நறைக்கொடி கொண்டு வியலறைப்<br/>
 பொங்கல் இளமழை புடைக்கும் நாட<br/>
 நயவாய் ஆயினும் வரைந்தனை சென்மோ<br/>
 கன்முகை வேங்கை மலரும்<br/>
 நன்மலை நாடன் பெண்டெனப் படுத்தே.<br/>
<br/>
 277.<br/>
 குறவர் முன்றில் மாதீண்டு துறுகல்<br/>
 கல்லா மந்தி கடுவனோடு உகளும்<br/>
 குன்ற நாடநின் மொழிவல் என்றும்<br/>
 பயப்ப நீத்தல் என்இவள் <br/>
 கயத்துவளர் குவளையின் அமர்த்த கண்ணே.<br/>
<br/>
 278.<br/>
 சிலம்பின் வெதிரத்துக் கண்விடு கழைக்கோல்<br/>
 குரங்கின் வன்பரழ் பாய்ந்தன இலஞ்சி<br/>
 மீனெறி தூண்டிலின் நிவக்கும் நாடன்<br/>
 உற்றோர் மறவா நோய்தந்து <br/>
 கண்டோ ர் தண்டா நலங்கொண் டனனே.<br/>
<br/>
 279.<br/>
 கல் இவர் இற்றி புல்லுவன எறிக்<br/>
 குளவி மேய்ந்த மந்தி துணையோடு<br/>
 வரைமிசை உகளும் நாட நீவரின்<br/>
 கல்லகத் ததுஎம் ஊரே<br/>
 அம்பல் சேரி அலராம் கட்டே.<br/>
<br/>
 280.<br/>
 கருவிரல் மந்திக் கல்லா வன்பார்ப்பு<br/>
 இருவெதிர் ஈர்ங்கழை ஏறிச் சிறுகோல்<br/>
 மதிபுடைப் பதுபோல தோன்றும் நாட<br/>
 வரைந்தனை நீஎனக் கேட்டுயான்<br/>
 உரைத்தனென் அல்லனோ அஃதென் யாய்க்கே.<br/>
<br/>
 29.கிள்ளைப் பத்து<br/>
<br/>
 281.<br/>
 வெள்ள வரம்பின் ஊழி போகியும்<br/>
 கிள்ளை வாழிய பலவே ஒள்ளிழை<br/>
 இரும்பல் கூந்தல் கொடிச்சி<br/>
 பெருந்தோள் காவல் காட்டி யவ்வே.<br/>
<br/>
 282.<br/>
 சாரல் புறத்த பெருங்குரல் சிறுதினைப்<br/>
 பேரமர் மழைக்கண் கொடிச்சி கடியவும்<br/>
 சோலைச் சிறுகிளி உன்னு நாட<br/>
 அரிருள் பெருகின வாரல்<br/>
 கோட்டுமா வாழங்கும் காட்டக நெறியே.<br/>
<br/>
 283.<br/>
 வன்கண் கானவன் மென்சொல் மடமகள்<br/>
 புன்புல மயக்கத்து உழுத ஏஅனல்<br/>
 பைம்புறச் சிறுகிளி கடியும் நாட<br/>
 பெரிய கூறி நீப்பினும் <br/>
 பொய்வலைப் படூஉம் பெண்டுதவப் பலவே.<br/>
<br/>
 284.<br/>
 அரிய தாமே செவ்வாய்ப் பைங்கிளி<br/>
 குன்றக் குறவர் கொய்தினைப் பைங்கால்<br/>
 இருவை நீள்புனங் கண்டும்<br/>
 பிரிதல் தேற்றாப் பேரன் பினவே.<br/>
<br/>
 285.<br/>
 பின்னிருங் கூந்தல் நன்னுதல் குறமகள்<br/>
 மெல்தினை நுவனை யுண்டு தட்டையின்<br/>
 ஐவனச் சிறுகிளி கடியும் நாட<br/>
 வீங்குவளை நெகிழப் பிரிதல்<br/>
 யாங்குவல் லுநையோ ஈங்கிவள் துறந்தே.<br/>
<br/>
<br/>
 286.<br/>
 சிறுதினை கொய்த இருவை வெண்கால்<br/>
 காய்த்த அவரைப் படுகிளி கடியும்<br/>
 யாண ராகிய நன்மலை நாடன்<br/>
 புகரின்று நயந்தனன் போலும்<br/>
 கவரும் தோழிஎன் மாமைக் கவினே.<br/>
<br/>
 287.<br/>
 நெடுவரை மிசையது குறுங்கால் வருடை<br/>
 தினைபாய் கிள்ளை வெரூஉம் நாட<br/>
 வல்லை மன்ற பொய்த்தல்<br/>
 வல்லாய் மன்றநீ அல்லது செயலே.<br/>
<br/>
 288.<br/>
 நன்றே செய்த உதவி நன்றுதெரிந்து<br/>
 யாம் எவன் செய்குவம் நெஞ்சே<br/>
 மெல்லியல் கொடிச்சி காப்பப் <br/>
 பல்குரல் ஏனல் பாத்தரும் கிளியே.<br/>
<br/>
 289.<br/>
 கொடிச்சி இன்குரல் கிளிசெத் தடுக்கத்துப்<br/>
 பைங்குரல் ஏனல் படர்தரும் கிளியெனக்<br/>
 காவலும் கடியுநர் போல்வர்<br/>
 மால்வரை நாட வரைந்தனை கொண்மோ.<br/>
<br/>
 290.<br/>
 அறம்புரி செங்கோல் மன்னனின் தாம்நனி<br/>
 சிறந்தன போலும் கிள்ளை பிறங்கிய<br/>
 பூக்கமழ் கூந்தல் கொடிச்சி <br/>
 நோக்கவும் படும்அவள் ஒப்பவும் படுமே.<br/>
<br/>
 30 மஞ்ஞைப் பத்து.<br/>
<br/>
 291.<br/>
 மயில்கள் ஆலக் குடிஞை இரட்டும்<br/>
 துறுகல் அடுக்கத்து அதுவே பணைத்தோள்<br/>
 ஆய்தழை நுடங்கும் அல்குல்<br/>
 காதலி உறையும் நனிநல் லூரே.<br/>
<br/>
 292.<br/>
 மயில்கள் ஆலப் பெருந்தேன் இமிரத்<br/>
 தண்மழை தழீஇய மாமலை நாட <br/>
 நின்னினும் சிறந்தனள் எமக்கே நீநயந்து<br/>
 நன்மனை அருங்கடி அயர <br/>
 எம்நலம் சிறப்பயாம் இனிப்பெற் றோளே.<br/>
<br/>
 293.<br/>
 சிலம்புகமழ் காந்தன் நறுங்குலை யன்ன<br/>
 நலம்பெறு கையின்என் கண்புதைத் தோயே<br/>
 பாயல் இந்துணை யாகிய பணைத்தோள்<br/>
 தோகை மாட்சிய மடந்தை <br/>
 நீயலது உளரோஎன் நெஞ்சமர்ந் தோரே.<br/>
<br/>
 294.<br/>
 எரிமருள் வேங்கை இருந்த தோகை<br/>
 இழையணி மடந்தையின் தோன்றும் நாட<br/>
 இனிதுசெய் தனையால் நுந்தை வாழியர்<br/>
 நன்மனை வதுவை அயர இவள்<br/>
 பின்னருங் கூந்தல் மலர் அணிந் தோரே.<br/>
<br/>
 295.<br/>
 வருவது கொல்லோ தனே வாராது<br/>
 அவணுறை மேவலின் அமைவது கொல்லோ<br/>
 புனவர் கொள்ளியின் புகல்வரும் மஞ்ஞை <br/>
 இருவி யிருந்த குருவி வருந்துறப் <br/>
 பந்தாடு மகளிரின் படர்தரும்<br/>
 குன்றுகெழு நாடனொடு சென்றஎன் நெஞ்சே.<br/>
<br/>
 296.<br/>
 கொடிச்சி காக்கும் பெருங்குரல் ஏனல்<br/>
 அடுக்கல் மஞ்ஞை கவரு நாட<br/>
 நடுநாள் கங்குலும் வருதி<br/>
 கடுமா தாக்கின் அறியேன் யானே.<br/>
<br/>
 297.<br/>
 விரிந்த வேங்கைப் பெருஞ்சினைத் தோகை<br/>
 பூக்கொய் மகளிரின் தோன்றும் நாட<br/>
 பிரியினும் பிரிவ தன்றே<br/>
 நின்னொடு மேய மடந்தை நட்பே.<br/>
<br/>
 298.<br/>
 மழைவரவு அறியா மஞ்ஞை ஆலும்<br/>
 அடுக்கல் நல்லூர் அசைநடைக் கொடிச்சி<br/>
 தான்எம் அருளாள் ஆயினும்<br/>
 யாம்தன் உள்ளுபு மற்ந்தறி யேமே.<br/>
<br/>
 299.<br/>
 குனற நாடன் குன்றத்துக் கவாஅன்<br/>
 பைஞ்சுனைப் பூத்த பகுவாய்க் குவளையும்<br/>
 அம்சில் ஓதி அசைநடைக் கொடிச்சி <br/>
 கண்போல் மலர்தலும் அரிதுஇவள்<br/>
 தன்போல் சாயல் மஞ்ஞைக்கும் அரிதே.<br/>
<br/>
 300.<br/>
 கொடிச்சி கூந்தல் போலத் தோகை<br/>
 அம்சிறை விவரிக்கும் பெருங்கல் வெற்பன் <br/>
 வந்தனன் எதிர்ந்தனர் கொடையே<br/>
 அம்தீம் கிளவி பொலிகநின் சிறப்பே.<br/>
<br/>
 31.செலவு அழுங்குவித்த பத்து<br/>
<br/>
 301.<br/>
 மால்வெள் ளோத்திரத்து மையில் வாலிணர்<br/>
 அருஞ்சுரம் செல்வோர் சென்னிக் கூட்டும்<br/>
 அவ்வரை யிறக்குவை யாயின்<br/>
 மைவரை நாட வருந்துவள் பெரிதே.<br/>
<br/>
 302.<br/>
 அரும்பெருள் செய்வினை தப்பற்கும் உரித்தே<br/>
 பெருந்தோள் அரிவை தகைத்தற்கும் உரியள்<br/>
 செல்லாய் அயினோ நன்றே<br/>
 மல்லம் புலம்ப இவள்அழப் பிரிந்தே.<br/>
<br/>
 303.<br/>
 புதுக்கலத் தன்ன கனிய ஆலம்<br/>
 போகில்தனைத் தடுக்கும் வேனில் அருஞ்சுரம்<br/>
 தண்ணிய இனிய வாக<br/>
 எம்மொடுஞ் சென்மோ விடலை நீயே.<br/>
<br/>
 304.<br/>
 கல்லாக் கோவலர் கோலின் தோண்டிய <br/>
 ஆன்நீர்ப் பத்தல் யானை வெளவும்<br/>
 கல்லதர்க் கவலை செல்லின் மெல்லியல்<br/>
 புயல்நெடுங் கூந்தல் புலம்பும்<br/>
 வயமான் தோன்றல் வல்லா தீமே.<br/>
<br/>
 305.<br/>
 களிறு பிடிதழீஇப் பிறபுலம் படராது<br/>
 பசிதின வருத்தம் பைதறு குன்றத்துச்<br/>
 சுடர்தொடிக் குறுமகள் இனைய<br/>
 எனப்பயஞ் செய்யுமோ விடலைநின் செலவே.<br/>
<br/>
 306.<br/>
 வெல்போர்க் குருசில்நீ வியன்சுரம் இறப்பின்<br/>
 பல்கழ் அல்குல் அவ்வரி வாடக்<br/>
 குழலினும் இனைகுவள் பெரிதே<br/>
 விழவொலி கூந்தல் மாஅ யோளே.<br/>
<br/>
 307.<br/>
 ஞெலிகை முழங்கழல் வயமா வெரூஉம்<br/>
 குன்றுடை அருஞ்சுரம் செலவயர்ந் தனையே<br/>
 நன்றில் கொண்கநின் பொருளே<br/>
 பாவை யன்னநின் துணைபிரிந்து வருமே.<br/>
<br/>
 308.<br/>
 பல்லிருங் கூந்தல் மெல்லிய லோள்வயின் <br/>
 பிரியாய் ஆயினும் நன்றே விரியிணர்க்<br/>
 கால் எறுழ் ஒள்வி தாஅய<br/>
 முருகமர் மாமலை பிரிந்தெனப் பிரிமே.<br/>
<br/>
 309.<br/>
 வேனில் திங்கள் வெஞ்சுரம் இறந்து<br/>
 செலவுஅயர்ந் தனையால் நீயே நன்று<br/>
 நின்னயந்து உறைவி கடுஞ்சூல் சிறுவன்<br/>
 முறுவல் காண்டலின் இனிதோ<br/>
 இறுவரை நாடநீ இறந்துசெய் பொருளே.<br/>
<br/>
 310.<br/>
 பொலம்பசும் பாண்டில் காசுநிரை அல்குல்<br/>
 இலங்குவளை மெல்தோள் இழைநிலை நெகிழப்<br/>
 பிரிதல் வல்லுவை ஆயின்<br/>
 அரிதே விடலை இவள் ஆய்நுதற் கவினே.<br/>
<br/>
 32.செலவுப் பத்து<br/>
<br/>
 311.<br/>
 வேங்கை கொய்யுநர் பஞ்சுரம் விளிப்பினும்<br/>
 ஆரிடைச் செல்வோர் ஆறுநனி வெரூஉம்<br/>
 காடுஇறந் தனரே காதலர்<br/>
 நீடுவர் கொல்என நினையும்என் நெஞ்சே.<br/>
<br/>
 312.<br/>
 அறஞ்சா லியரோ அறஞ்சா லியரே<br/>
 வறனுண் டாயினும் அறஞ்சா லியரோ<br/>
 வாள்வனப் புற்ற அருவிக்<br/>
 கோள்வல் என்னையை மறிந்த குன்றே.<br/>
<br/>
 313.<br/>
 தெறுவது அம்ம நும்மகள் விருப்பே<br/>
 உறுதுயர் அவலமொடு உயிர்செலச் சாஅய்ப்<br/>
 பாழ்படு நெஞ்சம் படர் அடக் கலங்க<br/>
 நாடுஇடை விலங்கிய வைப்பின்<br/>
 காடுஇறந் தனள்நம் காத லோனே<br/>
<br/>
 314.<br/>
 அவிர்தொடி கொட்பக் கழுதுபுகவு அயரக்<br/>
 கர்ங்கண் காக்கையொடு கழுகுவிசும்பு அகலச்<br/>
 சிறுகண் யானை ஆள்வீழ்துத் திரித்ரும்<br/>
 நீளிடை அருஞ்சுரம் என்பநம்<br/>
 தோளிடை முனிநர் சென்ற ஆறே.<br/>
<br/>
 315.<br/>
 பாயல் கொண்ட பனிமலர் நெடுங்கண்<br/>
 பூசல் கேளார் சேயர் என்ப<br/>
 விழைநெகிழ் செல்லல் உறீஇக்<br/>
 கழைமுதிர் சோலைக் காடுஇறந் தோரே.<br/>
<br/>
 316.<br/>
 பொன்செய் பாண்டில் பொலங்கலம் நந்தத்<br/>
 தேரகல் அல்குல் அவ்வரி வாட<br/>
 இறந்தோர் மன்ற தாமே பிறங்குலைப்<br/>
 புல்லரை ஓமை நீடிய<br/>
 புலிவழங்கு அதர கானத் தானே.<br/>
<br/>
 317.<br/>
 சூழ்கம் வம்மோ தோழி பாழ்பட்டுப்<br/>
 பைதற வெந்த பாலை வெங்காட்டு<br/>
 அருஞ்சுரம் இறந்தோர் தேஎத்துச்<br/>
 சென்ர நெஞ்சம் நீடிய பொருளே.<br/>
<br/>
 318.<br/>
 ஆய்நலம் பசப்ப அரும்படர் நலிய<br/>
 வேய்மருள் பணைத்தோள் வில்லிலை நெகிழ<br/>
 நசைநனி கொன்றோர் மன்ற இசைநிமிர்ந்து<br/>
 ஓடெரி நடந்த வைப்பின்<br/>
 கோடுயர் பிறங்கல் மலை இறந் தோரே.<br/>
<br/>
 319.<br/>
 கண்பொர விளங்கிய கதிர்தெறு வைப்பின்<br/>
 மண்புரை பெருகிய மரம்முளி கானம்<br/>
 இறந்தன ரோநம் காதலர்<br/>
 மறந்தன ரோதில் மறவா நம்மே.<br/>
<br/>
 320.<br/>
 முள்ளரை இலவத்து ஒள்ளினர் வான்பூ<br/>
 முழங்கல் அசைவளி எடுப்ப வானத்து<br/>
 உருமுப்படு கனலின் இருநிலத்து உறைக்கும்<br/>
 கவலை அருஞ்சுரம் போயினர்<br/>
 தவலில் அருநோய் தலைதந் தோரே.<br/>
<br/>
 33.இடைச்சுரப் பத்து.<br/>
<br/>
 321.<br/>
 உலறுதலைப் பருந்தின் உளிவாய்ப் பேடை<br/>
 அலறுதலை ஓமை அம்கவட் டேறிப்<br/>
 புலம்புகொள விளிக்கும் நிலம்காய் கானத்து<br/>
 மொழிபெயர் பன்மலை இறப்பினும்<br/>
 ஒழிதல் செல்லாது ஒண்டொடி குணனே.<br/>
<br/>
 322.<br/>
 நெடுங்கழை முனிய வேனில் நீடிக்<br/>
 கடுங்கதிர் ஞாயிறு கல்பகத் தெறுதலின் <br/>
 வெய்ய வாயினை முன்னே இனியே<br/>
 ஒண்ணுதல் அரிவையை யுள்ளுதொறும்<br/>
 தண்ணிய வாயின சுரட்திடை யாறே.<br/>
<br/>
 323.<br/>
 வள்ளெயிற்றுச் செந்நாய் வயவுறு பிணவிற்குக் <br/>
 கள்ளியங் கடத்தினைக் கேழல் பார்க்கும்<br/>
 வெஞ்சுரக் கவலை நீந்தி<br/>
 வந்த நெஞ்சம் நீ நயந்தோள் பண்பே.<br/>
<br/>
 324.<br/>
 எரிகவர்ந் துண்ட என்றூழ் நீளிடைச்<br/>
 சிறிதுகண் படுப்பினும் காண்குவென் மன்ற<br/>
 நள்ளென் கங்குல் நளிமனை நெடுநகர்<br/>
 வேங்கை வென்ற சுணங்கின் <br/>
 தம்பாய் கூந்தல் மாஅ யோளே.<br/>
<br/>
 325.<br/>
 வேணில் அரையத்து இலையொலி வெரீஇப்<br/>
 போகில் புகாவுண்ணாது பிறிதுபுலம் படரும்<br/>
 வெம்பலை அருஞ்சுரம் நலியாது <br/>
 எம்வெம் காதலி பண்புதுணைப் பெற்றே.<br/>
<br/>
 326.<br/>
 அழலவிர் நன்ந்தலை நிழலிடம் பெறாது<br/>
 மடமான் அமபினை மறியொடு திரங்க<br/>
 நீர்மருங்கு அறுத்த நிரம்பா இயவின்<br/>
 இன்னா மன்ற சுரமே<br/>
 இனிய மறையான் ஒழிந்தோள் பண்பே.<br/>
<br/>
 327.<br/>
 பொறிவரித் தடக்கை வேதல் அஞ்சிச்<br/>
 சிறுகண் யானை நிலந்தொடல் செல்வா<br/>
 வெயின்முளி சோலைய வேய்உயர் சுரனே<br/>
 அன்ன ஆர்இடை யானும்<br/>
 தண்மை செய்தஇத் தகையோன் பண்பே.<br/>
<br/>
 328.<br/>
 நுண்மழை தனித்தென நறுமலர் தாஅய்த்<br/>
 தண்ணிய வாயினும் வெய்ய மன்ற<br/>
 மடவரல் இந்துணை ஒழியக்<br/>
 கடமுதிர் சோலைய காடிறத் தேற்கே.<br/>
<br/>
 329.<br/>
 ஆள்வழக்கு அற்ற பாழ்படு நனந்தலை<br/>
 வெம்முனை அருஞ்சுரம் நீந்தி நம்மொடு<br/>
 மறுதரு வதுகொல் தானே செறிதொடி<br/>
 கழிந்துகு நிலைய வாக<br/>
 ஒழிந்தோள் கொண்டஎன் உரங்கெழு நெஞ்சே.<br/>
<br/>
 330.<br/>
 வெந்துக ளாகிய வெயிர்கடம் நீந்தி<br/>
 வந்தனம் ஆயினும் ஒழிகஇனிச் செலவே<br/>
 அழுத கண்ணள் ஆய்நலம் சிதையக்<br/>
 கதிர்தெறு வஞ்சுரம் நினைக்கும்<br/>
 அவிர்கொல் ஆய்தொடி உள்ளத்துப் படரே.<br/>
<br/>
 34.தலைவி இரங்கு பத்து.<br/>
<br/>
 331.<br/>
 அம்ம வாழி தோழி அவிழிணர்க்<br/>
 கருங்கால் மராஅத்து வைகிசினை வான்பூ<br/>
 அருஞ்சுரம் செல்லுநர் ஒழிந்தோர் உள்ள <br/>
 இனிய கம்ழும் வெற்பின்<br/>
 இன்னா என்பஅவர் சென்ற ஆறே.<br/>
<br/>
 332.<br/>
 அம்ம வாழி தோழி என்னதூஉம்<br/>
 அறநில மன்ற தாமே விறன்மிசைக்<br/>
 குன்றுகெழு கானத்ஹ்ட பண்பின் மாக்கணம்<br/>
 கொடிதே காதலிப் பிரிதல்<br/>
 செல்லல் ஐய என்னா தவ்வே.<br/>
<br/>
 333.<br/>
 அம்ம வாழி தோழி யாவதும்<br/>
 வல்லா கொல்லோ தாமே அவண<br/>
 கல்லுடை நன்னாட்டுப் புள்ளீனப் பெர்ந்தோடு <br/>
 யாஅம் துணைபுணர்ந்து உறைதும்<br/>
 யாங்குப் பிந்துறைதி என்னா தவ்வே.<br/>
<br/>
 334.<br/>
 அம்ம வாழி தோழி சிறியிலை <br/>
 நெல்லி நீடிய கல்வாய் கடத்திடைப்<br/>
 பேதை நெஞ்சம் பின்செலச் சென்றோர்<br/>
 கல்லினும் வலியர் மன்ற<br/>
 ப்ல்லிதல் உண்கண் அழப்பிர்ந் தோரே.<br/>
<br/>
 335.<br/>
 அம்ம வாழி தோழி நம்வயின்<br/>
 நெய்தோ ரன்ன வெவிய எருவை<br/>
 கற்புடை மருங்கில் கடுமுடை யார்க்கும்<br/>
 கடுநனி கடிய என்ப<br/>
 நீடி இவன் வருநர் சென்ற ஆறே.<br/>
<br/>
 336.<br/>
 அம்ம வாழி தோழி நம்வயின் <br/>
 பிரியலர் போலப் புணர்ந்தோர் மன்ற<br/>
 நின்றதில் பொருட்பிணி முற்றிய <br/>
 என்றூழ் நீடிய சுரன்இறந் தோரே.<br/>
<br/>
 337.<br/>
 அம்ம வாழி தோழி நம் வயின்<br/>
 மெய்யுற விரும்பிய கைகவர் முயக்கினும்<br/>
 இனிய மன்ற தாமே<br/>
 பனியிரும் குன்றம் சென்றோர்க்குப் பொருளே.<br/>
<br/>
 338.<br/>
 அம்ம வாழி தோழி சாரல்<br/>
 இலையில வலர்ந்த ஓங்குநிலை இலவம்<br/>
 மலையுறு தீயில் சுரமுதல் தோன்றும்<br/>
 பிரிவருங் காலையும் பிரிதல் <br/>
 அரிதுவல் லுநர்நம் காத லோரே.<br/>
<br/>
 339.<br/>
 அம்ம வாழி தொழி சிறியிலைக்<br/>
 குறுஞ்சினை வேம்பின் நறும்பழம் உணீஇய<br/>
 வாவல் உகக்கும் மாலையும்<br/>
 இன்றுகொல் காதலவர் சென்ற நாடே.<br/>
<br/>
 340.<br/>
 அம்ம வாழி தொழி காதலர்<br/>
 உள்ளார் கொல்நாம் மருள்உற் றனம்கொல்<br/>
 விட்டுச் சென்றனர் நம்மே<br/>
 தட்டைத் சென்றனர் நம்மே<br/>
 தட்டைத் தீயின் ஊரலர் எழவே.<br/>
<br/>
 35.இளவேனிற் பத்து.<br/>
<br/>
 341.<br/>
 அவரோ வாரார் தான்வந் தன்றே<br/>
 குயிற்பெடை இன்குரல் அகவ<br/>
 அயிர்க்கேழ் நுண்ணறல் நுடங்கும் பொழுதே.<br/>
<br/>
 342.<br/>
 அவரோ வாரார் தான்வந் தன்றே<br/>
 சுரும்புகளித்து ஆலும் இருஞ்சினைக்<br/>
 கருங்கால் நுணவம் கமழும் பொழுதே.<br/>
<br/>
 343.<br/>
 அவரோ வாரார் தான்வந் தன்றே<br/>
 திணிநிலைக் கோங்கம் பயந்த<br/>
 அணிமிகு கொழுமுகை உடையும் பொழுதே.<br/>
<br/>
<br/>
 344.<br/>
 அவரோ வாரார் தான்வந் தன்றே<br/>
 எழில்தகை இஅள்முலை பொலியப்<br/>
 பொரிப்பூம் புன்கின் முறிதிமிர் பொழுதே.<br/>
<br/>
 345.<br/>
 அவரோ வாரார் தான்வந் தன்றே<br/>
 வலஞ்சுரி மராஅம் வேய்ந்துநம்<br/>
 மணங்கமழ் தண்பொழில் மலரும் பொழுதே.<br/>
<br/>
 346.<br/>
 அவரோ வாரார் தான்வந் தன்றே<br/>
 அஞ்சினைப் பாதிரி அலர்ந்தெனச்<br/>
 செங்கண இருங்குயில் அறையும் பொழுதே.<br/>
<br/>
 347.<br/>
 அவரோ வாரார் தான்வந் தன்றே<br/>
 எழில்தகை இளமுலை பொலியப்<br/>
 பொரிப்பூம் புன்கின் முறிதிமிர் பொழுதே.<br/>
<br/>
 348.<br/>
 அவரோ வாரார் தான்வந் தன்றே<br/>
 வலஞ்சுரி மராஅம் வேய்ந்துநம் <br/>
 மண்ங்கமழ் தண்பொழில் மலரும் பொழுதே.<br/>
<br/>
 349.<br/>
 அவரோ வாரார் தான்வந் தன்றே<br/>
 பொரிகால் மாஞ்சினை புதைய<br/>
 எரிகால் இளந்தளிர் ஈனும் பொழுதே.<br/>
<br/>
 350.<br/>
 அவரோ வாரார் தான்வந் தன்றே<br/>
 வேம்பின் ஒண்பூ உறப்பத் <br/>
 தேம்படு கிளவியவர்த் தெளீக்கும் போதே.<br/>
<br/>
 36.வரவுரைத்த பத்து<br/>
<br/>
 351.<br/>
 அத்த பலவின் வெயில்தின் சிறுகாய்<br/>
 அருஞ்சுரம் செல்வோர் அருந்தினர் கழியும்<br/>
 காடுபின் ஒழிய வந்தனர் தீர்கினிப்<br/>
 பல்லிதல் உண்கண் மடந்தைநின் <br/>
 நல்லெழில் அல்குல் வாடிய நிலையே.<br/>
<br/>
 352.<br/>
 விழுத்தொடை மறவர் வில்லிடத் தொலைந்தோர்<br/>
 எழுத்துடை நடுகிஅல் அன்ன விழுப்பிணர்ப்<br/>
 பெருங்கை யானை இருஞ்சினம் உறைக்கும்<br/>
 வெஞ்சுரம் அரிய என்னார்<br/>
 வந்தனர் தோழிநம் காத லோரே.<br/>
<br/>
 353.<br/>
 எரிக்கொடி கநலை இய செவ்வரை போலச்<br/>
 சுடர்ப்பூண் விளங்கும் எந்தெழில் அகலம்<br/>
 நீ இனிது முயங்க வந்தனர்<br/>
 மாயிருஞ் சோலை மலையிறந் தோரே.<br/>
<br/>
 354.<br/>
 ஈர்ம் பிணவு புணர்ந்த செந்நாய் ஏற்றாஇ<br/>
 மறியுடை மான்பிணை கொள்ளாது கழியும் <br/>
 அரிய சுரன்வந் தனரே<br/>
 தெரியிழை அரிவைநின் பண்புதர விரைந்தே.<br/>
<br/>
 355.<br/>
 திருந்திழை அரிவை நின்னலம் உள்ளி<br/>
 அருஞ்செயல் பொருட்பிணி பெருந்திரு உறுகெனச்<br/>
 சொல்லாது பெயர்தந் தேனே பல்பொறிச்<br/>
 சிறுகண் யானை திரிதரும்<br/>
 நெறிவிலங்கு அதர கானத் தானே.<br/>
<br/>
 356.<br/>
 உள்ளுதற்கு இனிய மன்ற செல்வர்<br/>
 யானை பிணித்த பொன்புனை கயிற்றின்<br/>
 ஒள்ளெரி மேய்ந்த சுரத்திடை<br/>
 உள்ளம் வாங்கத் தந்தநின் குணனே.<br/>
<br/>
 357.<br/>
 குரவம் மலர மரவம் பூப்பச்<br/>
 சுரன்அணி கொண்ட கானம் காணூஉ<br/>
 அழுங்குக செய்பொருள் செலவுஎன விரும்பிநின்<br/>
 அம்கலிழ் மாமை கவின <br/>
 வந்தனர் தோழிநம் காத லோரே.<br/>
<br/>
 358.<br/>
 கோடுயர் பன்மலை இறந்தனர் ஆயினும்<br/>
 நீடவிடுமோ மற்றே நீடுநினைந்து <br/>
 துடைத்தொறும் துடைத்தொறும் கலங்கி<br/>
 உடிஅத்தெழு வெள்ள மாகிய கண்ணே.<br/>
<br/>
 359.<br/>
 அரும்பொருள் வேட்கைய மாகிநின் துறந்து<br/>
 பெருங்கல் அதரிடைப் பிரிந்த காலைத்<br/>
 தவநனி நெடிய வாயின இனியே<br/>
 அணியிழை உள்ளியாம் வருதலின்<br/>
 அணிய வாயின சுரத்தைடை யாறே.<br/>
<br/>
 360.<br/>
 எரிகவர்ந் துண்ட என்றூழ் நீளிடை<br/>
 அரிய வாயினும் எளிய அன்றே<br/>
 அவவூறு நெஞ்சம் கலவுநனி விரும்பிக்<br/>
 கடுமான் திண்தேர் கடைஇ<br/>
 நெடுமான் நோக்கிநின் உள்ளி வரவே.<br/>
<br/>
 37. முன்னிலைப் பத்து<br/>
<br/>
 361. உயர்கரைக் கான்யாற்று அவிர்மணல் அகந்துறை<br/>
 வேனிற் பாதிரி விரிமலர் குவைஇத் <br/>
 தொடலை தை இய மடவரல் மகளே<br/>
 கண்ணினும் கதவநின் முலையே<br/>
 முலையினும் கதவநின் தடமென் தோளே.<br/>
<br/>
 362.<br/>
 பதுக்கைத் தாய ஒதுக்கருங் கவலைச்<br/>
 சிறுகண் யானை உறுபகை நினையாது<br/>
 யாக்குவந் தனையோ பூந்தார் மார்ப<br/>
 அருள்புரி நெஞ்சம் உய்த்தர<br/>
 இருள்பொர நின்ற இரவி னானே.<br/>
<br/>
 363.<br/>
 சிலைவிற் பகழிச் செந்துவ ராடைக்<br/>
 கொலைவல் எயினர் தங்கைநின் முலைய<br/>
 சுணங்கென நினைதி நீயே<br/>
 அணங்கென நினையும்என் அணங்குறு நெஞ்சே.<br/>
<br/>
 364.<br/>
 முளமா வல்சி எயினர் தங்கை <br/>
 இளமா எயிற்றிக்கும் இந்நிலை அறியச்<br/>
 சொல்லினேன் இரக்கும் அளவை<br/>
 வெள்வேல் விடலை விரையா தீமே.<br/>
<br/>
 365.<br/>
 கணமா தொலைச்சித் தன்னையர் தந்த <br/>
 நிணவூன் வல்சிப் படுபுள் ஒப்பும்<br/>
 நலமாண் எயிற்றி போலப் பலமிகு<br/>
 நல்நலம் நயவர உடையை<br/>
 என்நோற் றனையோ மாஇன் தளிரே.<br/>
<br/>
 366.<br/>
 அன்னாய் வாழிவேண் டன்னை தோழி<br/>
 பசந்தனள் பெரிதெனச் சிவந்த கண்ணை<br/>
 கொன்னே கடவுதி யாயின் என்னதூஉம்<br/>
 அறிய ஆகுமோ மற்றே<br/>
 முறியிணர்க் கோங்கM பயந்த மாறே.<br/>
<br/>
 367.<br/>
 பொரியரைக் கோங்கின் பொன்மருள் பசுவீ<br/>
 விரியிணர் வேங்கையொடு வேறுபட மிலைச்சி<br/>
 விரிவுமலர் அணிந்த வேனில் கான்யாற்றுத்<br/>
 தேரொடு குறுக வந்தோன்<br/>
 பேரொடு புணர்ந்தன்று அன்னைஇவள் உயிரே.<br/>
<br/>
 368.<br/>
 எரிப்பூ இலவத்து ஊழ்கழி பன்பலர்<br/>
 பொரிப்பூம் புன்கின் புகர்நிழல் வரிக்கும்<br/>
 தண்பத வேனில் இன்ப நுகர்ச்சி<br/>
 எம்மொடு கொண்மோ பெருமநின்<br/>
 எம்மெல் ஓதி அழிவிலள் எனினே.<br/>
<br/>
 369.<br/>
 வளமலர் ததிந்த வண்டுபடு நறும்பொழில்<br/>
 முளைநிரை முறுவல் ஒருத்தியொடு நெருநல்<br/>
 குறிநீ செய்தனை என்ப அலரே<br/>
 குரவ நீள்சினை உறையும்<br/>
 பருவ மாக்குயில் கௌவையில் பெரிதே.<br/>
<br/>
 370.<br/>
 வண்சினைக் கோங்கின் தண்கமழ் படலை<br/>
 இருஞ்சிறை வண்டின் பெருங்கிளை மொய்ப்ப<br/>
 நீநயந்து உறையப் பட்டோ ள்<br/>
 யாவ ளோஎம் மறையா தீமே.<br/>
<br/>
 38.மக்ட் போக்கிய வழித் தாயிரங்கு பத்து.<br/>
<br/>
 371.<br/>
 மள்ளர் கோட்டின் மஞ்ஞை யாலும்<br/>
 உயர்நெடும் குன்றம் படுமழை தலைஇச் <br/>
 சுரநனி இனிய வாகுக தில்ல<br/>
 அறநெறி இதுவெனத் தெளிந்தஎன்<br/>
 பிறைநுதற் குறுமகள் போகிய சுரனே.<br/>
<br/>
 372.<br/>
 என்னும் உள்ளினள் கொல்லோ தன்னை<br/>
 நெஞ்சுணத் தேற்றிய வஞ்சினக் காளையொடு<br/>
 அழுங்கல் மூதூர் அலரெழச்<br/>
 செழும்பல் குன்றம் இறந்தஎன் மகளே.<br/>
<br/>
 373.<br/>
 நினைத்தொறும் கலிலும் இடும்பை எய்துக<br/>
 புலிக்கோட் பிழைட்த கவைக்கோட்டு முதுகலை<br/>
 மான்பிணை அணைதர ஆண்குரல் விளிக்கும்<br/>
 வெஞ்சுரம் என்மகள் உய்த்த<br/>
 வம்பமை வல்வில்விடலை தாயே.<br/>
<br/>
 374.<br/>
 பல்லூல் நினைப்பினும் நல்லென் றூழ<br/>
 மிளி முன்பின் காளை காப்ப<br/>
 முடியகம் புகாக் கூந்தலள்<br/>
 கடுவனும் அறியாக் காடுஇறந் தோளே.<br/>
<br/>
 375.<br/>
 இதுவென் பாவை பாவை இதுஎன்<br/>
 அலமரு நோக்கின் நலம்வரு சுடர்நுதல்<br/>
 பைங்கிளி எடுத்த பைங்கிளி என்றிவை<br/>
 காண்தொறும் காண்தொறும் கலங்க<br/>
 நீங்கின ளோஎன் பூங்க ணோளே.<br/>
<br/>
 376.<br/>
 நாள்தொறும் கலிழும் என்னினும் இடைநின்று<br/>
 காடுபடு தீயின் கனலியர் மாதோ<br/>
 நல்வினை நெடுநகர் கல்லெனக் கலங்கப்<br/>
 பூப்புரை உண்கண் மடவரல்<br/>
 போக்கிய புணர்த்த அறனில் பாலே.<br/>
<br/>
 377.<br/>
 நீர்நசைக்கு ஊக்கிய உயவல் யானை<br/>
 இயம்புணர் தூம்பின் உயிர்க்கும் அத்தம்<br/>
 சென்றனள் மன்றஎன் மகளே<br/>
 பந்தும் பாவையும் கழங்கும்எமக்கு ஒழித்தே.<br/>
<br/>
 378.<br/>
 செல்லிய முயலிப் பாஅய சிறகர்<br/>
 வாவல் உகக்கும் மாலையாம் புலம்பப்<br/>
 போகிய அவட்கோ நோவேன் தேமொழித்<br/>
 துணையிலள் கலிழும் நெஞ்சின்<br/>
 இணையேர் உண்கண் இவட்குநோ வதுமே.<br/>
<br/>
 379.<br/>
 தன்னமர் ஆயமொடு நன்மண நுகர்ச்சியின்<br/>
 இனிதாங் கொல்லோ தனக்கே பனிவரை<br/>
 இனக்களிறு வழங்கும் சோலை<br/>
 வயக்குறு வெள்வேல் அவற்புணர்ந்து செலவே.<br/>
<br/>
 380.<br/>
 அத்தம் நீளிடை அவனொடு போகிய<br/>
 முத்தேர் வெண்பல் முகிழ்நகை மடவரல்<br/>
 தாயர் என்னும் பெயரே வல்லாறு<br/>
 எடுத்தேன் மன்ற யானே<br/>
 கொடுத்தோர் மன்றஅவள் ஆயத் தோரே.<br/>
<br/>
 39. உடன்போக்கின் கண் இடைச் சுரத்து உரைத்த பத்து.<br/>
<br/>
 381.<br/>
 பைங்காய் நெல்லி பலவுடன் மிசைந்து<br/>
 செங்கால் மராஅத்த வரிநிழல் இருந்தோர்<br/>
 யார்கொல் அளியர் தாமே வார்சிறைக்<br/>
 குறுங்கால் மகன்றில் அன்ன<br/>
 உடன்புணர் கொள்கைக் காத லோரே.<br/>
<br/>
 382.<br/>
 புன்னொலிக்கு அமர்த்த கண்ணன் வெள்வேல்<br/>
 திருந்துகழ் காளையொடு அருஞ்சுரம் கழிவோள்<br/>
 எல்லிடை அசைந்த கல்லென் சீறூர்ப்<br/>
 புனையிழை மகளிர்ப் பயந்த<br/>
 மனைகெழு பெண்டிர்க்கு நோவுமார் பெரிதே.<br/>
<br/>
 383.<br/>
 கோள்சுரும்பு அரற்றும் நாள்சுரத்து அமன்ற<br/>
 நெடுங்காண் மராஅத்துக் குறுஞ்சினை பற்றி<br/>
 வல்ஞ்சுரி வாலிணர் கொய்தற்கு நின்ற<br/>
 மள்ளன் உள்ள மகிழ்கூர்ந்துஅன்றே<br/>
 பஞ்சாய்ப் பாவைக்கும் தனக்கும் <br/>
 அம்சாய் கூந்தல் ஆய்வது கண்டே.<br/>
<br/>
 384.<br/>
 சேண்புலம் முன்னிய அசைநடை அந்தணிர் <br/>
 நும்மொன்று இரந்தனென் மொழிவல் எம்மூர்<br/>
 ஆய்நயந்து எடுத்த ஆய்நலம் கலின<br/>
 ஆரிடை இறந்தனள் என்மின்<br/>
 நேர் இறை முன்கைஎன் ஆயத் தோர்க்கே.<br/>
<br/>
 385.<br/>
 கடுங்கண் காளையொட்ய் நெடுந்தேர் ஏறிக்<br/>
 கோள்வல் வேங்கை மலையிறக்கொழிய<br/>
 வேறுபல் அருஞ்சுரம் இறந்தனள் அவளெனக்<br/>
 கூறுமின் வாழியோ ஆறுசெல் மாக்கள்<br/>
 நல்தோள் நயந்துபா ராட்டி<br/>
 என்கெடுத்து இருந்த அறனில் யாய்க்கே.<br/>
<br/>
 386.<br/>
 புன்கண் யானையொடு புலிவழங்கு அத்தம்<br/>
 நய்ந்த காதலற் புணர்ந்துசென் றனளே<br/>
 நெடுஞ்சுவர் நல்லில் மருண்ட<br/>
 இடும்பை உறவிநின் கடுஞ்சூல் மகளே.<br/>
<br/>
 387.<br/>
 அறம்புரி அருமறை நவின்ற நாவில்<br/>
 திறம்புரி கொள்கை அந்தணீர் தொழுவலென்று<br/>
 ஒள்தொடி வினவும் பேதையம் பெண்டே<br/>
 கண்டனெம் அம்ம சுரத்திடை அவளை<br/>
 இந்துணை இனிதுபா ராட்டக்<br/>
 குன்றுயர் பிறங்கல் மலையிறந்த் தோளே.<br/>
<br/>
 388.<br/>
 நெரும்பவிர் கனலி உர்ப்புசினந் தணியக்<br/>
 கருங்கால் யாத்து வரிநிழல் இரீஇச்<br/>
 சிறுவரை இறப்பின் காண்குவை செறிதொடிப்<br/>
 பொன்னேர் மேணி மடந்தையொடு<br/>
 வென்வேல் விடலை முன்னிய சுரனே.<br/>
<br/>
 389.<br/>
 செய்வினை பொலிந்த செறிகழல் நோந்தாள்<br/>
 மையணல் காளையொடு பைய இயலிப்<br/>
 பாவை யன்னஎன் ஆய்தொடி மடந்தை<br/>
 சென்றனள் என்றிர் ஐய <br/>
 ஒன்றின வோஅவள் அம்சிலம் படியே.<br/>
<br/>
 390.<br/>
 நல்லோர் ஆங்கண் பர்ந்துகை தொழுது<br/>
 பல்லூழ் மறுகி வனவு வோயே<br/>
 திண்தோள் வல்வில் காளையொடு<br/>
 கண்டனெம் மன்ற சுரத்திடை யாமே.<br/>
<br/>
 40.மறுதரவுப் பத்து<br/>
<br/>
 391.<br/>
 மறுவில் தூவிச் சிறுகருங் காக்கை<br/>
 அன்புடை மரபின்நின் கிளையோடு ஆரப்<br/>
 பச்சூன் பெய்த பைந்நிண வல்சி <br/>
 பொலம்புனை கலத்தில் தருகுவென் மாதோ<br/>
 வெம்சின விறல்வேல் காளையொடு<br/>
 அம்சில் ஓதியை வரக்கரைந் தீமே.<br/>
<br/>
 392.<br/>
 வேய்வனப்பு இழந்த தோளும் வெயில்தெற<br/>
 வாய்கவின் தொநந்த நுதலும் நோக்கிப்<br/>
 பரியல் வாழி தோழி பரியின்<br/>
 எல்லைஇல் இடும்பை தரூஉம்<br/>
 நல்வரை நாடனொடு வந்த மாறே.<br/>
<br/>
 393.<br/>
 துறந்ததன் கொண்டு துயரடச் சாஅய்<br/>
 அறம்புலந்து பழிக்கும் அண்க ணாட்டி<br/>
 எவ்வ நெஞ்சிற்கு ஏம மாக<br/>
 வந்தன ளோநின் மகளே<br/>
 வெந்திறல் வெள்வேல் விடலைமுந் துறவே.<br/>
<br/>
 394.<br/>
 மாண்பில் கொள்கையொடு மயங்குதுயர் செய்த<br/>
 அன்பில் அறானும் அருளிற்று மன்ற<br/>
 வெஞ்சுரம் இறந்த அம்சில் ஓதிப்<br/>
 பெருமட மான்பிணை அலைத்த<br/>
 சிறுநுதல் குறுமகள் காட்டிய வம்மே.<br/>
<br/>
 395.<br/>
 முளிவயிர்ப் பிறந்த வளிவளர் கூர்எரிச்<br/>
 சுடர்விடு நெடுங்கொடி விடர்குகை முழங்கும்<br/>
 இன்னா அருஞ்சுரம் தீர்ந்தனம் மென்மெல <br/>
 ஏகுமதி வாழியோ குறுமகள் போதுகலந்து<br/>
 கறங்கிசை அருவி வீழும்<br/>
 பிறங்கிரும் சோலைநம் மலைகெழு நாட்டே.<br/>
<br/>
 396.<br/>
 புலிப்பொறி வேங்கைப் பொன்னிணர் கொய்துநிண்<br/>
 கதுப்பயல் அணியும் அளவை பைபயச்<br/>
 சுரத்திடை அயர்ச்சியை ஆறுக மடந்தை<br/>
 கல்கெழு சிறப்பின் நம்மூர் <br/>
 எவ்விருந் தாகிப் புகுக நாமே.<br/>
<br/>
 397.<br/>
 கவிழ்மயிர் எருத்தின் செந்நாய் ஏற்றை<br/>
 குருளைப் பன்றி கொள்ளாது கழியும்<br/>
 சுரன்அணி வாரா நின்றனள் என்பது<br/>
 முன்னுற விரந்தநீர் உரைமின்<br/>
 இன்நகை முறுவல்என் ஆயத்தோர்க்கே.<br/>
<br/>
 398.<br/>
 புள்ளும் அறியாப் பல்பழம் பழுனி<br/>
 மடமான் அறியாத் தடநீர் நிலைஇச் <br/>
 சுரநனி இனிய வாகுக என்று<br/>
 நினைத்தொறும் கலிழும் என்னினும்<br/>
 மிகப்பெரிது புலம்பின்று தோழிநம் ஊரே.<br/>
<br/>
 399.<br/>
 நும்மனைச் சிலம்பு கழீஇ அயரினும்<br/>
 எம்மனை வதுவை நன்மணம் கழிகெனச்<br/>
 சொல்லின் எவனோ மற்றே வென்வேல்<br/>
 மையற விளங்கிய கழலடிப் <br/>
 பொய்வல் காளையை ஈன்ற தாய்க்கே.<br/>
<br/>
 400.<br/>
 மள்ளர் அன்ன மரவந் தழீஇ<br/>
 மகளிர் அன்ன ஆடுகொடி நுடக்கும்<br/>
 அரும்பதம் கொண்ட பெரும்பத வேனில்<br/>
 காதல் புணர்ந்தனள் ஆகி ஆய்கழல்<br/>
 வெஞ்சின விரல்வேல் காலையொடு<br/>
 இன்றுபுகு தருமென வந்தன்று வந்தன்று தூதே.<br/>
<br/>
 41.செவிலி கூற்றுப் பத்து<br/>
<br/>
 401.<br/>
 மறியிடைப் படுத்த மான்பிணை போலப் <br/>
 புதல்வன் நடுவண னாக நன்றும்<br/>
 இனிது மன்றஅவர் கிடக்கை முனிவின்றி<br/>
 நீல்நிற வியலகம் கவைஇய <br/>
 ஈனும் உம்பரும் பெறலரும் குரைத்தே.<br/>
<br/>
 402.<br/>
 புதல்வற் கவைஇய தாய்புற முயங்கி<br/>
 நசையினன் வதிந்த கிடக்கை பாணர்<br/>
 நரம்புளர் முரற்கை போல<br/>
 இனிதால் அம்ம பண்புமா ருடைத்தே.<br/>
<br/>
 403.<br/>
 புணர்ந்தகா தலியின் புதல்வன் தலையும்<br/>
 அமர்ந்த உள்ளம் பெரிதா இன்றே<br/>
 அகன்பெருஞ் சிறப்பின் தந்தை பெயரன்<br/>
 முறுவலில் இன்னகை பயிற்றிச்<br/>
 சிறுதேர் உருட்டும் தளர்நடை கண்டே.<br/>
<br/>
 404.<br/>
 வாழ்நுதல் அரிவை மகன்முலை யூட்டத்<br/>
 தானவன் சிறுபுறம் கவையினன் நன்று<br/>
 நறும்பூம் தண்புற அணிந்த <br/>
 குறும்பல் பொறைய நாடுகிழ வோனே.<br/>
<br/>
 405.<br/>
 ஒண்சுடர்ப் பாண்டில் செஞ்சுடர் போல<br/>
 மனைக்குவிளக் காயினள் மன்ற கனைப்பெயல்<br/>
 பூப்பல அணிந்த வைப்பின் <br/>
 புறவணி நாடன் புதல்வன் தாயே.<br/>
<br/>
 406.<br/>
 மாதர் உண்கண் மகன்விளை யாடக்<br/>
 காதலித் தழீஇ இனிதிருந் தனனே<br/>
 தாதார் பிரசம் ஊதும்<br/>
 போதார் புறவின் நாடுகிழ வோனே.<br/>
<br/>
 407.<br/>
 நய்ந்த காதலித் தழீஇப் பாணர் <br/>
 நய்ம்படு முரற்கையின் யாத்த பயன்தெரிந்து<br/>
 இன்புறு புணர்ச்சி நுகரும் <br/>
 மென்புல வைப்பின் நாடுகிழ வோனே.<br/>
<br/>
 408.<br/>
 பாணர் முல்லை பாடச் சுடரிழை<br/>
 வணுதல் அரிவை முல்லை மலைய<br/>
 இனிதிருந் தனனே நெடுந்தகை <br/>
 துனிதீர கொள்கைத்தன் புதல்வனொடு பொலிந்தே.<br/>
<br/>
 409.<br/>
 புதல்வன் கவைஇயினன் தந்தை மென்மொழிப்<br/>
 புதல்வன் தாயோ இருவரும் கவையினள்<br/>
 இனிது மன்றஅவர் கிடக்கை<br/>
 நனியிரும் பரப்பின்இவ் உலகுடன் உறுமே.<br/>
<br/>
 410.<br/>
 மாலை முன்றில குறுங்கால் கட்டில்<br/>
 மனையோள் துணைவி யாகப் புதல்வன்<br/>
 மார்பின் ஊரும் மகிழ்நகை இன்பப்<br/>
 பொழுதிற்கு ஒத்தன்று மன்னே<br/>
 மென்பிணித் தம்ம பாணனது யாழே.<br/>
<br/>
 42.கிழவன் பருவம் பாராட்டுப் பத்து<br/>
<br/>
 411.<br/>
 ஆர்குரல் எழிலி அழிதுளி சிதறிக்<br/>
 கார்தொடங் கின்றால் காமர் புறவே<br/>
 வீழ்தரு புதுப்புனல் ஆடுகம்<br/>
 தாழிருங் கூந்தல் வம்மடி விரைந்தே.<br/>
<br/>
 412.<br/>
 காயா கொன்றை நெய்தல் முல்லை<br/>
 போதவிழ் தளவொடு பிடவலர்ந்து கவினிப்<br/>
 பூவணி கொண்டன்றால் புறவே<br/>
 பேரமர்க் கண்ணி ஆடுகம் விரைந்தே.<br/>
<br/>
 413.<br/>
 நின்னுதல் நாறும் நறுந்தண் புறவின்<br/>
 நின்னே போல மஞ்ஞை யாலக் <br/>
 கார்தொடங் கின்றால் பொழுதே<br/>
 பேரியல் அரிவை நாநயத்தகவே.<br/>
<br/>
 414.<br/>
 புள்ளும் மாவும் புணர்ந்தினது உகளக்<br/>
 கோட்டவும் கொடியவும் பூப்பல பழுனி<br/>
 மெல்லியல் அரிவை கண்டிகு <br/>
 மல்லல் ஆகிய மணங் கமழ் புறவே.<br/>
<br/>
 415.<br/>
 இதுவே மடந்தைநாம் மேவிய பொழுதே<br/>
 உதுவே மடந்தைநாம் உள்ளிய புறவே<br/>
 இனிதுடன் கழிக்கின் இளமை<br/>
 இனிதால் அம்ம இனிஅவர்ப் புணர்வே.<br/>
<br/>
 416.<br/>
 போதார் நறுந்துகள் கவினிப் புறவில் தாதார்ந்து <br/>
 களிச்சுரும்பு அரற்றும் காமர் புதலின்<br/>
 மடப்பிடி தழீஇய மாவே<br/>
 சுடர்த்தொடி மடவரல் புணர்ந்தனம் யாமே.<br/>
<br/>
 417.<br/>
 கார்கலந் தன்றால் புறவே பலவுடன்<br/>
 நேர்பரந் தனவால் புனமே ஏர்கலந்து<br/>
 தாதார் பிரசம் மொய்ப்பப்<br/>
 போதார் கூந்தல் முயங்கினள் எம்மே.<br/>
<br/>
 418.<br/>
 வானம் பாடி வறங்களைந்து ஆனாது<br/>
 அழிதுளி தலைஇய புறவின் காண்வர<br/>
 வானர மகளா நீயே<br/>
 மாண்முலை அடைய முயங்கி யோயே.<br/>
<br/>
 419.<br/>
 உயிர்கலந்து ஒன்றிய செயிர்தீர் கேண்மைப் <br/>
 பிரிந்துறல் அறியா விருந்து கவவி<br/>
 நம்போல் நயவரப் புணர்ந்தன<br/>
 கண்டிகு மடவரல் புறவின் மாவே.<br/>
<br/>
 420.<br/>
 பொன்னெனமலர்ந்த கொன்றை மணியெனத்<br/>
 தேம்படு காயா மலர்ந்த தொன்றியொடு<br/>
 நன்னலம் எய்தினை புறவே நின்னைக்<br/>
 காணிய வருதும் யாமே<br/>
 வாள்நுதல் அரிவையொடு ஆய்நலம் படர்ந்தே.<br/>
<br/>
 43.விரவுப் பத்து<br/>
<br/>
 421.<br/>
 மாலை வெண்காழ் காவலர் வீச<br/>
 நறும்பூம் புறவின் ஒடுங்குமுயல் இரியும்<br/>
 புன்புல நாடன் மடமகள்<br/>
 நலங்கினர் பணைத்தோள் விலங்கின செலவே.<br/>
<br/>
 422.<br/>
 கடும்பரி நெடுந்தேர்க் கால்வல் புரவி<br/>
 நெடுங்கொடி முல்லையொடு தளவமதிர் உதிர <br/>
 விரையுபு கடை இநாம் செல்லின் <br/>
 நிரைவளை முன்கை வருந்தலோ இலளே.<br/>
<br/>
 423.<br/>
 மாமலை இடியூஉத் தளீசொரிந் தன்றே<br/>
 வாள்நுதல் பசப்பச் செலவயர்ந் தனையே<br/>
 யாமே நிந்துறந்து அமையலம் <br/>
 ஆய்மலர் உண்கணும் நீர்நிறைந் தனவே.<br/>
<br/>
 424.<br/>
 புறவணி நாடன் காதல் மடமகள்<br/>
 ஒண்ணுதல் பசப்ப நீசெலின் தெண்ணீர்ப்<br/>
 போதவிழ் தாமரை அன்னநின்<br/>
 காதலன் புதல்வன் அழும்இனி முலைக்கே <br/>
<br/>
<br/>
 425.<br/>
 புன்புறப் பேடை சேவல் இன்புற<br/>
 மன்னர் இயவரின் இரங்கும் கானம்<br/>
 வல்லை நெடுந்தேர் கடவின்<br/>
 அல்லல் அருநோய் ஒழித்தல் எமக் கெளிதே.<br/>
<br/>
 426.<br/>
 வென்வேல் வேந்தன் அருந்தொழில் துறந்தினி<br/>
 நன்னுதல் யானே செலஒழிந் தனனே<br/>
 முரசுபாடு அதிர ஏவி<br/>
 அரசுபடக் கடக்கும் அருஞ்சமத் தானே.<br/>
<br/>
 427.<br/>
 பேரமர் மலர்க்கண் மடந்தை நீயே<br/>
 காரெதிர் ஦ஒழுதென விடல்ஒல் லாயே <br/>
 போருடை வேந்தன் பாசறை <br/>
 வாரான் அவனெனச் செலவழுங் கினனே.<br/>
<br/>
 428.<br/>
 தேர்செல அழுங்கத் திருவில் கோலி<br/>
 ஆர்கலி எழிலி சோர்தொடங் கின்றே<br/>
 வேந்துவிடு விழுத்தொழில் ஒழிய<br/>
 யாந்தொடங் கின்னால் நின்புரந் தரலே.<br/>
<br/>
 429.<br/>
 பல்லிருங் கூந்தல் பசப்பு நீவிடின்<br/>
 செல்வேம் தில்ல யாமே செற்றார்<br/>
 வெல்கொடி அரணம் முருக்கிய<br/>
 கல்லா யானை வெந்துபகை வெலற்கே.<br/>
<br/>
 430.<br/>
 நெடும்பொறை மிசைய குறுங்கால் கொன்றை <br/>
 அடர்பொன் என்னச் சுடரிதழ் பகரும்<br/>
 கான்கெழு நாடன் மகளோ<br/>
 அழுதல் ஆன்றிசின் அழுங்குவல் செலவே.<br/>
<br/>
 44.புறவணிப் பத்து<br/>
<br/>
 431.<br/>
 நன்றே காதலர் சென்ற ஆறே<br/>
 அணிநிற இரும்பொறை மீமிசை<br/>
 மணிநிற உருவின தோகையும் உடைத்தே.<br/>
<br/>
 432.<br/>
 நன்றே காதலர் சென்ற ஆறே<br/>
 சுடுபொன் அன்ன கொன்றை சூடிக்<br/>
 கடிபுகு வனர்போல் மள்ளரும் உடைத்தே<br/>
<br/>
 433.<br/>
 நன்றே காதலர் சென்ற ஆறே<br/>
 நீர்ப்பட எழிலி வீசும் <br/>
 கார்ப்பெயற்கு எதிரிய கானமும் உடைத்தே.<br/>
<br/>
 434.<br/>
 நன்றே காதலர் சென்ற ஆறே<br/>
 மறியுடை மாண்பிணை உகளத்<br/>
 தண்பெயல் பொழிந்த இன்பமும் உடைத்தே.<br/>
<br/>
 435.<br/>
 நன்றே காதலர் சென்ற ஆறே<br/>
 நிலன் அணி நெய்தல் மலரப்<br/>
 பொலன்அணி கொன்றையும் பிடவமும் உடைத்தே.<br/>
 436.<br/>
 நன்றே காதலர் சென்ற ஆறே<br/>
 நன்பொன் அன்ன சுடரிணர்க்<br/>
 கொன்றையொடு மலர்ந்த குருந்துமா ருடைத்தே.<br/>
<br/>
 437.<br/>
 நன்றே காதலர் சென்ற ஆறே<br/>
 ஆலித் தண்மழை தலைஇய<br/>
 வாலிய மலர்ந்த முல்லையும் உடைத்தே.<br/>
<br/>
 438.<br/>
 நன்றே காதலர் சென்ற ஆறே<br/>
 பைம்புதல் பம்பூ மலர<br/>
 இன்புறத் தருந பண்புமார் உடைத்தே.<br/>
<br/>
 439.<br/>
 நன்றே காதலர் சென்ற ஆறே<br/>
 குருந்தக் கண்ணிக் கோவலர்<br/>
 பெருந்தண் நிலைய பாக்கமும் உடைத்தே.<br/>
<br/>
 440.<br/>
 நன்றே காதலர் சென்ற ஆறே<br/>
 தன்பெயல் அளித்த பொழுதின்<br/>
 ஒண்சுடர்த் தோன்றியும் தளவமும் உடைத்தே.<br/>
<br/>
 45. பாசறைப் பத்து<br/>
<br/>
 441.<br/>
 ஐய ஆயின செய்யோள் களவி<br/>
 கார்நாள் உருமொடு கையறப் பிரிந்தென<br/>
 நோய் நன்கு செய்தன் எமக்கே<br/>
 யாம்உறு துயரம் அவள் அறியினோ நன்றே.<br/>
<br/>
 442.<br/>
 பெருஞ்சின வேந்தன் அருந்தொழில் தணியின்<br/>
 விருந்து நனி பெறுதலும் உரியள் மாதோ<br/>
 இருண்டு தோன்றும் விசும்பினுயர் நிலையுலகத்து <br/>
 அருந்ததி அனைய கற்பின்<br/>
 குரும்பை மணிப்பூண் புதல்வன் கற்பின்<br/>
<br/>
 443.<br/>
 நனிசேத்து என்னாது நல்தேர் ஏறிச்சென்று <br/>
 இலங்கு நிலவின் இளம்பிறை போலக்<br/>
 காண்குவம் தில்அவள் கவின்பெறு சுடர்நுதல்<br/>
 விண்ணுயர் அரண்பல வெளவிய<br/>
 மண்ணுறு முரசின் வேந்துதொழில் விடினே.<br/>
<br/>
 444.<br/>
 பெருந்தோள் மடவரல் காண்குவெம் தில்ல<br/>
 நீண்மதில் அரணம் பாய்ந்தெனத் தொடிபிளந்து <br/>
 வைந்நுதி மழுகிய தடங்கோட்டு யானை<br/>
 வென்வேல் வேந்தன் பகைதணிந்து<br/>
 இன்னும் தன்னாட்டு முன்னுதல் பெறினே.<br/>
<br/>
 445.<br/>
 புகழ்சால் சிறப்பின் காதலி புலம்பத்<br/>
 துராந்துவந் தனையே அருந்தொழில் கட்டூர்<br/>
 நல்லேறு தழீஇ நாகுபெயர் காலை<br/>
 உள்லூதொறும் கலிழும் நெஞ்சம் <br/>
 வல்லே எம்மையும் வரவிழைந் தனையே.<br/>
<br/>
 446.<br/>
 முல்லை நாறும் கூந்தல் கம்ழ்கொள<br/>
 நல்ல காண்குவ மாஅ யோயே<br/>
 பாசறை அருந்தொழில் உதவிநம்<br/>
 காதல்நன் னாட்டுப் போதரும் பொழுதே.<br/>
<br/>
 447.<br/>
 பிணிவீடு பெறுக மன்னவன் தொழிலே<br/>
 பனிவளர் தளவின் சிரல்வாய்ச் செம்முகை<br/>
 யாடு சிறைவண்டு அழிப்பப்<br/>
 பாடல் சான்ற காண்கம்வாள் நுதலே.<br/>
<br/>
 448.<br/>
 தழங்குரல் முரசம் காலை இயம்பக்<br/>
 கடுஞ்சின வேந்தன் தொழில் எதிர்ந் தனனே.<br/>
 மெல்லவல் மருங்கின் முல்லை பூப்பப்<br/>
 பொங்குபெயல் கனைதுளி கார் எதிர்ந் தன்றே<br/>
 அஞ்சில் ஓதியை உள்லுதொறும்<br/>
 துஞ்சாது அலமரல் நாமெதிர்ந் தனமே.<br/>
<br/>
 449.<br/>
 முரம்புகண் உடையத் திரியும் திகிரியொடு<br/>
 பணைநிலை முனைஇய வயமாப் புணர்ந்து<br/>
 திண்ணிதின் மாண்டன்று தேரே<br/>
 ஒள்நுதல் காண்குவம் வேந்துவினை முடினே.<br/>
<br/>
 450.<br/>
 முரசுமாறு இரட்டும் அருந்தொழில் பகைதணிந்து <br/>
 நாடுமுன் னியரோ பீடுகெழ வேந்தன்<br/>
 வெய்ய உயிர்க்கு நோய்தணியச்<br/>
 செய்யோள் இலமுஅலைப் படீஇயர்என் கண்ணே.<br/>
<br/>
 46.பருவங்கண்டு கிழத்தி யுரைத்த பத்து<br/>
<br/>
 451.<br/>
 கார்செய் காலையொடு கையற்ப் பிரிந்தோர்<br/>
 தேர்தரு விருந்தில் தவிர்குதல் யாவது<br/>
 மாற்றருந் தானை நோக்கி <br/>
 ஆற்றவும் இருத்தல் வேந்தனது தொழிலே.<br/>
<br/>
 452.<br/>
 வற்ந்த ஞாலம் தளிர்ப்ப வீசிக்<br/>
 கற்ங்குரல் எழிலி கார்செய் தன்றே<br/>
 பகைவெங் காதலர் திறைதரு முயற்சி<br/>
 மெல்தோள் ஆய்கவின் மறையப் <br/>
 பொன்புனை பீரத்து அலர்செய் தன்றே.<br/>
<br/>
 453.<br/>
 அவல்தொறும் தேரை தெவிட்ட மிசைதொறும்<br/>
 வெங்குரல் புள்ளினம் ஒலிப்ப உதுக்காண்<br/>
 கார்தொடங் கின்றால் காலை அதனால்<br/>
 நீர்தொடங் கினவால் நெடுங்கணவர்<br/>
 தேர்தொடங் கின்றால் நம்வயி நானே.<br/>
<br/>
 454.<br/>
 தளவின் பைங்கொடி தழீஇப் பையென<br/>
 நிலவின் அன்ன நேரும்பு பேணிக்<br/>
 கார்நய்ந்து எய்தும் முல்லை அவர்<br/>
 தேர்நயந்து உறையும் என் மாமைக் கவினே.<br/>
<br/>
 455.<br/>
 அரசுபகை தணிய முரசுபடச் சினை இ<br/>
 ஆர்குரல் எழிலி கார்தொடங் கின்றே<br/>
 அளியவோ அளிய தாமேஎ ஒளிபசந்து<br/>
 மின்னிழை ஞெகிழச் சாஅய்த் <br/>
 தொன்னலம் இழந்த என் தடமெல் தோளே.<br/>
<br/>
 456.<br/>
 உள்ளார் கொல்லோ தோழி வெள்ளிதழ்ப்<br/>
 பகல்மதி உருவைல் பகன்றை மாமலர்<br/>
 வெண்கொடி ஈங்கை பைம்புதல் அணியும்<br/>
 அரும்பனி அளை இய கூதிர்<br/>
 ஒருங்கிவண் உறைதல் தெளிந்தகன் றோரே.<br/>
<br/>
 457.<br/>
 பெய்பன் நலிய உய்தல்செல் லாது<br/>
 குருகினம் நரலும் பிரிவருங் காலைத் <br/>
 த்ஹுறந்தமை கல்லார் காதலர்<br/>
 மறந்தமை கல்லாது என் மடங்கெழு நெஞ்சே.<br/>
<br/>
 458.<br/>
 துணர்க்காய்க் கொன்றைக் குழற்பழம் ஊழ்த்தன்<br/>
 அதிர்பெர்ய்ர்க்கு எதிரிய சிதர்கொள் தண்மலர்<br/>
 பாணர் பெருமகன் பிரிந்தென<br/>
 மாண்நலம் இழந்தஎன் கண்போன் றனவே.<br/>
<br/>
 459.<br/>
 மெலிறைப் பணைத்தோள் பசலை தீரப்<br/>
 புல்லவும் இயைவது கொல்லோ புல்லார்<br/>
 அரண்க டந்த சீர்கெழு தானை<br/>
 வெல்போர் வேந்தனொடு சென்றா<br/>
 நல்வய லூரன் நறுந்தண் மார்பே.<br/>
<br/>
 460.<br/>
 பெரு ஞ்சின வென்ந்தனும் பாசறை முனியான்<br/>
 இருங்கலி வெற்பன் தூதும் தோன்றா<br/>
 ததை இலை வாழை முழுமுதல் அசைய<br/>
 இன்னா வாடையும் அலைக்கும்<br/>
 என்ஆகு வன்கொல் அளியென் யானே.<br/>
<br/>
 47.தோழி வற்புறுத்த பத்து<br/>
<br/>
 461.<br/>
 வான்பிசிர்க் கருவியின் பிடவுமுகை தகையக்<br/>
 கான்பிசிர் கற்பக் கார்தொடங் கின்றே<br/>
 இனையல் வாழி தோழி எனையதூஉம்<br/>
 நின்துறந்து அமைகுவர் அல்லர் <br/>
 வெற்றி வேந்தன் பாசறை யோரே.<br/>
<br/>
 462.<br/>
 எதில பெய்ம்மழை காரென மயங்கிய<br/>
 பேதையம் கொன்றைக் கோதைநிலை நோக்கி<br/>
 எவன்இனி மடந்தைநின் கலிழ்வே நின்வயின் <br/>
 தகையெழில் வாட்டுநர் அல்லர்<br/>
 முகையவிழ் புறவுஇன் நாடிறந் தோரே.<br/>
<br/>
 463.<br/>
 புதன்மிசை நறுமலர் கவின்பெறத் தொடரிநின் <br/>
 நலமிகு கூந்தல் தகைகொளப் புனைய<br/>
 வாராது அமையலோ இலரே நேரார்<br/>
 நாடுபடு நன்கலம் தரீஇயர் <br/>
 நீடினர் தோழிநம் காத லோரே.<br/>
<br/>
 464.<br/>
 கண்ணெனக் கருவிளை மலரப் பொன்னென<br/>
 இவர்கொடிப் பீரம் இரும்புதல் மலரும்<br/>
 அற்சிரம் மறக்குநர் அல்லர்நின்<br/>
 நல்தோள் மருவரற்கு உலமரு வோரே.<br/>
<br/>
 465.<br/>
 நீர்இருவு அன்ன நிமிர்பரி நெடுந்தேர்<br/>
 கார்செய் கானம் பிற்படக் கநடைஇ<br/>
 மயங்கு மலர் அகலம் நீஇனிது முயங்க<br/>
 வருவர் வாழி தோழி<br/>
 செருவெம் குருசில் தணிந்தனன் பகையே.<br/>
<br/>
 466.<br/>
 வேந்துவிடு விழுத்தொழில் எய்தி ஏந்துகோட்டு<br/>
 அண்ணல் யானை அரசுவிடுத்து இனியே<br/>
 எண்ணிய நாள்அகம் வருதல் பெண்ணியல்<br/>
 காமர் சுடர்நுதல் விளங்கும்<br/>
 தேமொழி அரிவை தெளிந்திசின் யானே.<br/>
<br/>
 467.<br/>
 புனைஇழை நெகிழச் சாஅய் நொந்துநொந்து <br/>
 இனையல் வாழியோ இகுளை வினைவயின்<br/>
 சென்றோர் நீடினர் பெரிதெனத் தங்காது<br/>
 நம்மினும் விரையும் என்ப<br/>
 வெம்முரண் யானை விறல்போர் வேந்தே.<br/>
<br/>
 468.<br/>
 வரிநுணல் கறங்கத் தேரை தெவிட்டக்<br/>
 கார்தொடங் கின்றே காலை இனிநின்<br/>
 நேர்இறை பணைத்தோட்கு ஆர்விருந் தாக <br/>
 வருவர் இன்றுநம் காத லோரே.<br/>
<br/>
 469.<br/>
 பைந்தினை உணங்கல் செம்பூழ் கவரும்<br/>
 வன்புல நாடன் தரீஇய வலன்ஏர்ப்பு <br/>
 அம்கண் இருவிசும்பு அதிர ஏறொடு<br/>
 பெயல்தொடங் கின்றே வானம்<br/>
 காண்குவம் வம்மோ பூங்க   ணோயே.<br/>
<br/>
 470<br/>
 இருநிலம் குளிர்ப்ப வீசி அல்கலும்<br/>
 அரும்பனி அளை இய அற்சிரக் காலை<br/>
 உள்ளார் காதல ராயின் ஒள்ளிழை <br/>
 சிறப்பொடு விளங்கிய காட்சி<br/>
 மறக்க விடுமோநின் மாமைக் கவினே.<br/>
<br/>
 48.பாணன் பத்து<br/>
<br/>
 471.<br/>
 எவ்வளை நெகிழ மேனி வாடப்<br/>
 பல்லிதல் ஊண்கண் பனி அலைக் கலங்கத்<br/>
 துறந்தோன் மன்ற மறங்கெழு குருசில்<br/>
 அதுமற்று உண்ர்ந்தனை போலாய்<br/>
 இன்னும் வருதி என்அவர் தகவே.<br/>
<br/>
 472.<br/>
 கைவல் சீறியாழ் பாண நுமரே<br/>
 செய்த பருவம் வந்துநின் றதுவே<br/>
 எம்மின் உணரா ராயினும் தம்வயின்<br/>
 பொய்படு கிளவி நாணலும் <br/>
 எய்யார் ஆகுதல் நோகோ யானே.<br/>
<br/>
 473.<br/>
 பலர்புகழ் சிரப்பின்நும் குருசில் உள்ளிச்<br/>
 செலவுநீ நய்னதனை யாயின் மன்ற<br/>
 இன்னா அரும்படர் எம்வயின் செய்த<br/>
 பொய்வ லாளர் போலக்<br/>
 கைவல் பாணஎம் மறாவா தீமே.<br/>
<br/>
 474.<br/>
 மையறு சுடர்நுதல் விளங்கக் கறுத்தோர் <br/>
 செய்யரண் சிதைத்த செருமிகு தானையொடு<br/>
 கதம்பரி நெடுட்ந்தேர் அதர்படக் கடைஇச்<br/>
 சென்றவர்த் தருகுவல் என்னும்<br/>
 நன்றால் அம்ம பாணனது அறிவே.<br/>
<br/>
 475.<br/>
 நொடிநிலை கலங்க வாடிய தோளும்<br/>
 வடிநலன் இழந்தஎன் கண்ணும் நோக்கிப்<br/>
 பெரிதுபுலம் பிணனே சீறியாழ்ப் பாணன்<br/>
 எம்வெம் காதலொடு பிரிந்தோர்<br/>
 தம்மோன் போலான் பேரன் பினனே.<br/>
<br/>
 476.<br/>
 கருவி வானம் கார்சிறந்த் ஆர்ப்ப<br/>
 பருவம் செய்தன பைங்கொடி முல்லை<br/>
 பல்லான் கோவலர் படலைக் கூட்டும்<br/>
 அன்புஇல் மாலையும் உடைத்தோ<br/>
 வன்புறை பாண அவர்சென்ற நாடே.<br/>
<br/>
 477.<br/>
 பனிமலர் நெடுங்கண் பசலை பாயத்<br/>
 துனிமலர் துயரமொடு அரும்படர் உழப்போள்<br/>
 கையறு நெஞ்சிற்கு உயவுத்துணை யாகச் <br/>
 சிறுவரைத் தங்குவை யாயின்<br/>
 காண்குவை மன்ஆல் பாணஎம் தேரே.<br/>
<br/>
 478.<br/>
 நீடினம் என்று கொடுமை தூற்றி<br/>
 வாடிய நுதல ளாகிப் பிறிதுநினைந்து<br/>
 யாம்வெம் காதலி நோய்மிகச் சாஅய்ச்<br/>
 சொல்லியது உரைமதி நீயே<br/>
 முல்லை நல்யாழ்ப் பாணமற்று எமக்கே.<br/>
<br/>
 479.<br/>
 சொல்லுமதி மாண சொல்லுதோறு இனிய<br/>
 நாடிடை விலங்கிய எம்வயின் நாள்தொறும்<br/>
 அரும்பனி கலந்த அருளில் வாடை<br/>
 தனிமை எள்ளும் பொழுதில் <br/>
 பனிமலர்க் கண்ணி கூறியது எமக்கே.<br/>
<br/>
 480.<br/>
 நினக்குயாம் பாணரும் அல்லேம் எமக்கு<br/>
 நீயும் குருசிலை யல்லை மாதோ<br/>
 நின்வெம் காதலி தனிமனைப் புலம்பி<br/>
 ஈரிதழ் உண்கண் உகுத்த <br/>
 பூசல் கேட்டு மருளா தோயே.<br/>
<br/>
 49.தேர் வியங்கொண்ட பத்து<br/>
<br/>
 481.<br/>
 சாய்இறைப் பணைத்தோள் அவ்வரி அல்குல்<br/>
 சேயிழை மாதரை உள்ளி நோய்விட<br/>
 முள் இட்டு ஊர்மதி வலவநின் <br/>
 புன்இயல் கலிமாப் பூண்ட தேரே.<br/>
<br/>
 482.<br/>
 தெரியிழை அரிவைக்குப் பெருவிருந் தாக<br/>
 வல்விரைத்து கடவுமதி பாகவெள்வேல்<br/>
 வென்றடு தானை வேந்தனொடு<br/>
 நாளிடைச் சேப்பின் ஊழியின் நெடிதே.<br/>
<br/>
 483.<br/>
 ஆறுவனப்பு எய்த அலர்தா யினவே<br/>
 வேந்துவிட் டனனே மாவிரைந் தனவே<br/>
 முன்னுறக் கடவுமதி பாக<br/>
 நன்னுதல் அரிவை தன்னலம் பெறவே.<br/>
<br/>
 484.<br/>
 வேனில் நீங்கக் கார்மழை தலைஇக்<br/>
 காடுகவின் கொண்டன்று பொழுது பாடுசிறந்து <br/>
 கடியக் கடவுமதி பாக <br/>
 நெடிய நீடினம் நேரிழை மறந்தே.<br/>
<br/>
 485.<br/>
 அரும்படர் அவலம் அவளும் தீரப்<br/>
 பெருந்தோள் நலம்வர யாமும் முயங்க<br/>
 ஏமதி வலவ தேரே<br/>
 மாருண்டு உகளும் மலரணிப் புறவே.<br/>
<br/>
 486.<br/>
 பெரும்புன் மாலை ஆனது நினைஇ<br/>
 அரும்படர் உழைத்தல் யாவது என்றும்<br/>
 புல்லி ஆற்றாப் புரையோள் காண<br/>
 வன்புதெரிந்து ஊர்மதி வலவநின்<br/>
 புள்ளியல் கலைமாப் பூண்டதேரே.<br/>
<br/>
 487.<br/>
 இதுமன் பிரிந்தோர் உள்ளும் பொழுதே<br/>
 செறிதொடி உள்ளம் உவப்ப<br/>
 மதியுடை வலவ ஏமதி தேரே.<br/>
<br/>
 488.<br/>
 கருவி வானம் பெயல் தொடங்கின்றே<br/>
 பெருவிறல் காதலி கருதும் பொழுதே<br/>
 விரிஉளை நன்மாப் பூட்டிப்<br/>
 பருவரல் தீரக் கடவுமதி தேரெ.<br/>
<br/>
 489.<br/>
 அம்சிரை வண்டின் அரியினம் மொய்ப்ப<br/>
 மெண்புல முல்லை மலரும்மாலைப்<br/>
 பையுள் நெஞ்சின் தையல் உவப்ப<br/>
 நுண்புரி வண்கயிறு இயக்கிநின்<br/>
 வண்பரி நெடுந்தேர் கடவுமதி விரைந்தே.<br/>
<br/>
 490.<br/>
 அம்தீம் கிளவி தான்தர எம்வயின்<br/>
 வந்தன்று மாதோ காரே ஆவயின்<br/>
 ஆய்த்தொடி அரும்படர் தீர<br/>
 ஆய்மணி நெடுந்தேர் கடவுமதி விரைந்தே.<br/>
<br/>
 50.வரவுச் சிரப்புரைத்த பத்து<br/>
<br/>
 491.<br/>
 காரெதிர் காலையாம் ஓவின்று நலிய<br/>
 ஦நொந்துநொந்து உயவும் உள்ளமொடு<br/>
 வம்தனெம் மடந்தைநின் ஏர்தர விரைந்தே.<br/>
<br/>
 492.<br/>
 நின்னே போலும் மஞ்ஞை ஆலநின்<br/>
 நன்னுதல் நாறும் முல்லை மலர<br/>
 நின்னே போல மாமருண்டு நோக்க<br/>
 நின்னே உள்ளி வந்தனென் <br/>
 ந்ன்னுதல் அரிவை காரினும் விரைந்தே.<br/>
<br/>
 493.<br/>
 ஏறுமுதண் சிறப்ப ஏறெதிர் இரங்க<br/>
 மாதர் மான்பிணை மறியொடு மறுகக்<br/>
 கார்தொடங் கின்றே காலை<br/>
 நேரிறை முன்கைநின் உள்ளியாம் வரவே.<br/>
<br/>
 494.<br/>
 வண்டுதாது ஊதத் தேரை தெவிட்டத்<br/>
 தண்கமழ் புறவின் முல்லிஅ மலர<br/>
 இன்புறுத் தன்று பொழுதே<br/>
 நின்குறை வாய்த்தனம் திர்கினிப் படரே.<br/>
<br/>
 495.<br/>
 செந்ந்நில மருங்கின் பல்மலர் தாஅய்ப்<br/>
 புலம்தீர்ந்து இனிய வாயின புறவே<br/>
 பின்னிருங் கூந்தல் நன்னலம் புனைய<br/>
 உள்ளுதொறும் கவிழும் நெஞ்சமொடு<br/>
 முளெயிற்று அரிவையாம் வந்த ஆறே.<br/>
<br/>
 496.<br/>
 மாபுதல் சேர வரகு இணர் சிறப்ப <br/>
 மாமலி புலம்பக் கார்கலித்து அலைப்பப்<br/>
 பேரமர்க்கண்ணி நின்பிரிந்து உறைநர்<br/>
 தோள்துணை யாக வந்தனர்<br/>
 போதுஅவிழ் கூந்தலும் பூவிரும் புகவே.<br/>
<br/>
 497.<br/>
 குறும்பல் கோதை கொன்றை மலர<br/>
 நெடுஞ்செம் புற்றம் ஈயல் பகர<br/>
 மாபசி மறுப்பக் கார்தொடங் கின்றே<br/>
 பேரியல் அரிவைநின் உள்ளிப்<br/>
 போர்வெம் குருசில் வந்த மாறே.<br/>
<br/>
 498.<br/>
 தோள்கவின் எய்தின தொடிநிலை நின்றன<br/>
 நீள்வரி நெடுங்கண் வாள்வனப்பு உற்றன<br/>
 வேந்துகோட்டு யானை வேந்துதொழில் விட்டென<br/>
 விரைசெலல் நெடுந்தேர் கடைஇ<br/>
 வரையக நாடன் வந்த மாறே.<br/>
<br/>
 499.<br/>
 பிடவம் மலரத் தளவம் நனையக்<br/>
 கார்கவின்  கொண்ட கானம் காணின்<br/>
 வருந்துவள் பெரிதென அரும்தொழிற்கு அகலாது<br/>
 வந்தனர் ஆல்நம் காதலர்<br/>
 அம்தீம் கிளவிநின் ஆய்நலம் கொண்டே.<br/>
<br/>
 500.<br/>
 கொன்றைப் பூவின் பசந்த உண்கண்<br/>
 குன்றக நெடுஞ்சுனைக் குவளை போலத்<br/>
 தொல்கவின் பெற்றன இவட்கே வெல்போர்<br/>
 வியன்நெடும் பாசறை நீடிய<br/>
 வயமான் தோன்றல்நீ வந்த மாறே.<br/>
<br/>
ஐங்குறு நூறு   முற்றிற்று.<br/>
<br/>
</p></body></html>