<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>ulakaneethi of ulakanaathar (in tamil script, unicode format)</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/><br/>
<center><h2>ulakaneethi of ulakanaathar <br/>
உலக நீதி <br/>
(in tamil script, unicode format)
</h2></center>
<hr noshade="" width="50%"/><br/>
<hr/>
<b>ulakaneethi </b><p> 
Author: Ulakanaathar<br/>
Date: ??<br/>
Etext input &amp; Proof-reading : K. Kalyanasundaram<br/>
<br/>
This webpage presents the Etext in Tamil script  in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
C - Project Madurai 1999<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<hr/>
<b>   உலக நீதி<br/>
 ஆசிரியர்: உலகநாதர்<br/></b>
<br/>
#1<br/>
<br/>
ஓதாமல் ஒருநாளும் இருக்க வேண்டாம்<br/>
ஒருவரையும் பொல்லாங்கு சொல்ல வேண்டாம்<br/>
மாதாவை ஒருநாளும் மறக்க வேண்டாம்<br/>
வஞ்சனைகள் செய்வாரோடு இணங்க வேண்டாம்<br/>
போகாத இடந்தனிலே போக வேண்டாம்<br/>
போகவிட்டுப் புறம் சொல்லித் திரிய வேண்டாம்<br/>
வாகாரும் குறவருடை வள்ளிபங்கன்<br/>
மயிலேறும் பெருமானை வாழ்த்தாய் நெஞ்சே<br/>
<br/>
#2<br/>
<br/>
நெஞ்சாரப் பொய் தன்னைச் சொல்ல வேண்டாம்<br/>
நிலையில்லாக் காரியத்தை நிறுத்த வேண்டாம்<br/>
நஞ்சுடனே ஒருநாளும் பழக வேண்டாம்<br/>
நல் இணக்கம் இல்லாரோடு இணங்க வேண்டாம்<br/>
அஞ்சாமல் தனிவழியே போக வேண்டாம்<br/>
அடுத்தவரை ஒரு நாளும் கெடுக்க வேண்டாம்<br/>
மஞ்சாரும் குறவருடை வள்ளிபங்கன்<br/>
மயிலேறும் பெருமாளை வாழ்த்தாய் நெஞ்சே<br/>
<br/>
#3<br/>
<br/>
மனம்போன போக்கு எல்லாம் போக வேண்டாம்<br/>
மாற்றானை உறவு என்று நம்ப வேண்டாம்<br/>
தனம் தேடி உண்ணாமல் புதைக்க வேண்டாம்<br/>
தருமத்தை ஒருநாளும் கெடுக்க வேண்டாம்<br/>
சினம் தேடி அல்லலையும் தேட வேண்டாம்<br/>
சினந்து இருந்தார் வாசல் வழிச் சேர வேண்டாம்<br/>
வனம் தேடும் குறவருடை வள்ளிபங்கன்<br/>
மயிலேறும் பெருமாளை வாழ்த்தாய் நெஞ்சே<br/>
<br/>
#4<br/>
<br/>
குற்றம் ஒன்றும் பாராட்டித் திரிய வேண்டாம்<br/>
கொலை களவு செய்வரோடு இணங்க வேண்டாம்<br/>
கற்றவரை ஒருநாளும் பழிக்க வேண்டாம்<br/>
கற்புடைய மங்கையரைக் கருத வேண்டாம்<br/>
கொற்றவனோடு எதிர்மாறு பேச வேண்டாம்<br/>
கோயில் இல்லா ஊரில் குடி இருக்க வேண்டாம்<br/>
மற்று நிகர் இல்லாத வள்ளிபங்கன்<br/>
மயிலேறும் பெருமாளை வாழ்த்தாய் நெஞ்சே<br/>
஠<br/>
<br/>
#5<br/>
<br/>
வாழாமல் பெண்ணை வைத்துத் திரிய வேண்டாம்<br/>
மனையாளை குற்றம் ஒன்றும் சொல்ல வேண்டாம்<br/>
வீழாத படுகுழியில் வீழ வேண்டாம்<br/>
வெஞ்சமரில் புறம் கொடுத்து மீள வேண்டாம்<br/>
தாழ்வான குலத்துடனே சேர வேண்டாம்<br/>
தாழந்தவரைப் பொல்லாங்கு சொல்ல வேண்டாம்<br/>
வாழ்வாரும் குறவருடைய வள்ளி பங்கன்<br/>
மயிலேறும் பெருமாளை வாழ்த்தாய் நெஞ்சே<br/>
<br/>
#6<br/>
<br/>
வார்த்தை சொல்வார் வாய் பார்த்துத் திரிய வேண்டாம்<br/>
மதியாதார் தலைவாசல் மிதிக்க வேண்டாம்<br/>
மூத்தோர் சொல் வார்த்தைகளை மறக்க வேண்டாம்<br/>
முன்கோபக் காரரோடு இணங்க வேண்டாம்<br/>
வாத்தியார் கூலியை வைத்திருக்க வேண்டாம்<br/>
வழிபறித்துத் திரிவாரோடு இணங்க வேண்டாம்<br/>
சேர்ந்த புகழாளன் ஒரு வள்ளி பங்கன்<br/>
திருக்கை வேலாயுதனைச் செப்பாய் நெஞ்சே<br/>
<br/>
#7<br/>
<br/>
கருதாமல் கருமங்கள் முடிக்க வேண்டாம்<br/>
கணக்கு அழிவை ஒருநாளும் பேச வேண்டாம்<br/>
பொருவார் தம் போர்க்களத்தில் போக வேண்டாம்<br/>
பொது நிலத்தில் ஒருநாளும் இருக்க வேண்டாம்<br/>
இருதாரம் ஒருநாளும் தேட வேண்டாம்<br/>
எளியோரை எதிரிட்டுக் கொள்ள வேண்டாம்<br/>
குருகாரும் புனம் காக்கும் ஏழை பங்கன்<br/>
குமரவேள் பாதத்தைக் கூறாய் நெஞ்சே<br/>
<br/>
#8<br/>
<br/>
சேராத இடம் தனிலே சேர வேண்டாம்<br/>
செய்த நன்றி ஒருநாளும் மறக்க வேண்டாம்<br/>
ஊரோடும் குண்டுணியாய்த் திரிய வேண்டாம்<br/>
உற்றாரை உதாசினங்கள் சொல்ல வேண்டாம்<br/>
பேரான காரியத்தைத் தவிர்க்க வேண்டாம்<br/>
பிணைபட்டுத் துணை போகித் திரிய வேண்டாம்<br/>
வாராரும் குறவருடை வள்ளி பங்கன்<br/>
மயிலேறும் பெருமாளை வாழ்த்தாய் நெஞ்சே<br/>
<br/>
#9<br/>
<br/>
மண் நின்று மண் ஓரம் சொல்ல வேண்டாம்<br/>
மனம் சலித்து சிலிக்கிட்டுத் திரிய வேண்டாம்<br/>
கண் அழிவு செய்து துயர் காட்ட வேண்டாம்<br/>
காணாத வார்த்தையை கட்டுரைக்க வேண்டாம்<br/>
புண்படவே வார்த்தைகளைச் சொல்ல வேண்டாம்<br/>
புறம் சொல்லித் திரிவாரோடு இணங்க வேண்டாம்<br/>
மண் அளந்தான் தங்கை உமை மைந்தன் எங்கோன்<br/>
மயிலேறும் பெருமாளை வாழ்த்தாய் நெஞ்சே<br/>
<br/>
#10<br/>
<br/>
மறம் பேசித் திரிவாரோடு இணங்க வேண்டாம்<br/>
வாதாடி வழக்கு அழிவு சொல்லை வேண்டாம்<br/>
திறம் பேசிக் கலகமிட்டுத் திரிய வேண்டாம்<br/>
தெய்வத்தை ஒருநாளும் மறக்க வேண்டாம்<br/>
இறந்தாலும் பொய்தன்னைச் சொல்ல வேண்டாம்<br/>
ஏசலிட்ட உற்றாரை நத்த வேண்டாம்<br/>
குறம் பேசி வாழ்கின்ற வள்ளி பங்கன்<br/>
குமரவேள் நாமத்தை கூறாய் நெஞ்சே<br/>
<br/>
#11<br/>
<br/>
அஞ்சு பேர் கூலியைக் கைக்கொள்ள வேண்டாம்<br/>
அது ஏது இங்கு என்னில் சொல்லக் கேளாய்<br/>
தஞ்சமுடன் வண்ணான் நாவிதன் தன் கூலி<br/>
சகல கலை ஓதுவித்த வாத்தியார் கூலி<br/>
வஞ்சமற நஞ்சு அறுத்த மருத்துவச்சி கூலி<br/>
மகா நோவுதனைத் தீர்த்த மருத்துவன் கூலி<br/>
இன்சொல்லுடன் இவர் கூலி கொடாத பேரை<br/>
ஏதெது செய்வானோ ஏமன்றானே<br/>
<br/>
#12<br/>
<br/>
கூறாக்கி ஒரு குடியைக் கெடுக்க வேண்டாம்<br/>
கொண்டைமேல் பூத்தேடி முடிக்க வேண்டாம்<br/>
தூறாக்கித் தலையிட்டுத் திரிய வேண்டாம்<br/>
துர்ச்சனராய் திரிவாரோடு இணங்க வேண்டாம்<br/>
வீறான தெய்வத்தை இகழ வேண்டாம்<br/>
வெற்றியுள்ள பெரியாரை வெறுக்க வேண்டாம்<br/>
மாறான குறவருடை வள்ளி பங்கன்<br/>
மயிலேறும் பெருமாளை வாழ்த்தாய் நெஞ்சே<br/>
<br/>
#13<br/>
<br/>
ஆதரித்துப் பலவகையால் பொருள்கள் தேடி<br/>
அருந்தமிழால் அறுமுகனைப் பாட வேண்டி<br/>
ஓதுவித்த வாசகத்தால் உலகநாதன்<br/>
உண்மையாய்ப் பாடிவைத்த உலக நீதி<br/>
காதலித்துக் கற்றோரும் கேட்ட பேரும்<br/>
கருத்துடனே நாள்தோறும் களிப்பினோடு<br/>
போதமுற்று மிக வாழ்ந்து புகழும் தேடிப்<br/>
பூலோகம் உள்ள அளவும் வாழ்வார் தாமே<br/>
<br/>
முற்றும்.<br/>
</p></body></html>