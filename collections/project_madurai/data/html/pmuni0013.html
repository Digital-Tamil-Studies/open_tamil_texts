<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : K. Kalyanasundaram-->
<html>
<head>
<meta ;="" charset="utf-8" content="text/html" http-equiv="Content-Type"/>
<meta content="K. Kalyanasundaram" name="Author"/>
<title>desika prabandam    (in tamil script, Unicode format)</title>
</head>
<body>
<body bgcolor="white" text="#800000">
<center><img src="pmdr0.gif"/></center>
<hr noshade="" width="50%"/><br/>
<center><h2> desika prabandam <br/>
(in Tamil Script, Unicode/UTF-8 format) <p>
 வேதாந்த தேசிகர் அருளிய தேசிக பிரபந்தம்  <br/>
</p></h2></center>
<hr noshade="" width="50%"/><br/>
<hr noshade=""/><br/><ul>
desika prabandam<br/>
<br/>  வேதாந்த தேசிகர் அருளிய தேசிக பிரபந்தம்<br/>
<br/>
 Text Input: Original source in transliterated tamil format of Mani Varadarajan<br/>
  was converted to TSCII format by Dr.K. Kalyanasundaram. <br/>
   Proof-reading: Mr. M.S. Venkataramanan and Dr. N. Kannan. <br/>
This webpage presents Etxt in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape 6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
C- Project Madurai 1999<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<br/>
  பாயிரம் <br/>
  ------<br/>
<br/>
<br/>
  ஸ்ரீ<br/>
  ஸ்ரீமந்நிகமாந்த மஹாதேசிகாய நம:<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  ஸ்ரீமந்நிகமாந்த மஹாதேசிகன் அருளிச்செய்த<br/>
  தேசிக ப்ரபந்தம் <br/>
<br/>
  சீரொன்று தூப்புல் திருவேங் கடமுடையான்<br/>
  பாரொன்றச் சொன்ன பழமொழியுள் ஓரொன்று<br/>
  தானே அமையாதோ தாரணியில் வாழ்வார்க்கு<br/>
  வானேறப் போமளவும் வாழ்வு <br/>
<br/>
  அமிருதரஞ்சனி<br/>
<br/>
  1.1: <br/>
  தம்பரமென்றிரங்கித் தளராமனந்தருளால்<br/>
  உம்பர்த்தொழுந்திருமால் உகந்தேற்குமுபாயமொன்றால்<br/>
  நம்பிறவித்துயர் மாற்றிய ஞானப்பெருந்தகவோர்<br/>
  சம்பிரதாயமொன்றிச் சதிர்க்கும்நிலை சார்ந்தனமே.<br/>
<br/>
  1.2<br/>
  கடலமுதத்தைக் கடைந்து சேர்த்த<br/>
  திருமாலடிகாட்டிய, நம்<br/>
  தேசிகர்த்தம்நிலைபற்றிச்சேர்ந்தோமே.<br/>
<br/>
  1.3: <br/>
  முத்திக்கருள்சூட மூன்றைத்தெளிமுன்னம்<br/>
  இத்திக்காலேற்கும் இதம்.<br/>
<br/>
  1.4: <br/>
  மூன்றிலொருமூன்றும் மூவிரண்டும்முந்நான்கும்<br/>
  தோன்றத்தொலையுந்துயர்.<br/>
<br/>
  1.5: <br/>
  உயிருமுடலும் உடலாகவோங்கித்<br/>
  தயிர்வெண்ணை தாரணியோடுண்டான் பயிரிற்<br/>
  களைபோல் அசுரரைக் காய்ந்தான் தன்கையில்<br/>
  வளைபோலெம்மாசிரியர் வாக்கு.<br/>
<br/>
  1.6: அலையற்ற ஆரமுதக்கடல் அக்கடலுண்டமுகில்<br/>
  விலையற்ற நன்மணிவெற்பு வெயில்நிலவோங்குபகல்<br/>
  துலையுற்றனவென்பர் தூமறைசூடுந்துழாய்முடியார்க்கு<br/>
  இலையொத்தன அவன்பாதம் பணிந்தவர்க்கெண்ணுதற்கே.<br/>
<br/>
  1.7: <br/>
  உத்திதிகழும் உரைமூன்றின்மும்மூன்றுஞ்<br/>
  சித்தமுணரத்தெளிவித்தார் முத்திதரு<br/>
  மூலமறையின்முடிசேர் முகில்வண்ணன்<br/>
  சீலமறிவார்சிலர்.<br/>
<br/>
  1.8: <br/>
  எனக்குரிய னெனதுபரமென்றென்னாது<br/>
  இவையனைத்தும் இறையில்லா இறைக்கடைத்தோம்<br/>
  தனக்கிணையொன்றில்லாத திருமால்பாதஞ்<br/>
  சாதனமும்பயனுமெனச் சலங்கள் தீர்ந்தோம்<br/>
  உனக்கு இதமென்று ஒரு பாகனுரைத்ததுற்றோம்<br/>
  உத்தமனாமவ னுதவியெல்லாங்கண்டோ ம்<br/>
  இனிக்கவருமவை கவர இகந்தோம் சோகம்<br/>
  இமையவரோ டென்று இனிநாமிருக்குநாளே.<br/>
<br/>
  1.9:<br/>
  தத்துவங்களெல்லாம் தகவாலறிவித்து<br/>
  முத்திவழிதந்தார் மொய்கழலே யத்திவத்தில்<br/>
  ஆரமுதம் ஆறாமிருநிலத்திலென்றுரைத்தார்<br/>
  தாரமுதலோதுவித்தார்தாம்.<br/>
<br/>
  1.10: <br/>
  திருநாரணனெனுந்தெய்வமும் சித்தும் அசித்துமென்று<br/>
  பெருநான்மறைமுடிபேசிய தத்துவம் மூன்றிவைகேட்டு<br/>
  ஒருநாளுணர்ந்தவர் உய்யும் வகையன்றி யொன்றுகவார்<br/>
  இருநாலெழுத்தின் இதயங்களோதிய வெண்குணரே.<br/>
<br/>
  1.11: <br/>
  காரணமாயுயிராகி அனைத் துங்காக்குங்<br/>
  கருணைமுகில் கமலை யுடனிலங்குமாறு<br/>
  நாரணனார் வடிவான வுயிர்களெல்லா<br/>
  நாமென்று நல்லடிமைக் கேற்குமாறுந்<br/>
  தாரணிநீர் முதலான மாயைக்காலந்<br/>
  தனிவானென்றிவை உருவாந்தன்மைதானுங்<br/>
  கூரணி சீர்மதியுடைய குருக்கள் காட்டக்<br/>
  குறிப்புடன் நாம்கண்டவகை கூறினோமே<br/>
<br/>
  1.12: <br/>
  அப்படிநின்ற அமலன்படியெல்லம்<br/>
  எப்படி எம்முள்ளத் தெழுதினார் - எப்படியும்<br/>
  எரார் சுருதியொளியால் இருணீக்குந்<br/>
  தாரபதி யனையார் தாம்.<br/>
<br/>
  1.13: <br/>
  செம்பொற்கழலிணைச் செய்யாள மருந்திருவரங்கர்<br/>
  அன்பர்க்கடியவராய் அடிசூடியநாமுரைத்தோம்<br/>
  இன்பத் தொகையென எண்ணிய மூன்றிலெழுத்தடைவே<br/>
  ஐம்பத்தொரு பொருள் ஆருயிர் காகுமமுதெனவே.<br/>
<br/>
  1.14: <br/>
  யான் அறியுஞ்சுடராகி நின்றேன் மற்றும் யாதுமலேன்<br/>
  வானமருந்திருமாலடியேன் மற்றொர் பற்றுமிலேன்<br/>
  றானமுதா மவன்தன் சரணே சரணென்றடைந்தேன்<br/>
  மானமிலா வடிமைப் பணி பூண்டமனத்தினனே.<br/>
<br/>
  1.15:<br/>
  சீலங்கவர்ந்திடும் தேசிகர்தேசின் பெருமையினால்<br/>
  தூலங்களன்ன துரிதங்கண் மாய்ந்தன, துஞ்சறருங்,<br/>
  கோலங்கழிந்திடக் கூறியகாலங்குறித்துநின்றோம்<br/>
  மேலிங்குநாம் பிறவோம் வேலைவண்ணனை மேவுதுமே.<br/>
<br/>
  1.16: <br/>
  வண்மையுகந்த அருளால் வரந்தரு மாதவனார்<br/>
  உண்மை யுணர்ந்தவர் ஓதுவிக்கின்ற உரைவழியே<br/>
  திண்மைதருந்தெளிவொன்றாற் றிணியிருள் ணீங்கியநாந்<br/>
  தண்மைகழிந்தனந் தத்துவங்காணுந்தரத்தினமே.<br/>
<br/>
  1.17: <br/>
  நாராயணன்பரன் நாம் அவனுக்குநிலையடியோஞ்<br/>
  சோராதனைத்தும் அவனுடம் பென்னுஞ்சுருதிகளாற்<br/>
  சீரார் பெருந்தகைத்தேசிகர் எம்மைத் திருத்துதலாற்<br/>
  தீராமயலகற்றும் திறம்பாத் தெளிவுற்றனமே.<br/>
<br/>
  1.18: <br/>
  ஒன்றேபுகலென்று உணர்ந்தவர் காட்டத் திருவருளால்<br/>
  அன்றேயடைக் கலங்கொண்ட நம்மத்திகிரித் திருமால்<br/>
  என்றேஇசையின் இனையடிசேர்ப்பர் இனிப்பிறவோம்<br/>
  நன்றேவருவதெல்லாம் நமக்குப் பரமொன்றிலதே <br/>
<br/>
  1.19: <br/>
  சிறுபயனிற் படியாத தகவோரெம்மைச்<br/>
  சேர்க்க அடைக்கலங்கொண்ட திருமால், றானே<br/>
  மறுபிறவியறுத்து அழியாவானில் வைக்கு<br/>
  மனமே நீ மகிழா தேயிருப்பதென்கொல்<br/>
  உறுவதுனக்குரைக்கேன் இங்கிருக்குங்காலம்<br/>
  ஒருபிழையும் புகுதாத வுணர்த்திவேண்டிப்<br/>
  பெருவதெலாமிங்கே நாம் பெற்றுவாழப்<br/>
  பேரடிமையாலே தென்றிகழே னீயே.<br/>
<br/>
  1.20: <br/>
  சாக்கியர்சைனர்கள் சார்வாகர் சாங்கியர்சைவர், மற்றுந்<br/>
  தாக்கியர்நூல்கள் சிதையத் தனிமறையின் கருத்தை<br/>
  வாகியம்முப்பதினால் வகைசெய்து வியாகரித்தோந்<br/>
  தேக்கி மனத்துள் இதனைத் திணியிருள் நீங்குமினே.<br/>
<br/>
  1.21: <br/>
  தள்ளத்துணியினும் தாய்போலிரங்குந்தனிதகவால்<br/>
  உள்ளத்துறைகின்ற உத்தமன் றன்மை யுனர்ந்துரைத்தோ<br/>
  முள்ளொத்தவாதியர் முன்னேவரினெங்கண் முக்கியர்பால்<br/>
  வெள்ளத்திடையில் னரிபோல் விழிக்கின்றவீணர்க்களே.<br/>
<br/>
  1.22: <br/>
  செய்யேன்மறமென்ற தேசிகன் தாதையவனுரைத்த<br/>
  மெய்யேயருள் பொருள் சூடிய வெண்மதிகாதலியாம்<br/>
  பொய்யேபகைப்புலன் யிரண்டொன்று பொருங்கருவி<br/>
  கையேறுசக்கரக் காவலன் காவலடைந்தவர்க்கே <br/>
<br/>
  1.23: <br/>
  அந்தமிலாதி தேவனழி செய்தடைத்த<br/>
  அலைவேலை யோத மடையச்<br/>
  செந்தமிழ் _ல்வகுத்த சிறுமனிச்சர்<br/>
  சிறுகைச் சிறாங்கையது போற்<br/>
  சந்தமெலா முரைப்ப இவையென்று தங்கள்<br/>
  இதயத் தடக்கி, அடியோம்<br/>
  பந்தமெலாமறுக்க அருள் தந்துகந்து<br/>
  பரவும் பொருள்கள் இவையே <br/>
<br/>
  1.24: <br/>
  முக்குணமாயையின் மூவெட்டின் கீழ்வருமூவகையும்<br/>
  இக்குணமின்றியிலங்கிய காலச்சுழியினமும்<br/>
  நற்குணமொன்றுடை நாகமும்நாராயணனுடம்பாய்ச்<br/>
  சிற்குணமற்றவையென்று உரைத்தா ரெங்கள்தேசிகரே.<br/>
<br/>
  1.25: <br/>
  எனதென்பதும் யானென்பதுமின்றித்<br/>
  தனதென்றுதன்னையுங்காணாது உனதென்று<br/>
  மாதவத்தான் மாதவற்கே வன்பரமாய் மாய்ப்பதனிற்<br/>
  கைத்தான் கைவளரான்காண்.<br/>
<br/>
  1.26: <br/>
  பல்வினைவன்கயிற்றால் பந்த முற்றுழல்கின்றனரு<br/>
  நல்வினைமூட்டியநாரணனார்ப்பதம் பெற்றவருந்<br/>
  தொல்வினையென்றுமில்லாச் சோதிவானவ ருஞ்சுருதி<br/>
  செல்வினையோர்ந்தவர் சீவரென்றோதச் சிறந்தனமே.<br/>
<br/>
  1.27: <br/>
  ஆரணங்களெல்லாம் அடிசூடமேனின்ற<br/>
  காரணமாய் ஒன்றால் கலங்காதான் னாரணனே<br/>
  நம்மேல்வினைகடியும் நல்வழியிற் றானின்று<br/>
  தன்மேனி தந்தருளும் தான்.<br/>
<br/>
  1.28: <br/>
  குடன்மிசையொன்றியும் கூடியும் நின்ற கொடுந்துயரும்<br/>
  உடல்மிசைத் தோன்றுமுயிரும் உயிர்க்குயிருமிறையுங்<br/>
  கடல்மிசைக் கண்டதரளத்திரள் அவைகோத்த பொன்னூன்<br/>
  மடல் மிசைவார்த்தையதன் பொருளென்ன வகுத்தனமே <br/>
<br/>
  1.29: <br/>
  தத்துவந்தன்னில் விரித்திடத்தோறுமிரண்டுதனிற்<br/>
  பத்திவிலக்கிய பாசண்டர் வீசுறும் பாசமுறார்<br/>
  எத்திசையுந்தொழுதேத்திய கீர்த்தியர், எண்டிசையார்<br/>
  சுருத்தருரைத்த சுளகமருந்திய தூயவரே <br/>
<br/>
  1.30: <br/>
  வினைத்திரண் மாற்றிய வேதியர்தந்த நல்வாசகத்தால்<br/>
  அனைத்துமறிந்தபின் ஆறும்பயனுமெனவடைந்தோ<br/>
  மனத்திலிருந்து மருத்தமுதாகியமாதவனார்<br/>
  நினைத்தன் மறத்தல் அரிதாய நன்னிழனீள் கழலே <br/>
<br/>
  1.31: <br/>
  ஓதுமறை நான்கதனி லோங்குமொரு மூன்றினுள்ளே<br/>
  நீதி நெறிவழுவா நிற்கின்றோம்- போதமரும்<br/>
  பேரா யிரமுந் திருவும் பிரியாத<br/>
  நாரா யணனருளா னாம்.<br/>
<br/>
  1.32: <br/>
  ஊன்றந்து நிலைநின்ற வுயிருந் தந்தோ<br/>
  ருயிராகி யுள்ளொளியோ டுறைந்த நாதன்<br/>
  றான்றந்த வின்னுயிரை யனதென் னாம<br/>
  னல்லறிவுந் தந்தகலா நலமுந் தந்து<br/>
  தான்றந்த நல்வழியாற் றாழ்ந்த வென்னைத்<br/>
  தன்றனக்கே பாரமாகத் தானே யெண்ணி<br/>
  வான்றந்து மலரடியுந் தந்து வானோர்<br/>
  வாழ்ச்சிதர மன்னருளால் வரித்திட் டானே.<br/>
<br/>
  1.33: <br/>
  திருமாலடையிணையே திண்சரணாக் கொண்டு<br/>
  திருமாலடியிணையே சேர்வார்-- ஒருமால்<br/>
  அருளால் அருளாத வானோர்கள் வாழ்ச்சி<br/>
  அருளா னமக்களித் தாராய்ந்து.<br/>
<br/>
  1.34: <br/>
  சேர்க்குந்திருமகள் சேர்த்தியில் மன்னுதல் சீர்ப்பெரியோர்க்கு<br/>
  ஏற்குங்குணங்கள் இலக்காம் வடிவி லிணையடிகள்<br/>
  பார்க்குஞ்சரணதிற் பற்றுதனந்நிலைநாம்பெறும் பேறு<br/>
  ஏற்கின்ற வெல்லைகள் எல்லாக்களையற வெண்ணினமே <br/>
<br/>
  1.35: <br/>
  திருமாலடியிணை சேர்ந்து திகழ்ந்த அடிமைபெறத்<br/>
  திருநாரணன் சரண் திண்சரணாகத் துணிந்தடைவோர்<br/>
  ஒருநாளுரைக்க உயிர் தருமிந்திர மோதியநாம்<br/>
  வருநாள் பழுதற்று வாழும் வகையதில் மன்னுவமே <br/>
<br/>
  1.36: <br/>
  மற்றொரு பற்றின்றி வந்தடைந்தார்க் கெல்லம்<br/>
  குற்ற மறியாத கோவலனார்- முற்றும்<br/>
  வினை விடுத்து விண்ணவரோடொன்ற விரைகின்றார்<br/>
  நினைவுடைத் தாய்நீமனமேநில்லு <br/>
<br/>
  1.37: <br/>
  எல்லத் தருமமும் என்னையிகழ்ந்திடத் தான் இகழாது<br/>
  எல்லாந்தனதென எல்லாமுகந்தரு டந்த பிரான்<br/>
  மல்லார் மதக்களிறொத்த வினைத்திரண் மாய்ப்பனென்ற<br/>
  சொல்லால் இனியயொருகாற் சோகியாத் துணிவுற்றனமே.<br/>
<br/>
  1.38: <br/>
  வினைத்திரண் மாற்றிய வேதியர் தந்தருள் வாசகத்தால்<br/>
  அனைத்துமறிந்த பின் ஆறும் பயனுமென வடைந்தோ<br/>
  மனத்திலிருந்து மருத்த முதாகிய மாதவனார்<br/>
  நினைத்தன் மனத்தில் அரிதாகினின்றனநீள்கழலே.<br/>
<br/>
  1.39: <br/>
  எட்டிலாறிரண்டிலொன்றில் எங்கும் ஆறியும்புவார்<br/>
  விட்ட ஆறுபற்றும் ஆறு வீடுகண்டுமேவுவார்<br/>
  சிட்டாரானதே சுயர்ந்த தேசிகர்க்குயர்ந்து மேல்<br/>
  எட்டுமூறும் ஊடறுத்தது எந்தைமால் இரக்கமே <br/>
<br/>
  ****அடிவரவு : தம்பரம், கடலமுத, முத்திக்கு<br/>
  மூன்றில், உயிரும், அலையற்ற, உத்தி, எனக்கு,<br/>
  தத்துவங்கள், திருநாரணன், காரணமாயுயிர்,<br/>
  அப்படி, செம்பொன், யானறி, சீலம், வண்மை,<br/>
  நாராயணன், ஒன்றே, சிறுபயன், சாக்கியர்,<br/>
  தள்ள, செய்யேன், அந்தமிலாதி, முக்குணமாயை,<br/>
  எனது, பல்வினை, ஆரணங்களெல்லாம், குடல்,<br/>
  தத்துவந்தன்னில், வினைத்திரள், ஓதுமறை,<br/>
  ஊன்றந்து, திருமாலடியிணையே, சேர்க்குந்திருமகள்,<br/>
  திருமாலடையிணைசேர்ந்து, மற்றொரு, எல்லாத்தரும,<br/>
  வினைத்திறள், எட்டிலாறு<br/>
  ---------<br/>
<br/>
  2. அதிகாரசங்கிரகம் <br/>
<br/>
  2.1: <br/>
  பொய்கைமுனிபூதத்தார் பேயாழ்வார் தண்<br/>
  பொருநல்வருங்குருகேசன் விட்டுசித்தன்<br/>
  றுய்யகுலசேகரனம் பாணநாதன்<br/>
  தொண்டரடிப்பொடிமழிசைவந்த சோதி<br/>
  வையமெல்லாம் மறைவிளங்க வாள்வேலேந்தும்<br/>
  மங்கையர்க்கோனென்றிவர்கள் மகிழ்ந்து பாடும்<br/>
  செய்ய தமிழ் மாலைகணாந் தெளிய வோதித்<br/>
  தெளியாத மறை நிலங்கள் தெளிகின்றோமே.<br/>
<br/>
  2.2: <br/>
  இன்பத்திலிறைஞ்சுதலிலிசையும்பேற்றில்<br/>
  இகழாத பல்லுறவிலிராக மாற்றில்தன்பற்றில் வினைவிலக்கில்தகவோக்கத்திற்<br/>
  றத்துவத்தையுணர்த்துதலிற் றன்மையாகில்<br/>
  அன்பர்க்கேயவதரிக்குமாயன்னிற்க<br/>
  அருமறைகள் தமிழ் செய்தான் தாளேகொண்டு<br/>
  துன்பற்ற மதுரகவிதோன்றக்காட்டுந்<br/>
  தொல்வழியேநல்வழி கடுணிவார் கட்கே.<br/>
<br/>
  2.3: <br/>
  என்னுயிர்தந்தளித்தவரைச் சரணம்புக்கி<br/>
  யானடைவே அவர்குருக்கள்ணிரைவணங்கிப்<br/>
  பின்னரளாற்பெரும்பூதூர்வந்த வள்ளல்<br/>
  பெரியநம்பி ஆளவந்தார் மணக்கா னம்பி<br/>
  நன்னெறியை யவர்க்குரைத்த வுய்யக்கொண்டார்<br/>
  நாதமுனி சடகோபன்சேனைநாத<br/>
  னின்னமுதத்திருமகளென்றிவரை முன்னிட்டு<br/>
  எம்பெருமான் திருவடிகளடைகின்றேனே.<br/>
<br/>
  2.4: <br/>
  ஆரணநூல்வழிச் செவ்வை யழித்திடுமைதுகர்க்கு, ஓர்<br/>
  வாரணமாய் அவர்வாதக்கதலிகள் மாய்த்தபிரான்<br/>
  ஏரணிகீர்த்தி இராமானுசமுனி இன்னுரைசேர்<br/>
  சீரணிசிந்தையினோம் சிந்தியோமினித்தீவினையே.<br/>
<br/>
  2.5: <br/>
  நீளவந்து இன்றுவிதிவகையால்நினைவொன்றியநா<br/>
  மீள வந்து இன்னும்வினையுடம் பொன்றிவிழுந்துழலாது<br/>
  ஆளவந்தாரென வென்றருள் தந்து விளங்கிய சீர்<br/>
  ஆளவந்தாரடியோம் படியோமினி யல்வழக்கே.<br/>
<br/>
  2.6: <br/>
  காளம் வலம்புரியன்ன நற்காதலடியவர்க்குத்<br/>
  தாளம் வழங்கித் தமிழ்மறை இன்னிசை தந்த வள்ளன்<br/>
  மூளுந்தவநெறி மூடிய நாதமுனிகழலே<br/>
  நாளுந்தொழுதொழுவோம் நமக்கார்நிகர்நானிலத்தே.<br/>
<br/>
  2.7: <br/>
  ஆளுமடைக் கலமென்றெமை அம்புயத்தாள்கணவன்<br/>
  றாளினிசேர்ந்து எமக்குமவைதந்த தகவுடையார்<br/>
  மூளுமிருட்கள்விளமுயன்று ஓதியமூன்றினுள்ள<br/>
  நாளுமுகக்கவிங்கே நமக்கோர் விதிவாய்க்கின்றதே.<br/>
<br/>
  2.8: <br/>
  திருவுடன் வந்த செழுமனிபோல் திருமாலிதய<br/>
  மருவிடமென்ன மலரடிசூடும்வகைபெருநாங்<br/>
  கருவுடன் வந்தகடுவினையாற்றில் விழுந்தொழுகா<br/>
  தருவுடன் ஐந்தறிவார் அருள்செய்ய அமைந்தனரே.<br/>
<br/>
  2.9: <br/>
  அமை யாவிவையெனுமாசையினால் அறுமூன்று உலகிற்<br/>
  சுமையான கல்விகள் சூழவந்தாலும் தொகை இவை என்று<br/>
  இமையா விமையவரேத்திய எட்டிரண்டெண்ணிய நஞ்<br/>
  சமயாசிரியர் சதிர்க்குந்தனினிலை தந்தனரே.<br/>
<br/>
  2.10: <br/>
  நிலைதந்த தாரகனாய் நியமிக்குமிறைவனுமாய்<br/>
  இலதொன்றனாவகை எல்லாந்தனதெனுமெந்தையுமாய்த்<br/>
  துலையொன்றிலையெனநின்ற துழாய்முடியானுடம்பாய்<br/>
  விலையின்றிநாமடியோமெனும் வேதியர்மெய்ப்பொருளே.<br/>
<br/>
  2.11: <br/>
  பொருளொன்றென நின்ற பூமகள் ணாதன், அவனடி சேர்ந்து<br/>
  அருளொன்றுமன்பன் அவங்கொளுபாயமைந்தபயன்<br/>
  மருளொன்றியவினை வல்விலங்கென்று இவையைந்தறிவார்<br/>
  இருளொன்றிலாவகை எம்மனந்தேற வியம்பினரே.<br/>
<br/>
  2.12: <br/>
  தேறவியம்பினர் சித்துமசித்துமிறையுமென<br/>
  வேறுபடும் வியன் றத்துவ மூன்றும், வினையுடம்பிற்<br/>
  கூறுபடுங்கொடுமோகமுந்f தானிறையாங்குறிப்பு<br/>
  மாறநினைந்தருளால் மறைநூறந்தவாதியரே.<br/>
<br/>
  2.13: <br/>
  வாதியர்மன்னுந்தருக்கச் செருக்கின் மறைகுலையச்<br/>
  சாதுசனங்களடங்க நடுங்கத் தனித்தனியே<br/>
  யாதியெனாவகை யாரணதேசிகர்சாற்றினர், நம்<br/>
  போதமருந்திருமாதுடன் நின்றபுராணனையே.<br/>
<br/>
  2.14:<br/>
  நின்றபுராணனடியிணையேந்தும் நெடும்பயனும்<br/>
  பொன்றுதலேநிலையென்றிடப் பொங்கும்பவக்கடலும்<br/>
  நன்றிதுதீயதிதென்று நவின்றவர்நல்லருளால்<br/>
  வென்றுபுலங்களை வீடினைவேண்டும் பெரும்பயனே.<br/>
<br/>
  2.15: <br/>
  வேண்டும்பெரும்பயன் வீடென்றறிந்து வீதிவகையா<br/>
  னீண்டூங் குறிகியு நிற்கும் நிலைகளுக்கேற்குமன்பர்<br/>
  மூண்டொன்றில் மூலவினைமாற்றுதலில் முகுந்தனடி<br/>
  பூண்டன்றி மற்றோர்புகலொன்றிலையெனநின்றனரே.<br/>
<br/>
  2.16: <br/>
  நின்றநிலைக்குற நிற்குங்கருமமும் நேர்மதியா<br/>
  னன்றெனநாடியஞானமும் நல்குமுட்கண்ணுடையர்<br/>
  ஒன்றியபத்தியும் ஒன்றுமிலாவிரைவார்க்கு, அருளால்<br/>
  அன்றுபயந்தருமாறும் அறிந்தவரந்தணரே.<br/>
<br/>
  2.17:<br/>
  அந்தணரந்தியரெல்லையில்நின்ற அனைத்துலகு<br/>
  நொந்தவரேமுதலாக நுடங்கியனன்னியராய்<br/>
  வந்தடையும்வகை வன்தகவேந்திவருந்தியநம்<br/>
  மந்தமிலாதியை அன்பரறிந்தறிவித்தனரே.<br/>
<br/>
  2.18: <br/>
  அறிவித்தனரன்பர் ஐயம்பறையுமுபாயமில்லாத்<br/>
  துறவித்துனியிற் துணையாம்பரனைவரிக்கும்வகை<br/>
  யுறவித்தனையின்றி யொத்தாரெனநின்றவும்பரைநாம்<br/>
  பிறவித்துயர்செகுப்பீரென்று இரக்கும்பிழையறவே.<br/>
<br/>
  2.19: <br/>
  அறவேபரமென்று அடைக்கலம்வைத்தனர், அன்றுநம்மைப்<br/>
  பெறவேகருதிப் பெருந்தகவுற்றபிரானடிக் கீழ்<br/>
  உறவேயிவனுயிர்காக்கின்ற ஓருயிருண்மையை, நீ<br/>
  மறவேலென நம்மறைமுடிசூடியமன்னவரே.<br/>
<br/>
  2.20: <br/>
  மன்னவர்விண்ணவர் வானோரிறையொன்றும் வான்கருத்தோர்<br/>
  அன்னவர்வேள்வியனைத்துமுடித்தனர், அன்புடையார்க்கு<br/>
  அன்னவரந்தரவென்ற நாமத்திகிரித்திருமான்<br/>
  முன்னம்வருந்தி அடைக்கலங்கொண்டநம்முக்கியரே.<br/>
<br/>
  2.21: <br/>
<br/>
  முக்கியமந்திரங்காட்டிய மூன்றில்நிலையுடையார்<br/>
  தக்கவையன்றித் தகாதவையொன்றுந்தமக்கிசையார்<br/>
  இக்கருமங்கள் எமக்குளவென்னுமிலக்கணத்தான்<br/>
  மிக்கவுணர்த்தியர் மேதினிமேவியவிண்ணவரே.<br/>
<br/>
  2.22: <br/>
  விண்ணவர்வேண்டிவிலக்கின்றிமேவும் அடிமையெலா<br/>
  மண்ணுலகத்தில் மகிழ்ந்தடைகின்றனர், வண்துவரைக்<br/>
  கண்ணனடைக்கலங்கொள்ளக் கடன்கள் கழற்றியநம்<br/>
  பண்ணமருந்தமிழ் வேதமறிந்தபகவர்களே <br/>
<br/>
  2.23: <br/>
  வேதமறிந்த பகவர்வியக்க விளங்கியசீர்<br/>
  நாதன் வகுத்தவகைபெறுநாம் அவன் நல்லடியார்க்கு<br/>
  ஆதாரமிக்க அடிமையிசைந்து அழியாமறைநூல்<br/>
  நீதிநிறுத்த நிலைகுலையாவகைநின்றனமே.<br/>
<br/>
  2.24: <br/>
  நின்றன மன்புடைவானோர்நிலையில் நிலமளந்தா<br/>
  னன்றிதுதீயதிதென்று நடத்தியநான்மறையா<br/>
  லின்றுநமக்கிரவாதலின் இம்மதியின் நிலவே<br/>
  யன்றி, அடிக்கடி ஆரிருள் தீர்க்க அடியுளதே.<br/>
<br/>
  2.25:<br/>
  உளதானவல்வினைக்கு உள்ளம்வெருவி, உலகளந்த<br/>
  வளர்தாமரியிணை வஞ்சரணாகவரித்தவர்தாங்<br/>
  களைதானெனவெழுங் கன்மந்துறப்பர், துறந்திடிலு<br/>
  மிளைதாநிலைசெக எங்கள்பிரானருள்தேனெழுமே.<br/>
<br/>
  2.26: <br/>
  தேனார் கமலத்திருமகள்நாதன் திகழ்ந்துறையும்<br/>
  வானாடுகந்தவர் வையத்திருப்பிடம், வன்றருமக்<br/>
  கானாரிமயமுங்கங்கையும் காவிரியுங்கடலு<br/>
  நானாநகரமு நகரமுங் கூடிய நன்னிலமே.<br/>
<br/>
  2.27: <br/>
  நன்னிலமாமது நற்பகலாமது, நன்னிமித்த<br/>
  மென்னலுமாமது யாதானுமாமங்கடியவர்க்கு<br/>
  மின்னிலைமேனி விடும்பயணத்து, விலக்கிலதோர்<br/>
  நன்னிலையாநடுநாடிவழிக்கு நடைபெறவே.<br/>
<br/>
  2.28:<br/>
  நடைபெற அங்கிபகலொளிநாள் உத்தராயணமாண்டு<br/>
  இடைவருகாற்றிரவை இரவின்பதிமின்வருணன்<br/>
  குடையுடைவானவர்கோன் பிரசாபதியென்றிவரால்<br/>
  இடையிடைபோகங்களெய்தி எழிற்பதமேறுவரே.<br/>
<br/>
  2.29: <br/>
  ஏறியெழிற்பதம் எல்லாவுயிர்க்குமிதமுகக்கும்<br/>
  நாறுதுழாய் முடிநாதனை நண்ணி, யடிமையினங்<br/>
  கூறுகவர்ந்த குருக்கள்குழாங்கள்குரைகழற்கீழ்<br/>
  மாறுதலின்றி மகிழ்ந்தெழும்போகத்துமன்னுவமே.<br/>
<br/>
  2.30: <br/>
  மன்னும் மனைத்துறவாய் மருண் மாற்றருளாழியுமாய்த்<br/>
  தனனினைவாலனைத்தும் தரித்தோங்குந்தனியிறையாய்<br/>
  இன்னமுதத்தமுதால் இரங்குந்திருநாரணனே<br/>
  மன்னியவன் சரண் மற்றொர்பற்றின்றிவரிப்பவர்க்கே.<br/>
<br/>
  2.31<br/>
  வரிக்கின்றனன் பரன்யாவரையென்று மறையதனில்<br/>
  விரிக்கின்றதுங் குறியொன்றால் வினையரையாதலின் நாம்<br/>
  உரைக்கின்றநன்னெறி ஓரும்படிகளிலோர்ந்து, உலகந்<br/>
  தரிக்கின்றதாரகனார் தகவாற் றரிக்கின்றனமே.<br/>
<br/>
  2.32: <br/>
  தகவால்தரிக்கின்ற தன்னடியார்களைத் தன்திறத்தின்<br/>
  மிகவாதரஞ்செயும் மெய்யருள்வித்தகன் மெய்யுரையின்<br/>
  அகவாயறிந்தவர் ஆரணநீதிநெறிகுலைதல்<br/>
  உகவாரென, எங்கள்தேசிகருண்மையுரைத்தனரே.<br/>
<br/>
  2.33: <br/>
  உண்மையுரைக்குமறைகளில் ஓங்கியவுத்தமனார்<br/>
  வண்மையளப்பரிதாதலின் வந்துகழல்பணிவார்<br/>
  தண்மைகிடக்கத் தரமளவென்றவியப்பிலதாம்<br/>
  உண்மையுரைத்தனர் ஓரந்தவிரவுயர்ந்தனரே.<br/>
<br/>
  2.34: <br/>
  உயர்ந்தனன் காவலனல்லார்க்கு, உரிமைதுறந்துயிராய்<br/>
  மயர்ந்தமைதீர்ந்து மற்றோர்வழியின்றியடைக்கலமாய்ப்<br/>
  பயந்தவன் நாரணன் பாதங்கள்சேர்ந்து, பழவடியார்<br/>
  நயந்தகுற்றேவலெல்லாம் நாடும் நன்மனுவோதினமே.<br/>
<br/>
  2.35: <br/>
  ஓதுமிரண்டையிசைத்து அருளாலுதவுந்திருமால்<br/>
  பாதமிரண்டும் சரணெனப்பற்றி, நம்பங்கயத்தா<br/>
  ணாதனைநண்ணி நலந்திகழ்நாட்டிலடைமையெல்லாங்<br/>
  கோதிலுணர்த்தியுடன் கொள்ளுமாறுகுறித்தனமே.<br/>
<br/>
  2.36:<br/>
  குறிப்புடன்மேவந் தருமங்களின்றி, அக்கோவலனார்<br/>
  வெறித்துளவக்கழல் மெய்யரணென்றுவிரைந்தடைந்து<br/>
  பிரித்தவினைத்திரள் பின்தொடராவகை அப்பெரியோர்<br/>
  மறிப்புடைமன்னருள்வாசகத்தால் மருளற்றனமே.<br/>
<br/>
  2.37: <br/>
  மருளற்றதேசிகர் வானுகப்பாலிந்தவையமெலாம்<br/>
  இருளற்று இறைவனிணையடிபூண்டுயவெண்ணுதலாற்<br/>
  றெருளுற்றசெந்தொழிற்செல்வம்பெருகிச் சிறந்தவர்பால்<br/>
  அருளுற்றசிந்தையினால் அழியாவிளக்கேற்றினரே.<br/>
<br/>
  2.38: <br/>
  ஏற்றிமனத்தெழில்ஞானவிளக்கை இருளனைத்து<br/>
  மாற்றினவர்க்கு ஒருகைம்மாறு மாயனுங்காணகில்லான்<br/>
  போற்றியுகப்பதும் புந்தியிற்கொள்வதும் பொங்குபுகழ்<br/>
  சாற்றிவளர்ப்பதுஞ் சற்றல்லவோமுன்னம் பெற்றதற்கே.<br/>
<br/>
  2.39: <br/>
  முன்பெற்றஞானமும் மோகந்துறக்கலும் மூன்றுரையிற்<br/>
  றன்பற்றதன்மையந் தாழ்ந்தவர்க்கீயுந்தனிதகவு<br/>
  மன்பற்றிநின்றவகை உரைக்கின்றமறையவர்பாற்<br/>
  சின்பற்றியென்பயன் சீரறிவோர்க்கிவைசெப்பினரே.<br/>
<br/>
  2.40: <br/>
  செப்பச்செவிக்கமுதென்னத்திகழும் செழுங்குணத்துத்<br/>
  தப்பற்றவருக்குத் தாமேயுகந்துதருந்தகவால்<br/>
  ஓப்பற்றநான்மறையுள்ளக்கருத்தில் உறைத்துரைத்த<br/>
  முப்பத்திரண்டிவை முத்தமிழ்சேர்ந்த மொழித்திருவே.<br/>
<br/>
  2.41: <br/>
  புருடன்மணிவரமாகப் பொன்றாமூலப்<br/>
  பிரகிருதிமறுவாக மான்றண்டாகத்<br/>
  தெருள்மருள்வாளுறையாக ஆங்காரங்கள்<br/>
  சார்ங்கஞ்சங்காக மனந்திகிரியாக<br/>
  விருடிகங்களீரைந்துஞ்சரங்களாக<br/>
  விருபூத மாலை வன மாலையாகக்<br/>
  கருடனுறுவா மறையின் பொருளாங்கண்ணன்<br/>
  கரிகிரிமேல் நின்று அனைத்துங்காக்கின்றானே.<br/>
<br/>
  2.42: <br/>
  ஆராதவருளமுதம் பொதிந்தகோயில்<br/>
  அம்புயத்தோனயோத்தி மன்னற்களித்த கோயி<br/>
  றோலாததனிவீரன் தொழுத கோயி<br/>
  றுணையான வீடணற்க்குத்துணையாங்கோயில்<br/>
  சேராதபயனெல்லாஞ்சேர்க்குங்கோயில்<br/>
  செழுமறையின் முதலெழுத்துச்சேர்ந்தகோயி<br/>
  றீராதவினையனைத்துந்தீர்க்குங்கோயி<br/>
  றிருவரங்க மெனத் திகழுங்கோயில் றானே <br/>
<br/>
  2.43: <br/>
  கண்ணனடியிணையெமக்குக்காட்டும்வெற்பு<br/>
  கடுவினையரிருவினையுங்கடியும்வெற்பு<br/>
  திண்ணமிது வீடென்னத் திகழும் வெற்பு<br/>
  தெளிந்த பெருந்தீர்த்தங்கள் செறிந்த வெற்பு<br/>
  ண்ணியத்தின் புகலிதெனப் பகழும் வெற்பு<br/>
  பொன்னுலகிற் போக மெலாம் புணர்க்கும் வெற்பு<br/>
  விண்ணவரு மண்ணவரும் விரும்பும் வெற்பு<br/>
  வேங்கடவெற்பென விளங்கும் வேதவெற்பே.<br/>
<br/>
  2.44: <br/>
  உத்தமவ மர்த்தல மமைத்த தொரெ<br/>
  ழிற்ற _தவினுய்த்த தகணையால்<br/>
  அத்திவரக் கன்முடி பத்துமொரு<br/>
  கொத்தென வுதிர்த்த திறலோன்<br/>
  மத்துறு மிகுத்த தயிர் மொய்த்தவெண்ணைய்<br/>
  வைத்த துணுமத்தனிடமாம்<br/>
  அத்திகிரி பத்தர்வினை தொத்தறவ<br/>
  றுக்குமணி யத்தகிரியே.<br/>
<br/>
  2.45: <br/>
  எட்டுமாமூர்த்தியெண் கணன் எண்டிக<br/>
  கெட்டிறையெண்பிரகிருதி<br/>
  எட்டுமாவரைகளீன்ற வெண்குணத்தோன்<br/>
  எட்டெணுமெண்குணமதியோர்க்கு<br/>
  எட்டுமாமலரெண் சித்தியெண்பத்தி <br/>
  எட்டியோகாங்கமெண்செல்வம்<br/>
  எட்டுமாகுணமெட்டெட்டெணுங்கலை<br/>
  எட்டிரதமேலதுவுமெட்டினவே.<br/>
<br/>
  2.46: <br/>
  ஓண்டொடியாள் திருமகளுந்தானுமாகி<br/>
  ஒருநினைவாலீன்ற வுயிரெல்லாமுய்ய<br/>
  வண்டுவரைநகர் வாழவசுதேவற்க்காய்<br/>
  மன்னவற்குத் தேர்ப்பாகனாய்நின்ற<br/>
  தண்டுளவமலர்மார்பன் தானேசொன்ன<br/>
  தனித்தருமந்தானெமக்காய்த் தன்னையென்றுங்<br/>
  கண்டுகளித்தடி சூடவிலக்காய்நின்ற<br/>
  கண்புதையல் விளையாட்டைக் கழிக்கின்றானே.<br/>
<br/>
  2.47: <br/>
  மூண்டாலுமரியதலின் முயலவேண்டா<br/>
  முன்னமதிலாசை தனைவிடுகைதிண்மை<br/>
  வேண்டாது சரணநெறி வேறோர்கூட்டு<br/>
  வேண்டிலயனத்திரம் போல்வெள்கிநிற்கும்<br/>
  நீண்டாகுநிறைமதியோர்நெறியிற்கூடா<br/>
  நின்றனிமைதுணையாக வென்றன்பாதம்<br/>
  பூண்டால் உன்பிழைகளெலாம் பொறுப்பனென்று<br/>
  புண்ணியனார் புகழனைத்தும் புகழுவோமே.<br/>
<br/>
  2.48: <br/>
  சாதனமுநற்பயனுநானேயாவன்<br/>
  சாதகனுமென்வயமாயென்னைப்பற்றுஞ்<br/>
  சாதனமுஞ்சரண நெறியன்றுனக்குச்<br/>
  சாதனங்களிந்நிலைக்கோரிடையினில்லா<br/>
  வேதனைசேர்வேறங்கமிதனில் வேண்டா<br/>
  வெறெல்லாநிற்குநிலைநானேநிற்பன்<br/>
  றூதனுமாநாதனுமாமென்னைப்பற்றிச்<br/>
  சோகந்தீரென வுரைத்தான் சூழ்கின்றானே.<br/>
<br/>
  2.49: <br/>
  தன்னினைவில் விலக்கின்றித் தன்னைநண்ணார்<br/>
  நினைவனைத்துந்தான் விளைத்தும் விலக்குநாதன்<br/>
  என்னினைவையிப்பவத்திலின்று மாற்றி<br/>
  இணையடிக் கீழடைக்கலமென்றெம்மைவைத்து<br/>
  முன்னினைவால் முயன்ற வினையால்வந்த<br/>
  முனிவயர்ந்து முத்திதர முன்னேதோன்றி<br/>
  நன்னினை வால் நாமிசையுங்காலம் இன்றோ<br/>
  நாளையோ ஓ வென்றுநகைசெய்கின்றானே <br/>
<br/>
  2.50: <br/>
  பாட்டுக்குரிய பழையவர் மூவரைப் பண்டொருகான்<br/>
  மாட்டுக்கருள் தருமாயன் மலிந்துவருத்துதலா<br/>
  னாட்டுகிருள்செக நான்மறையந்திநடைவிளங்க<br/>
  வீட்டுக்கிடைகழிக்கே வெளிக்காட்டுமம் மெய்விளக்கே.<br/>
<br/>
  2.51:<br/>
  உறுசகட முடையவொரு காலுற்றுணர்ந்தன<br/>
  உடன் மருத மொடியவொரு போதிற்றவழ்ந்தன<br/>
  உறிதடவுமளவிலுரலோடுற்றுநின்றன<br/>
  உறுநெறியோர் தருமன் விடுதூதுக்குகுகந்தன<br/>
  மறநெறியர் முறிய பிருதானத்து வந்தன<br/>
  மலர்மகள் கைவருட மலற்போதிற் சிவந்தன<br/>
  மறுபிறவி யறுமுனிவர் மாலுக்கிசைந்தன<br/>
  மனுமுறையில் வருவதோர் விமானத்துறைந்தன<br/>
  வறமுடைய விசயனமர் தேரிற்றிகழ்ந்தன<br/>
  வடலுரக படமடிய வாடிக்கடிந்தன<br/>
  வறுசமய மறிவரியதானத்தமர்ந்தன<br/>
  வணிகுருகை நகர் முனிவர்நாவுக்கமைந்தன<br/>
  வெறியுடையதுள வமலர் வீறுக்கணிந்தன<br/>
  விழுகறியோர் குமரனென மேவிச் சிறந்தன<br/>
  விறலசுரர் படையடைய வீயத்துரந்தன<br/>
  விடலரிய பெரிய பெருமாள் மென்பதங்களே <br/>
<br/>
  2.52: <br/>
  மறையுரைக்கும் பொருளெல்லா மெய்யன்றோர் வார்<br/>
  மன்னியகூர் மதியுடையார் வண்குணத்திற்<br/>
  குரையுறைக்க நினைவில்லார் குருக்க டம்பாற்<br/>
  கோதற்ற மனம் பெற்றார் கொள்வார் நன்மை<br/>
  சிறைவளர்க் குஞ்சிலமாந்தர் சங்கேதத்தாற்<br/>
  சிதையாத திண் மதியோர் தெரிந்த தோரார்<br/>
  பொறை நிலத்தின் மிகும்புனிதர் காட்டும் எங்கள்<br/>
  பொன்றாத நன்னெறியிற் புகுதுவாரே.<br/>
<br/>
  2.53: <br/>
  இது வழியின்ன முதென்றவர் இன்புலன்வேறிடுவார்<br/>
  இதுவழியாமல் வென்றறிவார் எங்கள் டேசிகரே<br/>
  இதுவழி எய்துக வென்று உகப்பாலெம் பிழை பொறுப்பார்<br/>
  இது வழியா மறையோரருளால் யாமிசைந்தனமே .<br/>
<br/>
  2.54: <br/>
  எட்டுமிரண்டுமறியாத வெம்மை இவையறிவித்து<br/>
  எட்டவொண்ணா தவிடந்தரும் எங்களம்மாதவனார்<br/>
  முட்டவினைத்திரண்மாள முயன்றிடுமஞ்சலென்றார்<br/>
  கட்டெழில் வாசகத்தால் கலங்காநிலை பெற்றனமே.<br/>
<br/>
  2.55: <br/>
  வானுளமர்ந்தவருக்கும் வருந்தவருநிலைக<br/>
  டானுளனாயுகக்குந்தரம் இங்குநமக்குளதே<br/>
  கூனுளநெஞ்சுகளாற் குற்றமெண்ணி யிகழ்ந்திடினுந்<br/>
  தேனுள பாதமலர்த் திருமாலுக்குத் தித்திக்குமே.<br/>
<br/>
  2.56: <br/>
  வெள்ளைப் பரிமுகர்தேசிகராய் விரகாலடியோ<br/>
  முள்ளத்தெழுதியது ஓலையிலிட்டனம் யாமிதற்கென்<br/>
  கொள்ளத்துனியினும் கோதென்றிகழினுங்கூர்மதியீர்<br/>
  எள்ளத்தனையுகவாது இகழாதெம்மெழின் மதியே.<br/>
<br/>
  அடிவரவு : பொய்கை, இன்பத்தில், என்னுயிர், ஆரணனூல்<br/>
  நீளவந்து, காளம்வலம், ஆளுமடை, திருவுடன்திருவுடன், <br/>
  புருடன், ஆராதவருள், கண்ணனடி, உத்தம<br/>
  எட்டுமா, ஓண்டொடி, மூண்டாலும், சாதனமும், தன்னிலைவில்<br/>
  தன்னிலைவில், பாட்டுக்கு, உறுசகடம், மறையுரை, இதுவழி<br/>
  எட்டுமிரண்டு, வானுள், வெள்ளை, <br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
  ----<br/>
<br/>
  3. அமிருதசுவாதினி <br/>
<br/>
  3.1: <br/>
  மூலங்கிளையென ஒன்றிரண்டானமொழியிரண்டு<br/>
  மேலொன்றிலையென நின்ற அவ்வித்தகன்றன்னுரையும்<br/>
  காலங்கழிவதன் முன்னம் கருத்துறக் கண்டிடவே<br/>
  ஞாலம் புகழுநந்தேசிகர் தாம் நமைவைத்தனரே.<br/>
<br/>
  3.2: <br/>
  காரணமுங்காவலனுமாகி என்றுங்<br/>
  கமலையுடன் பிரியாத நாதனான<br/>
  நாரணனுக்கடியேனா னடிமை பூண்ட<br/>
  நல்லடியார்க் கல்லான் மற்றொருவர்க் கல்லேன்<br/>
  ஆரணங்கள் கொண்டகமும் புறமுங்கண்டால்<br/>
  அறிவாகியறிவது மாயறு நான் கன்றிச்<br/>
  சீரணிந்த சுடர் போலத் திகழ்ந்து நின்றேன்<br/>
  சிலைவி சயன்றேரனைய சிருவேதத்தே.<br/>
<br/>
  3.3: <br/>
  யானெனதென்பதொன்றில்லை என்செய்வதவனையல்லால்<br/>
  ஆனதறிந்திடுந்தன் னடியார்க்கு எனையாட்படுத்தித்<br/>
  தானெனை நல்கி நடத்துகின்றான் தன்னருள் வழியே<br/>
  நானுனை வீடு செய்வேனென்ற நந்திரு நாரணனே.<br/>
<br/>
  3.4: <br/>
  யாதாமிவை யனைத்தும் படைத்தேந்துமிறைவனுமாய்க்<br/>
  கோதாங்குணங்களுடன் குறுகாத குணத்தனுமாய்<br/>
  மாதா பிதாவென மன்னுறவாய்க் கதியென்ன நின்றான்<br/>
  போதார் திருவுடன் பொன்னருள் பூத்த நம் புண்ணியனே <br/>
<br/>
  3.5: <br/>
  இருவிலங்கு கழித்திடரா முடலந்தன்னில்<br/>
  இலங்கு நடு நாடியினாலெம்மை வாங்கி<br/>
  ஒருவிலங்குநெறியல்லா வழியால் மன்னு<br/>
  முயர் வானிலேற்றியுயிர் நிலையுந்தந்து<br/>
  பெருவிலங்காமருடன்னால் தன்னடிக்கீழ்ப்<br/>
  பிரியாத வமரருடன் பிணைத்துத், தன்னா<br/>
  ருருவிலங்குமிசைவிக்கு மும்பர்போகம்<br/>
  உகந்து தருந்திரு மாலையுகந்தோநாமே.<br/>
<br/>
  3.6: <br/>
  உறவை யிசைந்திறை யில்லா வொருவற்கென்றும்<br/>
  ஒண்சுடராயோரெழுத்திலோங்கி நின்றேந்<br/>
  துறவறமுந்தூ மதியுந்துயரன் தீர்வுந்<br/>
  தூயவர்கட் கானமையு மிரண்டிலுற்றோம்<br/>
  அறமுயலுமனைத் துறவாயனைத்து மேந்தும்<br/>
  அம்புயத்தாள் கணவனை நாமணுகப் பெற்றோம்<br/>
  பிறவியறுத் தடிசூடி யடிமையெல்லாம்<br/>
  பிரியாதவமரருடன் பெற்றோ நாமே.<br/>
<br/>
  3.7<br/>
  கருமமென ஞானமென வதனாற் கண்ட<br/>
  உயிர்கவருங்காதலெனக் கானிலோங்கும்<br/>
  அருமறையாற்றரு நிலையிலிந்நாளெல்லாம்<br/>
  அடியேனையலையாத வண்ணமெண்ணித்<br/>
  தருமமுடையாருரைக் கயானறிந்து<br/>
  தனெக்கென்னா வடிமைக்காம் வாழ்ச்சி வேண்டித்<br/>
  திருமகளோ டொருகாலும் பிரியா நாதன்<br/>
  றிண்கழலே சேதுவெனச் சேர்க்கின்றேனே.<br/>
<br/>
  3.8: <br/>
  வினைவிடுத்து வியன் குணத்தா லெம்மையாக்கி<br/>
  வெருவுரைகேட்டு அவைகேட்க விளம்பி, நாளுந்<br/>
  தனையனைத்து மடைந்திடத் தானடைந்து நின்ற<br/>
  தன்றிரு மாதுடனிறையுன் தனியா நாதன்<br/>
  நினைவழிக்கும் வினைவழிக்கு விலக்காய் நிற்கு<br/>
  நிகரில்லா நெடுங்குணங்கள் நிலைபெறத், தன<br/>
  கனை கழற் கீழடைக்கல மாக்காட்சிதந்து<br/>
  காரணனாந்தன் காவல் கவர்கின்றானே.<br/>
<br/>
  3.9: <br/>
  என்னதியான் செய்கின்றேனென்னா தாருக்கு<br/>
  இன்னடிமை தந்தளிப்பான், இமையோர் வாழும்<br/>
  பொன்னுலகிற்f றிருவுடனேயமர்ந்த நாதன்<br/>
  புனலாரும் பொழிலரங்கந் திகழ மன்னித்<br/>
  தன்னகல மகலாத தகவாலோங்குந்<br/>
  தகவுடனே தங்கருமந்தானேயெண்ணி<br/>
  அன்னையென வடைக்கலங்கொண் டஞ்ச றந்து என்<br/>
  னழலாற நிழலார வளிக்கின்றானே.<br/>
<br/>
  3.10: <br/>
  ஒண்டொடியாள் திருமகளுந் தானுமாகி<br/>
  ஒருநினைவா லீன்ற வுயிரெல்லா முய்ய<br/>
  வண்டுவரை நகர்வாழ வாசுதேவற்காய்<br/>
  மன்னவற்குத் தேர்ப்பாகனாகி நின்ற<br/>
  தண்டுள வமலர் மார்பன் தானே சொன்ன<br/>
  தனித்தருமன் தானெமக்காய்த், தன்னையென்றுங்<br/>
  கண்டுகளித் தடிசூட விலக்காய் நின்ற<br/>
  கண்புதையல் விளையாட்டைக் கழிக்கின்றானே.<br/>
<br/>
  3.11: <br/>
  துய்யமனத்தர் துறையணுகாத துணையிலியேன்<br/>
  ஐயமறுத்து உனதாணை கடத்தலகற்றினை நீ<br/>
  கையமர் சக்கரக் காவல் காக்குந் திருவருளால்<br/>
  வையமளந்த வடிக்கீழ் அடைக்கலம் வைத்தருளே.<br/>
<br/>
  3.12: <br/>
  அறியாத விடைச்சி யருமறியும் வண்ணம்<br/>
  அம்புயத்தாளுட னந்நா ளவதரித்த<br/>
  குறையாதுமில்லாத கோவிந்தா நின்<br/>
  குரைகழற் கீழடைக் கலமாங்குறிப்புத் தந்தாய்<br/>
  வெறியாரு மலர்மகளு நீயும் விண்ணில்<br/>
  விண்ணவர் களடி சூடவிருக்கு மேன்மை<br/>
  குறையாத வினையகற்றி யடிமை கொள்ளக்<br/>
  குறுகவொரு நன்னாணீ குறித்திடாயே.<br/>
<br/>
  3.13: <br/>
  தத்துவமுஞ் சாதனமும் பயனுங்காட்டுந்<br/>
  தாராமுதலிரு நான்கும், தன்கருத்தான்<br/>
  முத்திவழி நாமுயலும் வகையேகாண<br/>
  முகுந்தனிசைத் தருள் செய்தவைந் நாலைந்தும்<br/>
  பத்தி தனிற்படிவில்லார் பரஞ்சுமத்தப்<br/>
  பார்த்தன்றேர் முன்னே தாந்தாழ நின்ற<br/>
  உத்தமனார்த் தமநல்லுரை நாலெட்டும்<br/>
  உணர்ந்தவர் தாமுகந்தெம்மை யுணர்வித்தாரே.<br/>
<br/>
  3.14: <br/>
  பரக்கும் புகழ்வரும் பைம்பொருள் வாய்த்திடும், பத்தர்களாய்<br/>
  இரக்கின்றவர்க்கிவையீந்தால் அறமுளதென்றியம்பார்<br/>
  கரக்குங்கருதுடை தேசிகர் கன்றென நமையெண்ணிச்<br/>
  சுரக்குஞ்சுரவிகள்போல் சொரிகின்றனர் சொல்லமுதே.<br/>
<br/>
  3.15: <br/>
  சோகந்தவிர்க்கும் சுருதிப் பொருளொன்று சொல்லுகின்றோம்<br/>
  நாகந்தனக் குமிராக்கதற்கும் நமக்குஞ்சரணாம்<br/>
  ஆகண்டலன் மகனாகிய ஆவலிப்பேறிய, ஓர்<br/>
  காகம்பிழைத்திடக் கண்ணழிவே செய்த காகுத்தனே.<br/>
<br/>
  3.16: <br/>
  ஒருக்காலே சரணாக வடைகின்றாற்கும்<br/>
  உனக்கடிமை யாகின்றேனென் கின்றாற்கும்<br/>
  அருக்காதே யனைவர்க்கு மனைவராலும்<br/>
  அஞ்சேலென்றருள் கொடுப்பன், இதுதானோதும்<br/>
  இருக்காலு மெழின் முனிவர் நினைவினாலும்<br/>
  இவையறிவார் செயலுட நென்னிசை வினாலும்<br/>
  நெருக்காத நீள்விரதமெனக் கொன்றென்னும்<br/>
  நெறியுரைத்தார் நிலையுணர்ந்து நிலை பெற்றோமே.<br/>
<br/>
  3.17: <br/>
  பொன்னை யிகழ்ந்து விருகங்கள் புல்லிய புல்லுகந்தான்<br/>
  மன்னரெடுப்பது அப்பொன்னலதே, மன்னுலகனைத்துந்<br/>
  தன்னையடைந்திடத் தானருள் செய்யுந்தனிச்சிலையோன்<br/>
  பொன்னடி நாமடைந்தோம் புறமாரென்கொல்செய்திடினே.<br/>
<br/>
  3.18: <br/>
  வேதத்திரளின் விதியுணர்ந்தோர்கள் விரித்துரைத்த<br/>
  காதற்கதியையும் ஞானத்தையுங் கருமங்களையஞ்<br/>
  சாதிக்கவல்ல சரணாகதி தனிநின்ற நிலை<br/>
  யோதத்தொடங்கும் எழுத்தின் றிறத்திலுணர்மின்களே.<br/>
<br/>
  3.19: <br/>
  மூவுலகுந்தன் பிழையைத் தானே சாற்ற<br/>
  முனிவர்களுந்தேவர்களு முனிந்தவந்நாட்<br/>
  டாவரி தாயெங்கும் போய்த்தளர்ந்து வீழ்ந்த<br/>
  தனிக்காகன் தானிரந்த வுயிர்வழங்கிக்<br/>
  காவலினியெமக் கெங்குங்கடனென்றெண்ணிக்<br/>
  காணநிலையிலச் சினையன்றிட்ட வள்ளல்<br/>
  ஏவல் பயனிரக்கமிதற் காறென்றோதும்<br/>
  எழிலுடையாரிணையடிக் கீழிருப்போ நாமே.<br/>
<br/>
  3.20: <br/>
  திருத்தம் பெரியவர் சேருந்த்துறையில் செறிவிலர்க்கு<br/>
  வருத்தங்கழிந்த வழியருளென்ற நம்மண்மகளார்<br/>
  கருத்தொன்ற வாதிவராக முரைத்த கதியறிவார்<br/>
  பொருத்தந தெளிந்துரைக்கப் பொய்யிலா மதிபெற்றனமே.<br/>
<br/>
  3.21: <br/>
  இடம்பெற்றா ரெல்லாமென் னுடலாய் நிற்ப<br/>
  விடர்ப்பிறப்பென் றிவையில்லா வென்னை யன்பா<br/>
  லடம்பற்றா மவனென்று நினைந்தான் யாவ<br/>
  னவனாவி சரியும்போ தறிவு மாறி<br/>
  யுடம்பிற்றா ரூபலம்போற் கிடக்க நானே<br/>
  யுய்யும்வகை நினைந்துயர்ந்த கதியாம் லென்ற<br/>
  னிடம்பெற்றேன் னுடன்வாழ வெடுப்ப னென்ற<br/>
  வெம்பெருமா னருள்பெற்று மருள்செற் றோமே.<br/>
<br/>
  3.22: <br/>
  இரண்டுரை யாதநம் மேன முரைத்த வுரையிரண்டின்<br/>
  றிரண்ட பொருள்க டெளிந்தடி சூடினந் திண்ணருளாற்<br/>
  சுருண்டநஞ் ஞானச் சுடரொளி சுற்றும் பரப்பதன்முன்<br/>
  புரண்டது நம்வினை போமிடம் பார்த்தினிப் போமளவே.<br/>
<br/>
  3.23: <br/>
  மலையுங்குலையு மென்றெண்ணியும் வன்பெரும்புண்டிதிரங்கித்<br/>
  தலையும் வெளுத்தபின் றானேயழிய விசைகின்றிலீர்<br/>
  அலையுங்கடல் கொண்ட வையமளித்தவன் மெய்யருளே<br/>
  நிலையென்று நாடி நிலைநின்ற பொய்ம்மதி நீக்குமினே.<br/>
<br/>
  3.24: <br/>
  கண்ணன் கழல் தொழக் கூப்பியகையின் பெருமைதனை<br/>
  எண்ணங்கடக்க வெமுனைத் துறைவரியும் புதலாற்<br/>
  றிண்ணமிது வென்று தேறிதெளிந்தபின், சின்மதியோர்<br/>
  பண்ணும்பணிதிகள் பாற்றிப் பழந்தொழில் பற்றினமே.<br/>
<br/>
  3.25: <br/>
  பொங்குபுனலாறு களிர்புவனமெல்லாம்<br/>
  பொற்கழலாளந்தவன்றன் தாளால் வந்த<br/>
  கங்கையெனு நதிபோலக் கடல்களேழிற்<br/>
  கமலைபிறந்த வனுகந்த கடலேபோலச்<br/>
  சங்குகளிலே வனேந்துஞ்சங்கேபோலத்<br/>
  தாரிலவன் தண்டுளவத்தாரே போல<br/>
  எங்கள்குலபதிகளிவை மேலாமென்றே<br/>
  எண்ணிய நல்வார்த்தைகணா மிசைக்கின்றோமே.<br/>
<br/>
  3.26: <br/>
  சீர்க்கடலின் திரையென்னத் தகவால்மிக்க<br/>
  தேசிகராய்த் திண்ணருளாங்கடலை நீக்கிப்<br/>
  பாற்கடலோன் திருவணையாய் நின்று பாரங்<br/>
  காணாத பவக்கடலைக் கடத்துகின்றான்<br/>
  ஈர்க்குமரக் கலமென்ன விறைவரின்பம்<br/>
  எழுந்தழி யுங்குமிழியென விகந்தொழிந்தோ<br/>
  மார்க்கினி நாமென் கடவோ நமக்குமாரென்<br/>
  கடவாரென்று அடைந்தவர் கட்கறிவித் தோமே.<br/>
<br/>
  3.27: <br/>
  காசினியின் மணியனைத்துங்காயா வண்ணன்<br/>
  கடைந்தெடுத் தகவுத்துவத்தின் சீர்மைக்கொவ்வா<br/>
  காசிமுதலாகிய நன்னகரியெல்லாங்<br/>
  கார்மேனியருளாளர் கச்சிக் கொவ்வா<br/>
  மாசின் மனந்தெளி முனிவர் வகுத்த வெல்லா<br/>
  மாலுகந்த வாசிரியர் வார்த்தைக் கொவ்வாவா<br/>
  சியறிந்திவை யுரைத்தோம் வையத்துள்ளீர்<br/>
  வைப்பாக விவைகொண்டு மகிழ்மினீரே.<br/>
<br/>
  3.28: <br/>
  அந்தமிலாப்பேரின்ப மருந்தவேற்கும்<br/>
  அடியோமை யறிவுடனேயென்றுங்காத்து<br/>
  முந்தை வினை நிரைவழியி லொழுகாதெம்மை<br/>
  முன்னிலையாந்தேசிகர் தம்முன்னே சேர்த்து<br/>
  மந்திரமுமந்திரத்தின் வழியுங்காட்டி<br/>
  வழிப்படுத்தி வானேற்றியடிமை கொள்ளத்<br/>
  தந்தையென நின்றதனித் திருமால் தாளிற்<br/>
  றலைவைத் தோஞ்சடகோபனருளினாலே.<br/>
<br/>
  3.29: <br/>
  தான் தனக்குத் தன்னாலே தோன்றித் தன்னோர்<br/>
  ஒளியணைக்குங்கு ணதாலுந்த ன்னைக்கண்டு<br/>
  தான் தனக்கென்றறியாத தன்குணத்தைத்<br/>
  தன் குணத்தால் தானிறையில் தானே கூட்டி<br/>
  யூன்மருத்துப் புலன் மனமானாங்காரங்கள்<br/>
  ஒருமூலப் பிரகிருதி யன்றி நின்ற<br/>
  நான் தனக்குத் தான் தனக்கென் றிசைவுதந்த<br/>
  நாரணனை நான் மறையால் நான் கண்டேனே.<br/>
<br/>
  3.30: <br/>
  கழியாத கருவினையிற் படிந்த நம்மைக்<br/>
  காலமிது வென்றொரு காற்காவல் செய்து<br/>
  பழியாத நல்வினையிற் படிந்தார் தாளிற்<br/>
  பணிவித்துப் பாசங்களடைய நீக்கிச்<br/>
  சுழியாத செவ்வழியில் துணைவரோடே<br/>
  தொலையாத பேரின்பந்தர மேலேற்றி<br/>
  யழியாத வருளாழிப் பெருமான் செய்யும்<br/>
  அந்தமிலா வுதவியெலா மளப்பாராரே.<br/>
<br/>
  3.31: <br/>
  நின்னருளாங்கதியன்றி மற்றொன்றில்லேன்<br/>
  நெடுங்காலம் பிழை செய்த நிலை கழிந்தேன்<br/>
  உன்னருளுக் கினிதான நிலையுகந்தேன்<br/>
  உன் சரணே சரணென்னுந் துணிவு பூண்டேன்<br/>
  மன்னிருளாய் நின்ற நிலையெனக்குத் தீர்த்து<br/>
  வானவர்த்தம் வாழ்ச்சிதர வரித்தேனுன்னை<br/>
  யின்னருளாலினியெனக் கோர்பரமேற்றாமல்<br/>
  என்திரு மாலடைக் கலங்கொளென்னை நீயே.<br/>
<br/>
  3.32: <br/>
  பரவு மறைகளெலாம் பதஞ்சேர்ந்தொன்ற நின்ற பிரான்<br/>
  இரவன்றிரவியின் கலத் தழைத்த வெழிற்படையோன்<br/>
  அரவுங்கருடனுமன் புடனேந்தும் அடியிரண்டுந்<br/>
  தரவெந்த மக்கரு ளாற்றள ராமனந்தந்தனனே <br/>
<br/>
  3.33: <br/>
  அலர்ந்த வம்புயத்திருந்து தேனருந்தி இன்னகல்<br/>
  அல்குலாரசைந்தடைந்த நடைகொளாத தனமெனோ<br/>
  நலந்தவிர்ந்ததால் அதென்கொன் னாவின் வீறிழந்ததால்<br/>
  னாவணங்கு நாதர் தந்த நாவின் வீறிழந்ததென்<br/>
  சலந்தவிர்ந்து வாதுசெய்து சாடிமூண்டமிண்டரைச்<br/>
  சரிவிலேனெனக்கனைத்துறைத்த வேதிராசர்தம்<br/>
  வலந்தருங்கை நாயனார் வளைக்கிசைந்த கீர்த்தியால்<br/>
  வாரிபால தாமதமென்று மாசில்வாழிவாழியே.<br/>
<br/>
  3.34: <br/>
  சடையன் றிறலவர்கள் பெருஞானக்கடலதனை<br/>
  யிடையமிழாது கடக்கினும் ஈதளவென்றறியார்<br/>
  விடையுடனேழன்றடர்த்தவன் மெய்யருள் பெற்றநல்லோர்<br/>
  அடையவறிந்துரைக்க அடியோமுமறிந்தனமே.<br/>
<br/>
  3.35: <br/>
  பாவளருந் தமிழ்மறையின் பயனே கொண்ட<br/>
  பாண்பெருமாள் பாடியதோர் பாடல்பத்திற்<br/>
  காவலனுங்கணவனுமாய்க் கலந்துநின்ற<br/>
  காரணனைக் கறுத்துறநாங்கண்டபின்பு <br/>
  கோவலனுங்கோமானுமானவந்நாள்<br/>
  குரவைபிணை கோவியர்தங்குறி பேகொண்டு<br/>
  சேவலுடன் பிரியாத பெடைபோற்சேர்ந்து<br/>
  தீவினையோர் தனிமையெலாந் தீர்ந்தோநாமே.<br/>
<br/>
  3.36: <br/>
  ஆதிமறையென வோங்கு மரங்கத்துள்ளே<br/>
  அருளாருங்கடலைக் கண்டவன் நம்பாணன்<br/>
  ஓதியதோரிரு நான்குமிரண்டுமான<br/>
  ஒருபத்தும் பற்றாகவுணர்ந்துரைத்தோ<br/>
  நீதியறியாத நிலையறிவார்க்கெல்லா<br/>
  நிலையிதுவேயென்று நிலைநாடிநின்றோம்<br/>
  வேதியர்தாம் விரித்துரைக்கும் விளைவுக்கெல்லாம்<br/>
  விதையாகுமிது வென்றுவிளம்பினோமே.<br/>
<br/>
  3.37: <br/>
  காண்பன வுமுரைப்பனவு மற்றொன்றிக்<br/>
  கண்ணனையே கண்டுரைத்த கடியகாதற்<br/>
  பாண்பெருமாளருள் செய்த பாடல்பத்தும்<br/>
  பழமறையின் பொருளென்று பரவுகின்றோம்<br/>
  வேண்பெரிய விரிதிரை நீர் வையத்துள்ளே<br/>
  வேதாந்த வாரியெனன்றியம்பநின்றோ<br/>
  நாண்பெரியோமல்லோம் நாம் நன்றுந்தீது<br/>
  நமக்குரைப் பாருளரென்று நாடுவோமே.<br/>
<br/>
  சீரார் தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு : மூலம், காரணமும், யானெனது,<br/>
  யாதாமிவை, இருவிலங்கு கழித்து, உறவை,<br/>
  கருமமென, வினைவிடுத்து, என்னதியான்,<br/>
  ஒண்டொடியாள், துய்ய மனத்தர், அறியாத,<br/>
  தத்துவமும், பரக்கும், சோகம், ஒருக்காலே,<br/>
  பொன்னை, வேதத்திரள், மூவுலகும், திருத்தம்,<br/>
  இடம்பெற்றார், இரண்டு, மலையும், கண்ணன்கழல்,<br/>
  பொங்கு, சீர்க்கடல், காசினி, அந்தமிலாபேர்,<br/>
  தான்தனக்கு, கழியாத, நின்னருள், பரவு,<br/>
  அலர்ந்த, சடையன், பாவளரும், ஆதிமறை,<br/>
  காண்பனவும், அடற்புள்.<br/>
  ---<br/>
<br/>
  4. பரமபதசோபானம் <br/>
<br/>
  சிறப்புத்தனியன்<br/>
  தேனேறு தாமரையா டிருமார் பன்றன்<br/>
  றிண்ணருளா லவனடியில் விவேகம் பெற்றிங்<br/>
  கூனேறு பவக்குழியை வெறுத்த தற்பி<br/>
  னூர்விரத்தி யுடன்வினையின் றிரளுக் கஞ்சிக்<br/>
  கூனேறு பிறையிறையோன் சாபந் தீர்த்தான்<br/>
  குரைகழலே சரணடைந்து குரம்பை விட்டு<br/>
  வானேறும் வழிப்படிக ளடைவே கண்ட<br/>
  வண்புகழ்த்தூப் புல்வள்ள லருள்பெற் றோமே.<br/>
<br/>
  4.1: <br/>
  அடற்புள் ளரசினு மந்தணர் மாட்டினு மின்னமுதக்<br/>
  கடற்பள்ளி தன்னினுங் காவிரி யுள்ள முகந்தபிரா<br/>
  னிடைப்பிள்ளை யாகி யுரைத்த துரைக்கு மெதிவரனார்<br/>
  மடைப்பள்ளி வந்த மணமெங்கள் வார்த்தையுண் மன்னியதே.<br/>
<br/>
  4.2: <br/>
  கள்ள மனத்துடன் கண்டு முயன்ற கடுவினையா<br/>
  னள்ளிரு ளாழியி னற்சுவை யைந்தென நாடியவோ<br/>
  ரள்ளலி னாளும் விழுந்தழி யாவகை யாரணநூல்<br/>
  வள்ளல் வழங்கிய வான்படி யான வழியிதுவே.<br/>
<br/>
  4.3: <br/>
  அருவுருவானவையனைத் துமறிவாரேனும்<br/>
  அருங்கலைகள் கற்றுரைக்க வல்லாரேனுந்<br/>
  தரும வழியழியாமற் காப்பாரேனுந்<br/>
  தனிமறையின் தாற்பரியந்தருவாரேனும்<br/>
  இருவினையினொழுக்கத் தாலேவலோராது<br/>
  இங்கேநாஞ்சிறையிருந்த வீனந்தீர்க்குந்<br/>
  திருமகளார் பிரியாத தேவன் றிண்ணந்<br/>
  தேறாதார் திண்படியிலேறதாரே.<br/>
<br/>
  4.4: <br/>
  மறுத்தார் திருவுடன் மார்பிற்றதரித்வன் வாசகத்தை<br/>
  மறுத்தார் மயக்கமும் மற்றதனால் வந்தமாநரகு<br/>
  நிறுத்தார் பவத்தில் நெடுநாளுழன்றமை கண்டதனால்<br/>
  வெறுத்து, ஆரண நெறியே வெள்கியோடவிரைவர்களே.<br/>
<br/>
  4.5: <br/>
  வான்பட்ட மன்னிருளில் மயங்குமாறு<br/>
  மறித்தொரு காலெனை யூழி சென்றால் அன்றோர்<br/>
  ஊன்பட்ட வுடலாழி வினை யொழுக்கில்<br/>
  ஒருகரையுங் காணாதே யொழுகு மாறுந்<br/>
  தேன்பட்ட விடம்போலத்தித்திக்கின்ற<br/>
  சிறுபயனே யுறுபயனென்ற ருந்துமாறுந்<br/>
  தான்பட்ட படியிந் நேர்தானே கண்டு<br/>
  தளர்ந்திடு மேல்வளர்ந்திடுமே தக்கவாறே.<br/>
<br/>
  4.6: <br/>
  உலகத்துயர்ந்தவர் ஒன்றும்பயனிலு றுந்துயரும்<br/>
  அலகிற்படாத அப்போகங்கவர்ந்தெழுமம் புயத்தோன்<br/>
  கலகத் தொழில் மதுகைடபராற் படுங்கட்ட மெண்ணிற்<br/>
  பலகற்ற மெய்யடியார் படியாரிக்கடும்பவத்தே.<br/>
<br/>
  4.7:<br/>
  தந்திரங்கள ளவிலராய்த் தனத்தால் மிக்கதார்<br/>
  வேந்தர் தொழவைய மாண்டார் மாண்டார்<br/>
  சந்திரனுஞ்சூரியனும் வீயுங்காலந்<br/>
  தாரகையின் வடமுற்றுத், தனிவானாளும்<br/>
  இந்திரனுமேறுயர்த்த வீசன்றானும்<br/>
  ஈரிரண்டு முகத்தானுமில்லா வந்நா<br/>
  ணந்திருமால் நிலைகண்டார் நாகமெல்லா<br/>
  நரகென்று நற்பதமே நாடுவாரே.<br/>
<br/>
  4.8: <br/>
  துறவறமே துணிவார் துணுக்கற்ற விளந்துணிவோர்<br/>
  உறவிலராதலின் நாமுயர்ந்தாரு டனொன்றி நின்றோ<br/>
  மறவழி மாற்றி எம்மையலைத் தீர்த்தவர் மன்னருளாற்<br/>
  கறவையுகந்த பிரான் கழல் சூடுங்கருத்தினமே.<br/>
<br/>
  4.9: <br/>
  வந்தனபோல் வருவனவு மனந்தமாகி<br/>
  மாளாத துயர்தருவல் வினை நெருப்புக்கு<br/>
  இந்தனமாயெண்ணிறந்த காலமெல்லாம்<br/>
  இன்னமும் மிப்பவக்குழிக்கே யிழியா வண்ணம்<br/>
  வெந்ததொரு குழவியை நற்குமரனாக்கும்<br/>
  வெறித்துள வவித்தகனார் விதியே கொண்டார்<br/>
  பந்தனமா மவையனைத்தும் பாறுகைக்குப்<br/>
  பழ மறையின் பரம நெறி பயிலுவாரே.<br/>
<br/>
  4.10: <br/>
  கருமாலையில் வருங் கட்டங்கழிக் குங்கருத் துடையார்<br/>
  ஒருமால்பெருகும் யோகின் முயன்றும் அதன்றியு நந்<br/>
  திருமாலடியிணை திண் சரணாகுமெனவரித்துந்<br/>
  தருமாலினியவை தானேயெனத் தக வெண்ணுவரே.<br/>
<br/>
  4.11: <br/>
  முஞ்செய்த வினைத்திரளின் முளைத்த தன்றி<br/>
  முற்றுள்ள முதலரிந்து முளைத்த கூற்றிற்றன்<br/>
  செய்ய திருவருளா லிசைவு பார்த்துத்<br/>
  தழல்சேர்ந்த தூலமெனத் தானே தீர்த்துப்<br/>
  பின்செய்த வினையினினை வொன்றா தொன்றும்<br/>
  பிழைபொறுத்து வேறுளது விரகான் மாற்று<br/>
  மெஞ்செய்ய தாமரைக்கட் பெருமா னெண்ண<br/>
  மெண்ணாதா ரெட்டிரண்டு மெண்ணா தாரே.<br/>
<br/>
  4.12: <br/>
  உறையிட்ட வாளென வூனு ளுறையு முயோகியரை<br/>
  நறைமட் டொழிவற்ற நற்றுள வேந்திய நாயகன்றா<br/>
  னிறைமட் டிலாத நெடும்பயன் காட்ட நினைந்துடலச்<br/>
  சிறைவெட்டி விட்டு வழிப்படுத் தும்வகை செய்திடுமே.<br/>
<br/>
  4.13: <br/>
  முங்கருவியீரைந்தும் மனத்திற்கூட்டி<br/>
  முக்கியமாமருத்திலவை சேர்த்து, அதெல்லாம்<br/>
  நன்குணருமுயிரினிற்சேர்த்து ஐம்பூத்ததை<br/>
  நண்ணுவித்துத் தான் றன் பால்வைக்கு நாதன்<br/>
  ஒன்பதுடன் வாசலி ரண்டுடைத் தாயுள்ளே<br/>
  ஒரு கோடிதுயர் விளைக்கு முடம்பா யொன்றும்<br/>
  வன் சிறையின் றலைவாசல் திறந்து நம்மை<br/>
  வானேற வழிபடுத்த மனமுற்றானே.<br/>
<br/>
  4.14: <br/>
  தெருளார் பிரமபுரத் திறைசேர்ந்து இடந்தீர்ந்தவர் தா<br/>
  மருளார் பிரமபுரச் சிறைதீர்ந்தபின் வந்தெதிர்கொண்டு<br/>
  அருளாலமரர் நடத்த இம்மாயயை கடந்த தற்பின்<br/>
  சுருளார் பவநரகச் சுழலாற்றின் சுழ்ற்சியிலே.<br/>
<br/>
  4.15: <br/>
  விழியல்லால் வேலில்லை விண்ணின் மாதர்<br/>
  மேனியல்லால் வில்லில்லை மீனவற்கு<br/>
  மொழியல்லால முதில்லையென்றுமுன்னாண்<br/>
  முத்திவழி முனிந்தடைந்த மோகந்தீர்ந்தோங்<br/>
  கழியல்லாற் கடலில்லை யென்பார்போலக்<br/>
  காரியமே காரணமென்றுரைப்பார் காட்டும்<br/>
  வழியல்லா வழியெல்லங்கடந்தோம் மற்றும்<br/>
  வானேறும் வழிகண்டோ  மகிழ்ந்திட்டோ மே.<br/>
<br/>
  4.16: <br/>
  வன்பற்றுடன் மயல் பூண்டு மற்றோர்கதியால், இனநாள்<br/>
  என்பற்றது பெறுந்தானமுமெத்தனை போதுளதாந்<br/>
  துன்பற்ற தன்றுணிவாற் றுயர்தீர்க்குந்துழாய் முடியான்<br/>
  இன்புற்ற நல்வழியால் ஏற்றுநற்பதமெண்ணுவமே.<br/>
<br/>
  4.17: <br/>
  பண்டையிருவினையாற்றிற் படிந்து பாரங்<br/>
  காணாதே யொழுகிய நாம் பாக்கியத்தால்<br/>
  வண்டமருமலர் மாதர் மின்னாய் மன்ன<br/>
  வைசயந்தி மணிவில்லாய் விளங்க, வான்சேர்<br/>
  கொண்டலருண் மழை பொழியவந்த தொப்பாங்<br/>
  குளிர்ந்து தெளிந்தமுதாய விரசை யாற்றைக்<br/>
  கண்டணுகிக் கருத்தாலே கடந்து மீளாக்<br/>
  கரைகண்டோ ர் கதியெல்லாங்கதித் திட்டோ மே.<br/>
<br/>
  4.18: <br/>
  பூவளருந்தி ருமாது புணர்ந்த நம்புண்ணியனார்<br/>
  தாவளமான தனித்திவஞ்சேர்ந்து தமருடனே<br/>
  நாவளரும் பெருநான் மறையோதிய கீதமெல்லாம்<br/>
  பாவளருந் தமிழ்ப் பல்லாண்டிசையுடன்பாடுவமே.<br/>
<br/>
  4.19: <br/>
  அடலுரகமுண்டு மிழ்ந்தவருக்கன் போல<br/>
  வழுக்கடைந்து கழுவிய நற்றரளம் போலக்<br/>
  கடலொழுகிக் கரைசேர்ந்த கலமே போலக்<br/>
  காட்டுதீக் கலந்தொழிந்த களிறேபோல<br/>
  மடல்கவரு மயல்கழிந்த மாந்தர்போல<br/>
  வஞ்சிறைபோய் மன்னர்பதம் பெற்றார்போல<br/>
  உடன்முதலா வுயிர்மறைக்கு மாயைநீங்கி<br/>
  யுயர்ந்த பதமே றியுணர்ந்தொன்றினோமே.<br/>
<br/>
  4.20: <br/>
  மண்ணுலகில் மயல்தீர்ந்து மனந்ததும்பி<br/>
  மன்னாத பயனிகந்து, மாலேயன்றிக்<br/>
  கண்ணிலதென்றஞ்சியவன் கழலே பூண்டு<br/>
  கடுஞ்சிறை போய்க்கரையே றுங்கதியேசென்று<br/>
  விண்ணுலகில் வியப்பெல்லாம் விளங்கக் கண்டு<br/>
  விண்ணவர்தங்குழாங்களுடன் வேதம்பாடிப்<br/>
  பண்ணுலகிற் படியாத விசையாற்பாடும்<br/>
  பல்லாண்டே பல்லாண்டும் பாடுவோமே <br/>
<br/>
  4.21: <br/>
  மாளாத வினையனைத்தும் மாளநாம் போய்<br/>
  வானேறி மலர்மகளாரன்பூணுந்<br/>
  தோளாத மாமணிக்குத் தொண்டுபூண்டு<br/>
  தொழுதுகந்து தோத்திரங்கள் பாடியாடிக்<br/>
  கேளாத பழமறையின் கீதங்கேட்டுக்<br/>
  கிடையாத பேரின்பம் பெருகநாளு<br/>
  மீளாத பேரடிமைக்கன்பு பெற்றோ<br/>
  மேதினியிலி ருக்கின்றோம் விதியினாலே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு : அடற்புள், கள்ளமன, அருவுரு-அனைத்தும்,<br/>
  மறுத்தார், வான்பட்ட, உலகத்து, தந்திரங்களளவிலர்,<br/>
  துறவறமே, வந்தன, கருமாலை, முஞ்செய்த,<br/>
  உறையிட்ட, முன்கருவி, தெருளார், விழியல்லால்<br/>
  வன்பற்றுடன், பண்டையிரு, பூவளரும், அடலுரகம்,<br/>
  மண்ணுலகின், மாளாத, எண்டள.<br/>
  ---<br/>
<br/>
  5. பரமதபங்கம் <br/>
<br/>
  5.1:<br/>
  எண்டள வம்புயத்துள் இலங்கும்மறுகோணமிசை<br/>
  வண்பணிலந்திகிரி வளைவில்வளைவாய்முசலந்<br/>
  திண்கையிலகுசம் சீர்திகழுங்கதை செங்கமலம்<br/>
  எண்படையேந்திநின்றான் எழிலாழியிறையவனே.<br/>
<br/>
  5.2: <br/>
  விடுநெறியஞ்சி விடத் தொடக்கிய<br/>
  விதியரடைந்து தொழத்த ழைத்ததெழு<br/>
  விழியருள் தந்து விலக்கடிக்களை<br/>
  விரகிலியம்பி விலக்கி வைத்தனர்<br/>
  கொடுவினையென் பதனைத் தினைத்தனை<br/>
  கொணர்த லிகந்த குணத்தனத்தினர்<br/>
  குருகையில் வந்து கொழுப்படக்கிய<br/>
  குலபதி தந்த குறிப்பில் வைத்தனர்<br/>
  கடுநரகன் புகழற்றி மற்றொரு<br/>
  கதி பெறுமன்பிலெமைப் பொருத்தினர்<br/>
  கமலையுகந்த கடற் கிடைக்கடல்<br/>
  கருணை யுயர்ந்ததிடர்க் கொருக்கினர்<br/>
  படுமுதலின்றி வளர்த்த நற்கலை<br/>
  பலபலவொன்ற வெமக்குரைத்தனர்<br/>
  பழ மறையந்தி நடைக் கிடைச்சுவர்<br/>
  பரமதமென்றதிடித்த பத்தரே.<br/>
<br/>
  5.3: <br/>
  போமுரைக்கும் பொருள் யாமறியோம் பொருளார் மறையிற்<br/>
  றாமுரைக்கின்றன தாமேயறியுந் தரமுடையார்<br/>
  ஆமுரைக்கென்றி வையாய்ந்தெடுத்து ஆரண நூல் வழியே<br/>
  நாமுரைக்கும் வகை நல்லருளேந்திநவின்றனரே.<br/>
<br/>
  5.4: <br/>
  சித்துமசித்து மிறையுமெனத் தெளிவுற்றுநின்ற<br/>
  தத்துவ மூன்றும் தனித்தனிகாட்டுந்தனி மறையான்<br/>
  முத்திவழிக்கிது மூலமெனத் துணிவார்களையுங்<br/>
  கத்தி மயக்குங்கத கரை நாங்கடிகின்றனமே.<br/>
<br/>
  5.5: <br/>
  முத்தின் வடங்களென முகுந்தன் புனைமூவகையாஞ்<br/>
  சித்திலருசுருதிச் செவ்வைமாறிய சிந்தைகளாற்<br/>
  பத்திலிரண்டு மெய்க்கப் பகட்டும் பரவாதியர்தங்<br/>
  கத்தில் விழுந்தடைந்த அழுக்கின்று கழற்றினமே.<br/>
<br/>
  5.6: <br/>
  நாக்கியலும் வகை நம்மையளித்த வர்நல்லருளாற்<br/>
  பாக்கியமேந்திப் பரனடியார் திறம்பார்த்ததற்பின்<br/>
  றாக்கியர் தங்கள் டலைமிசை தாக்கித் தனிமறைதான்<br/>
  போக்கிய மென்றதனில் பொய்ம்மதங்களைப் போக்குவமே.<br/>
<br/>
  5.7: <br/>
  தீவகை மாற்றி அன்றோர்தேரிலா ரணம்பாடிய நந்<br/>
  தேவகிசீர் மகனார் திறம்பாவருள் சூடியநா<br/>
  மூவகைய மறியாத்தத்துவத்தின் முகமறிவார்<br/>
  நாவகையே நடத்தும் நடைபார்த்து நடந்தனமே.<br/>
<br/>
  5.8: <br/>
  வேலைப்புறமகங்காண்பது போல் வேதநன்னெறிசேர்<br/>
  நூலைப்புற மகங்காண்டலில் னுண்ணறிவின்றி நின்றீர்<br/>
  மாலைப் பெற வழிகாட்டிய தேசிகர் வாசகமே<br/>
  யோலைப்புறத் திலெழுதுகின்றோம் உள்ளெழுதுமினே.<br/>
<br/>
  5.9: <br/>
  சிறைநிலையாம் பவத்தில் சிறுதேனின்பமுண்டுழல்வார்<br/>
  மறைநிலைகண்டறியா மயன் மாற்றிய மன்னருளாற்<br/>
  றுறைநிலை பாரமெனத் துளங்காவமுதக்கடலாம்<br/>
  இறைநிலையாமுரைத்தோம் எங்குருக் களியம்பினவே.<br/>
<br/>
  5.10: <br/>
  வெறியார் துளவுடை வித்தகன்றன்மையின் மெய்யறிவார்<br/>
  குறியார் நெடியவரென்று ஒருகுற்றம் பிறர்க்குரையார்<br/>
  அறியார் திறத்திலருள்புரிந்து ஆரண நன்னெறியாற்<br/>
  சிறியார் வழிகளழிப்பதுங் தீங்குகழிப்பதற்கே.<br/>
<br/>
  5.11:<br/>
  மிண்டுரைக்க விரகு தருந்தருக்கங்கொண்டே<br/>
  வேண்டுங்கால் வேண்டுவதே விளம்புகின்றார்<br/>
  கண்டதற்கு விபரீதங்கத்து கின்றார்<br/>
  காணாத குறைமறையிற் காட்ட நிற்பார்<br/>
  பண்டொருத்தன் கண்டுரைத்தேன் நானேயென்னப்<br/>
  பலவகையிலு பாதிகளாற் படிந்து வீழ்வார்<br/>
  கொண்டலொக்குந் திருமேனிமாயக் கூத்தன்<br/>
  குரைகழல் சேர்விதிவகையிற் கூடாதாரே.<br/>
<br/>
  5.12: <br/>
  கண்டது மெய்யெனில் காணுமறையிலறிவு கண்டோ ம்<br/>
  கண்டதலாத திலதெனில் கண்டிலங்குற்றமிதிற்<br/>
  கண்டதுபோல் மறைகாட்டுவதும் கண்டதொத்ததனால்<br/>
  உண்டதுகேட்கும் உலோகாயதரென்றுமீறுவதே.<br/>
<br/>
  5.13: <br/>
  கண்டதனாற் கானாத தனுமிக்கின்றார்<br/>
  கண்டொருத்தனுரைத்ததனைக் கவருகின்றார்<br/>
  உண்டுபசிகெ டுமென்றே யுனர்ந்துண் கின்றார்<br/>
  ஒன்றாலேயொன்றைத் தாஞ்சதிக்கின்றார்<br/>
  பண்டுமுலையுண்டதனால் முலையுண்கின்றார்<br/>
  பார்க்கின்றார் பலவல்லாத் தம்மை மற்றும்<br/>
  கண்டு மதி கெட்ட நிலை காணகில்லார்<br/>
  காணாத திலதென்று கலங்குவரே.<br/>
<br/>
  5.14: <br/>
  காணாதில தெனுங்கல்வி யினாரைக் கடிந்ததற்பின்<br/>
  கோணார்குதர்க்கங்கள் கொண்டே குழப்பும் பவுத்தர்களி<br/>
  னாணாதனைத்துமில தென்றும் நால்வகையன்றிதென்றும்<br/>
  வாணாளறுக்கின்ற மத்திமத்தான் வழிமாற்றுவமே.<br/>
<br/>
  5.15: <br/>
  மானமிலைமேயமிலை யென்றும் மற்றோர்<br/>
  வாதநெறியிலையென்றும் வாதுபூண்ட<br/>
  தானுமிலை தன்னுரையும் பொருளுமில்லை<br/>
  தத்துவத்தினுணர்த்தி சயமில்லையென்றும்<br/>
  வானவருமான வருமனமும் வெள்க<br/>
  வளம்பேசுமதி கேடன்மத்திமத்தான்<br/>
  றேனநெறிகொண்டனைத்துந்தி ருடாவண்ணஞ்<br/>
  செழுமதிபோலெழு மதியாற் சேமித்தோமே.<br/>
<br/>
  5.16: <br/>
  முற்றுஞ்சகத்திலதென்றே பகட்டியமுட்டரை, நாஞ்<br/>
  சுற்றுந்துறந்து துறையில்நின்றே துகளாக்கியபின்<br/>
  மற்றொன்றிலது மதிபலவுண்டென்று வஞ்சனையாற்<br/>
  சற்றுந்துறந்த யோகாசரனைச் சதிக்கின்றனமே.<br/>
<br/>
  5.17: <br/>
  உளக்கதியை நாமுள்ளியுள்ளந்தேறி<br/>
  உலகத்தாருகந்திசைய வுலகுண்டென்றோம்<br/>
  இளக்கவாரிதாகிய நற்றருக்கஞ்சேர்ந்த<br/>
  வெழின்மறையிலீ சனுடனெம்மைக் கண்டோ ம்<br/>
  விளக்குநிரைபோல் மதிகள் வேறாய் வேறொன்<br/>
  றறியாதே விளங்குமென விளம்புகின்ற<br/>
  களக்கருத்தன் கண்ணிரன்டு மழித்தோம் நாணாக்<br/>
  காகம்போற் றிரிந்தவனென் கதறுமாறே.<br/>
<br/>
  5.18: <br/>
  பொருளொன்றிலதென்று போதமொன்றுகொண்ட பொய்யரை, நாந்<br/>
  தெருள்கொண்டு தீர்த்த பின் காணவொண்ணாப் பொருள்தேடுகின்ற<br/>
  மருள்கொண்ட சூதுரைக்கும் சௌத்திராந்திகன்வண்ணிக்கை நாம்<br/>
  இருள்கொண்ட பாழ்ங்கிணரென்று இகழ்ந்தோடவியும்புவமே.<br/>
<br/>
  5.19: <br/>
  நிலையில்லாப் பொருள்மதியை விளைத்துத் தான்<br/>
  சேர்நிறங்கொடுத்துத் தானழியுந், தன்னால்வந்த<br/>
  நிலையில்லாமதி தன்னில்நிறத்தைக் காணும்<br/>
  இதுகாணும் பொருள் காண்கையென்ற நீசன்<br/>
  முலையில்லாத் தாய்கொடுத்த முலைப்பாலுண்ணும்<br/>
  முகமில்லாமொழியெனவே மொழிந்த வார்த்தை<br/>
  தலையில்லாத் தாளூருங்கணக்காய் நின்ற<br/>
  கட்டளை நாங்கண்டின்று காடினோமே.<br/>
<br/>
  5.20: <br/>
  காண்கின்றவனிலை காட்சியுங்கண்டதுமுண்டு, அவைதாம்<br/>
  எண்கொண்டனவன்று இவற்றிற்குணமு நிலையுமிலை<br/>
  சேண்கொண்டசந்ததியால் சேர்ந்துமொன்றென நிற்க்குமென்ற<br/>
  கோண்கொண்டகோளுரை வைபாடிகன் குறைகூறுவமே.<br/>
<br/>
  5.21: <br/>
  கும்பிடுவாராரென்று தேடுகின்றார்<br/>
  குணங்களையுந்தங்க ளுக்குக் கூறுகின்றார்<br/>
  தம்படியைத்தமர்க்குரைத்துப் படிவிக்கின்றார்<br/>
  தமக்கினிமேல் வீடென்று சாதிக்கின்றார்<br/>
  தம்புடவையுணல் குறித்து நெடிதெண்கின்றார்<br/>
  சந்ததிக்குத் தவம்பலிக்கத் தாம் போகின்றார்<br/>
  செம்படவர் செய்கின்ற சிற்றினிப்பைச்<br/>
  சேவகப் பற்றுடனே நாஞ்செகுத்திட்டோ மே.<br/>
<br/>
  5.22: <br/>
  வேதங்கண் மௌலிவிளங்க வியாசன் விரித்த நன்னூற்<br/>
  பாதங்களான பதினாறில் ஈசன்படிமறைத்துப்<br/>
  பேதங்களில்லையென்று ஓர்பிரமப்பிச்சியம்புகின்ற<br/>
  போதங்கழிந்தவனைப் புத்தர்மாட்டுடன் பூட்டுவமே.<br/>
<br/>
  5.23: <br/>
  பிரிவில்லா விருளொன்று பிணக்கொன்றில்லப்<br/>
  பெருவெயிலை மறைத்துலகங்காட்டுமென்ன<br/>
  வறிவில்லா வறிவொன்றையவித்தைமூடி<br/>
  யகம்புறமென்றி வையனைத்துமைக்குமென்பார்<br/>
  செறிவில்லாப் புத்தருடன் சேர்ந்துகெட்டார்<br/>
  சீவனையுமீசனையுஞ்சிதைக்கப்பார்த்தார்<br/>
  நெறியில்லா நேர்வழியுந்தானேயானா<br/>
  னெடுமாலை நாமடைந்து நிலைபெற்றோமே.<br/>
<br/>
  5.24: <br/>
  சோதனைவிட்டொருத்தஞ்சொல மெய்யெனச் சோகதரைச்<br/>
  சேதனையற்றவரென்று சிதைத்தபின், சீவர்கட்கோர்<br/>
  வேதனைசெய்கை வெறுமறமென்று விளம்பிவைத்தே<br/>
  மாதவமென்று மயிர் பறிப்பார்மயல் மாற்றுவமே.<br/>
<br/>
  5.25: <br/>
  சொன்னார் தாஞ்சொன்ன தெலாந்துறவோ மென்றுஞ்<br/>
  சொன்னதுவே சொன்னதலதாகுமென்றுந்<br/>
  தின்னாதுந்தின்னுமது மேகமென்றுஞ்<br/>
  சிறியனுமாம் பெரியனுமாஞ்சீவனென்றும்<br/>
  மன்னாதுமன்னுமதுமொன்றேயென்றும்<br/>
  வையமெலாம் விழுகின்ற தென்றுமென்றுந்<br/>
  தென்னாடும் வடநாடுஞ்சிரிக்கப் பேசுஞ்<br/>
  சினநெறியார் சினமெல்லாஞ்சிதைத்திட்டோ மே.<br/>
<br/>
  5.26: <br/>
  ஏகாந்திகமொன்றுமில்லையென்று ஆசையைத்தாமுடுப்பார்<br/>
  சோகாந்தமாகத் துறப்புண்டபின் றொழில்வைதிகமென்று<br/>
  ஏகாந்திகள்சொன்ன வீசன்படியில் விகற்பமெண்ணும்<br/>
  லோகாந்தவீணர்தம் வேதாந்த வார்த்தை விலக்குவமே.<br/>
<br/>
  5.27: <br/>
  ஒன்றெனவும் பலவெனவுந்தோற்றுகின்ற<br/>
  உலகெல்லாமொரு பிரமந்தானேயாக்கி<br/>
  நன்றெனவுந்தீதெனவும் பிரிந்தவெல்லா<br/>
  நன்றன்றுதீதன்றேயென நவின்றார்<br/>
  கன்றுமலர்பசுவு மலராகி நின்றே<br/>
  கன்றாகிப் பசுவாகி நின்றவண்ணம்<br/>
  இன்றுமறைமாட்டுக்கோரிடையனான<br/>
  ஏகாந்தியிசைந்திட நாமியம்பினோமே.<br/>
<br/>
  5.28: <br/>
  சாயா மறைகளிற் சத்தந்தெளிந்திடச் சாற்றுதலாற்<br/>
  றூயாரிவரென்று தோன்றநின்றே பலசூதுகளான்<br/>
  மாயாமதமும் மறுசினவாதும் பவுத்தமுஞ்சேர்<br/>
  வையாகரணர்சொல்லும் மறுமாற்றங்கள் மாற்றுவமே.<br/>
<br/>
  5.29: <br/>
  கலத்திற் கலங்கி வருங்காணிக்கெல்லாங்<br/>
  கண்ணாறுசதிர வழிகட்டுவார் போல்<br/>
  உலகத்தில் மறைசேர்ந்தவுரைக டம்மால்<br/>
  ஒருபிழியுஞ்சேராமலு பகரித்தார்<br/>
  பலகத்தும் பவுத்தர்முதலான பண்டைப்<br/>
  பகற்கள்ளர் பகட்டழிக்கப் பரவும் பொய்யாஞ்<br/>
  சிலகற்றுச் சித்தாந்தமறியகில்லாச்<br/>
  சிறுவரினி மயங்காமற் சேமித்தோமே.<br/>
<br/>
  5.30: <br/>
  கண்டதலாதன கட்டுதலாற்f கண்டவிட்டதனாற்<br/>
  பண்டுள தானமறைக்குப் பழமையை மாற்றுதலாற்<br/>
  கொண்டதுமீசனைக் கொள்ளாவகையென்று கூறுதலால்<br/>
  கண்டகராய் நின்ற காணாதர் வாதங்கழற்றுவமே.<br/>
<br/>
  5.31: <br/>
  ஆகமத்தை யனுமான மென்கையாலும்<br/>
  அழியாத மறையழிக்க நினைத்தலாலும்<br/>
  போகமற்றொரு பலம் போற்கிடக்கை தானே<br/>
  புண்ணியர்க்கு வீடென்று புணர்த்தலாலு<br/>
  மாகமொத்த மணிவண்ணன் படியை மாற்றி<br/>
  மற்றவனுக்கொரு படியை வகுத்தலாலுங்<br/>
  காகமொத்த காணாத தன் கண்ணை வாங்கிக்<br/>
  காக்கைக்காரென்றலற்றக் காட்டினோமே.<br/>
<br/>
  5.32: <br/>
  கோதம நூல்களைக் குற்றமிலாவகை கூட்டலுமாங்<br/>
  கோதுகழித்து ஒருகூற்றிற்குணங்களைக் கொள்ளவுமாம்<br/>
  யாது மிகந்து ஒருநீதியையாமேவகுக்கவுமாம்<br/>
  வேதியர் நன்னயவித்தரமென்பது மெய்யுளதே. <br/>
<br/>
  5.33: <br/>
  நான் மறைக்குத்துணையாக நல்லோரெண்ணு<br/>
  நாலிரண்டிலொன்றான நயநூல்தன்னிற்<br/>
  கூன்மறைத்தல் கோதுளது கழித்தன் மற்றோர்<br/>
  கோணாத கோதில் வழிவகுத்தலன்றி<br/>
  யூன்மறைத்த வுயிரொளிபோலொத்த தொவ்வாது<br/>
  உயிரில்லாக்காணாத முரைத்தவெல்லாம்<br/>
  வான்மறைக்கமடிகோலும் வண்ணமென்றொ<br/>
  மற்றிதற்கார் மறுமாற்றம் பேசுவாரே.<br/>
<br/>
  5.34: <br/>
  ஈசனுமற்றணங்குமிலதென்று எழில்நான்மறையிற்<br/>
  பேசியநல்வினையால் பெரும்பாழுக்கு நீரிறைக்கு<br/>
  நீசரைநீதிகளானிக மாந்தத்தினூல் வழியே<br/>
  மாசின்மனங்கொடுத்தும் மறுமாற்றங்கண்f மாற்றுவமே.<br/>
<br/>
  5.35: <br/>
  கனைகடல்போலொரு நீராஞ்சூத்திரத்தைக்<br/>
  கவந்தனையு மிராகுவையும் போலக்கண்டு<br/>
  நினைவுடனே நிலைத்தரும மிகந்து நிற்கு<br/>
  நீசர்நிலை நிலைநாட வண்ணமெண்ணி<br/>
  வினைபரவுசைமினியார் வேதநூலை<br/>
  வேதாந்த நூலுடனே விரகாற்கோத்த<br/>
  முனையுடைய முழுமதி நம்முனிவர்சொன்ன<br/>
  மொழிவழியே வழியென்று முயன்றிட்டோ மே.<br/>
<br/>
  5.36: <br/>
  முக்குணமாய்நின்ற மூலப்பிரகிருதிக்கு, அழியா<br/>
  வக்குணமற்ற அருத்துணை மற்றதற் கீசனிலை<br/>
  இக்கணனைப்படியை யைந்துமெண்ணில் முன்முத்தியென்னும்<br/>
  பக்கணவீணர் பழம்பகட்டைப் பழுதாக்குவமே.<br/>
<br/>
  5.37: <br/>
  ஈசனிலனென் பதனா லென்றுஞ்சீவர்<br/>
  எங்குமுளரிலருணர்வை யென்றவத்தாற்<br/>
  பாசமெனும் பிரகிருதிதன்னால் என்றும்<br/>
  பலமுமிலை வீடுமிலை யென்னும் பண்பாற்<br/>
  காசினி நீர் முதலான காரியங்கள்<br/>
  கச்சபத்தின் கால்கை போலென்னுங்கத்தால்<br/>
  நாசமலதிலை காணும் ஞாலத்துள்ளீர்<br/>
  நாமிசையாச் சாங்கியத்தை நாடுவார்க்கே.<br/>
<br/>
  5.38: <br/>
  தாவிப்புவனங்கள் தாளினை சூட்டிய, தந்தையுந்திப்<br/>
  பூவிற்பிறக்கினும் பூதங்களெல்லாம் புணர்த்திடினு<br/>
  நாவிற்பிரிவின்றி நாமங்கை வாழினும் நான்மறையிற்<br/>
  பாவித்ததன்றியுரைப்பது பாறும் பதர்த்திரளே.<br/>
<br/>
  5.39: <br/>
  காரணனாயுலக ளிக்குங்கண்ணன் றேசைக்<br/>
  கண்ணாடி நிழல் போலக் காண்கையாலுந்<br/>
  தாரணையின் முடிவான சமாதிதன்னைத்<br/>
  தனக்கேறும் விளக்கென்று தனிக்கையாலுங்<br/>
  காரணமாமது தனக்குப்பயனாஞ்<br/>
  சீவன்கைவலிய நிலையென்று கணிக்கையாலுங்<br/>
  கோரணியின் கோலமெனக்குக் குறிக்கலாகுங்<br/>
  கோகனகத்தயன் கூறுஞ்சமயக் கூற்றே.<br/>
<br/>
  5.40: <br/>
  சாதுசனங்களெலாஞ்சச்சை யென்னும் சலம்புணர்த்தார்<br/>
  கோதம சாபமொன்றால் கொடுங்கோலங்கள் கொண்டுலகிற்<br/>
  பூதபதிக்கடியா ரெனநின்று அவன் பொய்யுரையால்<br/>
  வேதமகற்ற நிற்பார் விகற்பங்கள் விலக்குவமே.<br/>
<br/>
  5.41: <br/>
  மாதவனே பரனென்று வையங்காண<br/>
  மழுவேந்திமயல் றீர்க்க வல்லதேவன்<br/>
  கைதவமொன்று கந்தவரைக் கடியசாபங்<br/>
  கதிவியதாலதன் பலத்தைக்கருதிப் பண்டை<br/>
  வேதநெறியணுகாது விலங்குதாவி<br/>
  வேறாகவிரித் துரைத்த விகற்பமெல்லாம்<br/>
  ஓதுவதுகுத்திரத்துக் கென்றுரைத்தான்<br/>
  ஓதாதே யோதுவிக்கு மொருவன்றானே.<br/>
<br/>
  5.42: <br/>
  கந்தமலர்மகள் மின்னுங்காரார் மேனிக்<br/>
  கருணைமுகில் கண்ட கண்கள் மயிலாயாலும்<br/>
  அந்தமில்பேரின்பத் திலடியரோடே<br/>
  அடிமையெனும் பேரமுத மருந்திவாழத்<br/>
  தந்தமதி யிழந்தரனார் சமயம்புக்குத்<br/>
  தழல்வழிபோய்த் தடுமாறித் தளர்ந்து வீழ்ந்தீர்<br/>
  சந்தநெறி நேரறிவார் சரணஞ்சேர்ந்து<br/>
  சங்கேதத்தவ முனிவீர் தவிர்மினீரே. <br/>
<br/>
  5.43: <br/>
  யாதுமிலாதவன்றும் யவர்க்குந்நன்றியெண்ணிய, நம்<br/>
  மாதவனார் வதனத்தமுதுண்ணும் வலம்புரிபோல்<br/>
  வாதுகளாலழியா மறைமௌலியின் வான்பொருளே<br/>
  யோதியபஞ்சாத்திரமுகவாரை யொழுக்குவமே.<br/>
<br/>
  5.44: <br/>
  பூவலருந்தி ருவுந்திப்புனிதன் வையம்<br/>
  பொன்னடியாலளந்திருவர் போற்றிநின்ற<br/>
  நாவலருங்கலைகளெலாந் தன்னை நாட<br/>
  நாடாத நன்னதியா நணுகு நாதன்<br/>
  கோவலனாய் நிரையளித்த நிறைபோல் வேதங்<br/>
  கோவாகக் கோமானாயதன் பால்சேர்த்துக்<br/>
  காவலிது நல்லுயிருக்கென்று காட்டுங்<br/>
  கார்த்தயுகக் கதிகண்டோ ங்கரை கண்டோ மே.<br/>
<br/>
  5.45: <br/>
  நமக்கார்துணையென நாமென்றருள் தருநாரணனார்<br/>
  உமக்காறிவையென்ற டியிணைகாட்ட உணர்ந்தடையும்<br/>
  எமக்கோர்பரமினியில்லாது இருவினைமாற்றுதலிற்<br/>
  றமக்கேபரமென்று தாமுயலுந்த ரஞ்சாற்றுவமே.<br/>
<br/>
  5.46: <br/>
  பலத்திலொருதுவக்கற்ற பதவிகாட்டிப்<br/>
  பல்லுயிருந்தடுமாறப் பண்ணுகின்ற<br/>
  கலித்திரளின் கடுங்கழுதைக்கத் துமாற்றிக்<br/>
  கண்ணுடையார் கண்டுரைத்த கதியைச் சொன்னோம்<br/>
  வலத்தில குமறு வொன்றாமல் மறுவொன்றில்லா<br/>
  மாமணியாய் மலர் மாதரொளியாம், மந்நன்<br/>
  னலத்திலொரு நிகரில்லா நாதன் பாத<br/>
  நல்வழியாமல் வழக்கார் நடத்துவாரே.<br/>
<br/>
  5.47: <br/>
  எல்லார்க்குமெளிதான வேற்றத்தாலும்<br/>
  இனியுரைக்கை மிகையான விரக்கத்தாலுஞ்<br/>
  சொல்லார்க்கு மளவாலும மைதலாலுந்<br/>
  துணிவரிதாய்த் துணைதுறக்குஞ்சுகரத்தாலுங்<br/>
  கல்லார்க்குங்கற்றார் சொற்கவர்தலாலுங்<br/>
  கண்ணனுரை முடிசூடி முடித்தலாலு<br/>
  நல்லார்க்குந்தீயார்க்கு மிதுவே நன்றா<br/>
  நாரணற்கேயடைக்கலமாய் நணுகுவீரே.<br/>
<br/>
  5.48: <br/>
  பண்டைமறைக்குப் பகையெனநின்ற பரமதங்கள்<br/>
  கொண்டவர்கொள்ளும் பயனொன்றிலதெனுங்கூர் மதியால்<br/>
  வண்டுவரைக் கரசான நம்மாயனை, வானுலகிற்<br/>
  கண்டுகளிப்பதெனும் காதலொன்றைக் கருதுவமே.<br/>
<br/>
  5.49: <br/>
  கலந்திகழும் போகங்கள் கண்டுவெள்கிக்<br/>
  காரியமுங்காரணமுங்கடந்து நாம் போய்க்<br/>
  குலந்திகழுங்குருக்களடி சூடி மன்னுங்<br/>
  குற்றவேலடியவர் தங்குழாங்கள் கூடி<br/>
  வலந்திக ழுந்திருமகளும் மற்றிடத்தே<br/>
  மன்னிய மண்மகளா ருநீளையாரு<br/>
  நலந்திகழ வீற்றிருந்த நாதன் பாத<br/>
  நமக்கிதுவே முடியென்ன நண்ணினோமே.<br/>
<br/>
  5.50: <br/>
  மானங்களின்றி வகுத்துறைக்கின்ற மதங்களெலாந்<br/>
  தானங்களன்று தரும நெறிக்கென்று சாற்றியபின்<br/>
  வானங்கவர்ந்து மறைமுடி சூடிய மாதவத்தோர்<br/>
  ஞானங்களொன்ற நடக்கின்ற நல்வழி நாடுவமே.<br/>
<br/>
  5.51: <br/>
  தன்னடிக்கீழுலகேழையும்வைத்த தனிதிருமால்<br/>
  பொன்னடிக்கேற்கின்ற புண்ணியர்கேண்மின், புகலறிவார்<br/>
  முன்னடிபார்த்து முயலுதலால் அவர்சாயையெனப்<br/>
  பின்னடிபார்த்து நடந்து பெரும்பதமேறுவமே.<br/>
<br/>
  5.52: <br/>
  வையமெலாமிருள் நீக்கு மணிவிளக்காய்<br/>
  மன்னிய நான் மறைமௌலி மதியே கொண்டு<br/>
  மெய்யலது விளம்பா தவியாசன் காட்டும்<br/>
  விலக்கில்லா நல்வழியே விரைந்து செல்வீர்<br/>
  ஐயமறவறு சமயக்குறும்பறுத்தோம்<br/>
  அணியரங்க ரடியவர்க்கேயடிமை செய்தோ<br/>
  மையகடல்வட்டத்துண்f மற்றுந்தோற்றும்<br/>
  வாதியர்தம் வாய்ப்பகட்டை மாற்றினோமே.<br/>
<br/>
  5.53: <br/>
  கோதவமொன்றில்லாத தகவேகொண்ட<br/>
  கொண்டலென வந்துலகிலைவர்க்கன்று, ஓர்<br/>
  தூதுவனாயொரு கோடிமறைகளெல்லாந்<br/>
  தொடர்ந்தோடத் தனியோடித்துயரந்தீர்த்த<br/>
  மாதவனார்வட கொங்கில் வானியாற்றின்<br/>
  வண்ணிகை நன்னடங்கண்டு மகிழ்ந்து வாழும்<br/>
  போது, இவை நாம் பொன்னயிந்தை நகரில் முன்னாட்<br/>
  புணராத பரமதப்போர் பூரித்தோமே.<br/>
<br/>
  5.54: <br/>
  திகிரி மழுவுயர்குந்தந்தண்டங்குசம் பொறி<br/>
  சிதறுசதமுக வங்கிவாள் வேலமர்ந்ததுந்<br/>
  தெழிபணில சிலைகண்ணி சீரங்க செவ்வடி<br/>
  செழியகதை முசலந்தி சூலந்தி கழ்ந்ததும்<br/>
  அகிலவுலகுகள் கண்டையாயோரலங்கலில்<br/>
  அடையவடைவிலிங்க வாசின்றி நின்றதும்<br/>
  அடியுமருகணையு மரவாமென்ன நின்று அடி<br/>
  யடையு மடியரையன் பினலஞ்சலென்பது<br/>
  மகிழுமமரர் கணங்கள் வானங்கவர்ந்திட<br/>
  மலியுமசுரர் புணர்த்த மாயந்துரந்ததும்<br/>
  வளருமணிமணிமின்ன வானந்திகொண்டிட<br/>
  மறைமுறை முறைவணங்க மாறின்றிவென்றதுஞ்<br/>
  சிகியிரவிமதியமு மிழ்தேசுந்த வெண்டிசைத்<br/>
  திணிமருள்செகவுகந்து சேமங்கள் செய்ததுந்<br/>
  திகழரவணை யரங்கர்தே சென்னமன்னிய<br/>
  திரிசுதரிசனர் செய்யவீரெண் புயங்களே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு : எண்டள, விடுநெறி, போமுரை, சித்தும்<br/>
  முத்தின், நாக்கியல், தீவகை, வேலை, சிறைநிலை,<br/>
  வெறியார், மிண்டு, கண்டதுமெய், கண்டதனால், கணாது, <br/>
  மானமிலை, முற்றும், உளக்கதி, பொருளொன்றிலது,<br/>
  நிலையில்லா, காண்கின்ற, கும்பிடு, வேதங்கள், <br/>
  பிரிவில்லா, சோதனை, சொன்னார், ஏகாந்திகம், ஒன்றென, <br/>
  சாயா, கலகத்தில், கண்டதலாதன, ஆகமத்தை, <br/>
  கோதம, நான்மறைக்கு, ஈசனும், கனைகடல்,<br/>
  முக்குணமாய், ஈசனிலன், தாவி, காரணமாய்,<br/>
  சாது, மாதவனே, கந்த, யாதும், பூவலரும்,<br/>
  நமக்கார், பலத்தில், எல்லார்க்கும், பண்டைமறை,<br/>
  கலந்திகழும், மானங்கள், தன்னடி, வையமெலாம், <br/>
  கோதவம், திகரி, வாழி.-<br/>
  --------<br/>
<br/>
  6. மெய்விரதமான்மியம் <br/>
<br/>
  6.1: <br/>
  வாழியருளாளர் வாழியணியத்திகிரி<br/>
  வாழியெதிராசன் வாசகத்தோர் வாழி<br/>
  சரணாகதியெனுஞ்சார்வுடன் மற்றொன்றை<br/>
  அரணாகக் கொள்ளாதாரன்பு.<br/>
<br/>
  6.2: <br/>
  எண்டிசையுங்கடலேழு மலைகளேழும்<br/>
  ஈரேழு வையகமும் படைத்திலங்கும்<br/>
  புண்டரிகத்தயன் புணர்த்த பெரிய வேள்விப்<br/>
  புனித நறும் போக்கியத்தையுவந்து வந்துதொண்டையெனுமண்டலத்தினடுவிற்பாரிற்<br/>
  றூநிலமெய்விரதத்துத் தோன்றிநின்ற<br/>
  கொண்டலருட்குணமேநாங்கூறுகின்றோங்<br/>
  கூர்மதியீர் குறியாகக் கொண்மீனீரே.<br/>
<br/>
  6.3: <br/>
  வம்மின்புலவீர் அருளாளப் பெருமாளென்று மருளாழி<br/>
  யம்மானென்றும் திருமகளைப் பெற்றுமெனெஞ்சங்கோயில் கொண்ட<br/>
  பேரருளாளரென்றும் வியப்ப விருதூதும் படிகரை புரண்ட<br/>
  கருணைக்கடலை இவ்வண்ணம் பேசுவீர் ஈதென்னபாங்கே.<br/>
<br/>
  6.4: <br/>
  ஒன்றே புகலென்று உணர்ந்தவர் காட்டத் திருவருளால்<br/>
  அன்றே அடைக்கலங்கொண்ட நம்மத்திகிரித் திருமால்<br/>
  இன்றேயிசையினிணையடி சேர்ப்பர் இனிப்பிறவோ<br/>
  நன்றே வருவதெலாம் நமக்கு பரமொன்றிலதே.<br/>
<br/>
  6.5: <br/>
  வம்பவிழ் போதமர் மாதருகந்த அம்மானிதியைத்<br/>
  தன்பலமே கொண்டு காணக்கருதிய தாமரையோன்<br/>
  முன்பல குற்றத்து வல்வினைமொய்க்க முகழ் மதியாய்<br/>
  அம்புலி வேண்டிய பாலனைப் போல வழுதனனே.<br/>
<br/>
  6.6: <br/>
  அடங்காக் கரணங்கள் ஐந்துடனாறு மடக்கி முன<br/>
  நெடுங்காலமின்னிலமே நிலையாப் பூண்டு நீடுறைவான்<br/>
  சடங்காற்பெரிய தவங்கள் செய்தேன் என்னதன்மையிதென்று<br/>
  இடங்காத்திருந்த திசைமுகன் தன்னையிகழ்ந்தனனே.<br/>
<br/>
  6.7: <br/>
  விண்ணூலகில் வீற்றிருந்த மேன்மையாலும்<br/>
  வேதங்களீரிரண்டும் விரித்தலாலுங்<br/>
  கண்ணனை நான் கருத்துறவே காண்பனென்னக்<br/>
  காணாமல் விலக்கியதன் வினையைக்காணா<br/>
  எண்ணியனற்புவனங்களேழுமாறும்<br/>
  இருமூன்று தீவமுமெட்டிடமும்விட்டுப்<br/>
  பண்ணிய நல்விரதமெலாம் பலிக்குமென்று<br/>
  பாரதத்திற் பங்கயத் தோன்படிந்திட்டானே.<br/>
<br/>
  6.8: <br/>
  எத்திசைநிலனுமெய்தி அருந்தவஞ்செய்தவந்நாள்<br/>
  சத்தியவிரதஞ்செல் வாயென்ற ஓருரையின் சார்வால்<br/>
  அத்திசை சென்றழைத்து அங்கமரரில்லெடுப்பான்றன்னை<br/>
  உத்திரவேதிசெய்யென்று உரையணங்கிறையுரைத்தான்.<br/>
<br/>
  6.9: <br/>
  உத்தமவமர்த் தலமமைத்த தோரெழிற்றனுவினுய்த் தகணையால்<br/>
  அத்திவரக்கன் முடிபத்துமொருகொத்தென வுதிர்த்த திறலோன்<br/>
  மத்துறு மிகுத்த தயிர்மொய்த்த வெண்ணெய் வைத்ததுணு மத்தனிடமாம்<br/>
  அத்திகிரி பத்தர்வினை தொத்தறவறுக்கு மணியத்திகிரியே.<br/>
<br/>
  6.10: <br/>
  திண்மணிகள் பொன்னுடனே சேர்தலாலுஞ்<br/>
  சிதையாத நூல் வழியிற் சேர்த்தியாலும்<br/>
  வண்மையெழு மீரிரண்டு வருணத்தாலும்<br/>
  வானவர்க்கும் வியப்பான வகுப்பினாலும்<br/>
  ஒண்மையுடை வாசிவிளி யோசையாலும்<br/>
  ஒருகாலு மழியாத வழகினாலு<br/>
  மண்மகளார்க் கலங்காரமென்ன மன்னு<br/>
  மதிட் கச்சி நகர் கண்டு மகிழ்ந்திட்டானே.<br/>
<br/>
  6.11: <br/>
  காமங்கள் பல கொண்டவேதங்கொண்டு<br/>
  கைதவமே செய்வார்க்குக் காணகில்லாப்<br/>
  பூமங்கை கேள்வனை நான் கண்டு போற்றப்<br/>
  புண்ணியத்தில் நிகரில்லா விரதம் பூண்டேன்<br/>
  சாமங்கள் கழிவதன் முன் சடக்கெனப்போய்த்<br/>
  தன்னாற்றில் தனியிருந்து தவஞ்செய்கின்ற<br/>
  நாமங்கை வந்திட நீயழைப் பாயென்று<br/>
  நன்மகனை நான்முகன்றான் நவின்றிட்டானே. <br/>
<br/>
  6.12: <br/>
  அன்னவடி வாளசையு மன்ன நடையாளுயரு மன்னவரசேறி வருவாள்<br/>
  அத்தனயனத் தனயனுத்தி தனையத்தி தெனவுத்தி புரியா<br/>
  ணன்னடைவிடா நடமிதென்ன நடவா நடுவு நண்ணுகுவடேறியிழிவா<br/>
  ணற்பதிகளற்பதிகள் கற்புரளவற்புமதருற்கதியினாற்<br/>
  கன்னடை விடா விடமிலுன்னதிசிறா விகட மன்னுகிரி கூடமிடியக்<br/>
  கட்டவிடையிற்று விழ முற்றும் விழியுற்றடைய விட்டருகுற<br/>
  வன்னனய சீரயனிதென்னென விழாவமரர் மன்னுபதியேறி மகிழ<br/>
  வச்சுதனணைத் தனுவிலத்திசை வரத்தகைய வற்றணுகினாள்.<br/>
<br/>
  6.13: <br/>
  அன்றுநயந்த அயமேதமாவேள்வி<br/>
  பொன்ற உரையணங்கு பூம்புனலாய்க் கன்றிவர<br/>
  ஆதியயனுக்கு அருள்செய்தணை யானான்<br/>
  தாதை யரவணையான் தான்.<br/>
<br/>
  6.14: <br/>
  தரணியில் மன்னி அயனார்தனித்த வங்காத்தபிரான்<br/>
  கருணையெனுங்கடலாடித் திருவணை கண்டதற்பின்<br/>
  றிரணரகெண்ணிய சித்திரகுத்தன் றெரித்து வைத்த<br/>
  சுருணையிலேறிய சூழ்வினை முற்றுந்துறந்தனமே.<br/>
<br/>
  6.15: <br/>
  சுகலேசமெண்ணிய சூழ்வினை தீர்க்கத்துணிந்து அயனார்<br/>
  அகலாதவன்புடங்கொண்ட அயமேதவேதியின்மேற்<br/>
  புகலோங்கு பொன்மலையன்ன ஓர் புண்ணியகோடியுடன்<br/>
  பகலோன் பகல் விளக்காகப் பரஞ்சுடர்தோன்றியதே.<br/>
<br/>
  6.16: <br/>
  பெருமையுடையத்திகிரிப் பெருமாள்வந்தார்<br/>
  பேராத அருள் பொழியும் பெருமாள் வந்தார்<br/>
  அருமறையினுச்சி தனில் நின்றார் வந்தார்<br/>
  அங்கமுடன வையாகுமரியோர் வந்தார்<br/>
  திருவுரையாய்த் தாம் பொருளாய் நிற்பார் வந்தார்<br/>
  திருவருளாற் செழுங்கலைகள் தந்தார் வந்தார்<br/>
  மருவலர்க்குமயக்குரைக்கு மாயோர் வந்தார்<br/>
  வானேற வழிதந்தார் வந்தார் தாமே.<br/>
<br/>
  6.17: <br/>
  அத்திகிரி அருளாளப் பெருமாள் வந்தார்<br/>
  ஆனைபரி தேரின்மேலழகர் வந்தார்<br/>
  கச்சிதனிற் கண்கொடுக்கும் பெருமாள் வந்தார்<br/>
  கருதவரந்தரு தெய்வப்பெருமாள் வந்தார்<br/>
  முத்திமழை பொழியு முகில் வண்ணர் வந்தார்<br/>
  மூலமென வோலமிட வல்லார் வந்தார்<br/>
  உத்திரவேதிக்குள்ளேயுதித்தார் வந்தார்<br/>
  உம்பர்தொழுங்கழலுடையார் வந்தார்தாமே.<br/>
<br/>
  6.18: <br/>
  இருபரிதியேய்ந்த மகுடமும்<br/>
  எழின்மதி திகழ்ந்த வதனமும்<br/>
  இருவகையிலங்கு குழிகளில்<br/>
  எதிர் பொரவுகந்த மகரமும்<br/>
  ஒருதக வுயர்ந்த திருமகள்<br/>
  ஒளிமறுவி மன்னுமகலமும்<br/>
  உருவருவு மிழ்ந்தவுதரமும்<br/>
  உலகடைய நின்ற கழல்களு<br/>
  மருவினிடை பொங்குபுனலென<br/>
  மலைகுனியநின்றமலையென<br/>
  மருளறவிளங்குமொளியென<br/>
  மலரயனுகந்த பயனென<br/>
  வருவிலுறைகின்றவுயிரென<br/>
  வடியவருகந்தவமுதென<br/>
  வருமறைகளொன்றியடிதொழ<br/>
  வருள்வரதர் நின்ற பெருமையே.<br/>
<br/>
  6.19: <br/>
  சித்தசித்தென விரித்துரைத்தன<br/>
  அனைத்தமைத் துறையுமிறைவனார்<br/>
  சிறிய பெரிய வுருவுடைய வுடலமென<br/>
  நடலமிலதிலகுநிலையினார்<br/>
  சித்திரத் தெழிலை யொத்த பத்தரொடு<br/>
  முத்தர் பித்தியெனுமுணர்வினார்<br/>
  சிதைவில் மறைநெறியிலெறியவுருமுறைகண்<br/>
  முறியசிறையரிய நிறைவினார்<br/>
  கத்துவிக்கவலகத்து வித்தைவழி<br/>
  கற்றவர்க் காசைவில்மறையினார்<br/>
  கபிலர்கணசரணர்சுகதர்சமணரர்<br/>
  வழிகளழியமருள் மொழியினார்<br/>
  கத்திலக்கிலு மருக்குலத்திலும்<br/>
  சித்திலொக்குமொரு முதல்வனார்<br/>
  கரணமிடுகடிய பதினோரிருடிகமும்<br/>
  அடைய முடியுமடியிருடியார்<br/>
  ஒத்தனைத் துலகுமொற்றி யொற்றிவரும்<br/>
  இப்பவத்திசையினிசைவினார்<br/>
  உருவமருவமெனு முலகின் மூடுகிலதில்<br/>
  உவமை யிலதிலகு தலைவனார்<br/>
  உத்தமப் படிவகுத்த வித்தைகளில்<br/>
  உத்தரிக்கவுணர் குணவனார்<br/>
  உரியகிரிசைகளி லரிய தொரு விரகு<br/>
  தெரிய விரையுமவர் பரிவினார்<br/>
  சத்தசத்தெனுமனைத் தணைத்தவினை<br/>
  தொத்தறுக்க வலதுணிவினார்<br/>
  சரியுமளவிலுரிய வரையறிவரிய<br/>
  தமனி நெறி செருகுவிரகினார்<br/>
  தத்துவத்திர ளுதத்துதைத் தடைவு<br/>
  தத்துவுக்குமவர் தலைவனார்<br/>
  தருகையுணருமவர் சரணமணுகவிட<br/>
  லரியவருள் வரதரடியமே.<br/>
<br/>
  6.20: <br/>
  திருமகள் மண்மகள் நீளை முதலாவெல்லாத்<br/>
  தேவியரும் தன்னுடனே திகழ்ந்து நிற்கத்<br/>
  தருமமிரு மூன்று முதலனைத்துன் தோன்றத்<br/>
  தன்னனைய சூரியர் தன்னடிக்கீழ் வாழ<br/>
  அருமறை சேரள வில்லாவ வனியின் கண்<br/>
  அரவணை மேல் வீற்றிருப்பானைத் துங்காக்குங்<br/>
  கருமணியைக் கரிகிரி மேற்கண்டேன் என்றன்<br/>
  கடுவினைகளனைத்தும் நான் கண்டிலேனே.<br/>
<br/>
  6.21: <br/>
  பெடையிரண்டையொரன மடைந்து<br/>
  பிரிந்திடா வகை பேசலாம்<br/>
  பெருகு மருவிகளரு குமருவிய<br/>
  பெரிய மணிவரை பயிலலாம்<br/>
  பிடியிரண்டொடுகளவ மொன்று<br/>
  பிணைந்த பேரழகோதலாம்<br/>
  பிரிவிலொளியொடு நிழலுமருகுறும்<br/>
  இரவியிலகுதல் பரவலாங்<br/>
  கொடியிரண்டொடுவிட வியொன்று<br/>
  குலிர்ந்த வாறு குலாவலாங்<br/>
  குறைவில் சுருதியு நினைவுமிலகிய<br/>
  தருமவரு நிலையென்னலாம்<br/>
  அடியிரண்டையு மடையுமன்பர்<br/>
  அறிந்த பேரருளாளனார்<br/>
  அணுகுமலர் மகளவனிமகளொடு<br/>
  கரடிகிரியினிலவிர்தலே.<br/>
<br/>
  6.22: <br/>
  வேரொப்பார் விண்முதலாங்காவுக் கெல்லாம்<br/>
  விழியொப்பார் வேதமெனுங்கண்டனக்குக்<br/>
  காரொப்பார் கருணைமழை பொழியு நீராற்<br/>
  கடலொப்பார் கண்டிடினுங்காணாக் கூத்தா<br/>
  னீரொப்பார் நிலமளிக்குந் தன்மைதன்னா<br/>
  னிலமொப்பார் நெடும்பிழைகள் பொறுக்குநேரால்<br/>
  ஆரொப்பாரிவர் குணங்களனைத் துங்கண்டால்<br/>
  அருளாளர் தாமெனினுந்தமக்கொவ்வாரே.<br/>
<br/>
  6.23: <br/>
  எந்நிலமுங்குரத்தால் குறிசெய்த எழிற் பரிகொண்டு<br/>
  அன்னமுயர்த்த செய்யோன் அன்று வேள்விசெய்வேதியின்மேன்<br/>
  முன்னிலையாகிய மூர்த்தியன் நான்முக மற்று முனக்கு<br/>
  என்ன வரன் தருவோமென்று நாதனியம்பினனே.<br/>
<br/>
  6.24: <br/>
  சென்று மலர்பறித்து எந்நாதன் சேவடிப் போதுகந்து<br/>
  நன்றெனு நீர்சுடர் நன்முகவாசமிலை கொடுத்துக்<br/>
  கன்னலிலட்டுவத்தோடு அன்னஞ்சீடைகறிபடைத்துப்<br/>
  பின்னுஞ்செவித்து அவன்பாதம் பணிமின்களென்றனனே.<br/>
<br/>
  6.25: <br/>
  ஆழிநிலை வினைகடிவான் அயமேதமுடித்த தற்பின்<br/>
  வேழமலை நாயகனார் விடைகொடுக்க விண்ணேறி<br/>
  நாழிகையில் வானவரை மாற்றியிடு நான்மகன்றான்<br/>
  ஊழியொலாமழியாத வுயோகமடைந்திருந்தானே.<br/>
<br/>
  6.26:<br/>
  ஆதியுகத்தயன் கண்டிட நின்ற அருள்வரதர்<br/>
  காதலுயர்ந்தகளிற்றைத் திரேதையிற் காத்தளித்து<br/>
  வாதுயர் தேவகுருவுக்கிரங்கித் துவாபரத்திற்<br/>
  சோதியனந்தன் கலியிற்f றொழுதெழநின்றனரே.<br/>
<br/>
  6.27: <br/>
  புண்டரீக முயிர்த்த புராணனார்<br/>
  பொய்யில் மாமகவுத்தர வேதியிற்<br/>
  கொண்டலாரருள் மாரி பொழிந்திடக்<br/>
  கொண்ட தோருயர் கூர் மதியன்பினாற்<br/>
  பண்டை நான் மறைமௌலி படிந்தயான்<br/>
  பாரின் மெய்விர ரக்கவி பாடினேணன்<br/>
  றொண்டை மண்டல வேதியர் வாழவே<br/>
  தூய தென்மறை வல்லவர் வாழவே.<br/>
<br/>
  6.28<br/>
  யய்விரத மொன்றின்றி யடைந்தா ருய்ய<br/>
  வொருவிரதந் தான்கொண்ட வுயர்நத மாலைச்<br/>
  செய்விரத மொன்றாலுந் தெளிய கில்லாச்<br/>
  சிந்தையினாற் றிசைபடைத்த திசைமு கன்றான்<br/>
  பெய்விரத நிலமெல்லாம் போயே மீண்டு<br/>
  புகலிதுவே புண்ணியத்துக் கென்று சேர்ந்த<br/>
  மெய்விரத நன்னிலத்து மேன்மை யேத்தி<br/>
  வேதாந்த வாசிரியன் விளங்கி னானே.<br/>
<br/>
  6.29<br/>
  சீராருந் தூப்புற் றிருவேங் கடமுடையான்<br/>
  றாரா ரருளாளர் தாணயந்து-சீராக<br/>
  மெய்விரத நன்னிலத்து மேன்மை யிதுமொழிந்தான்<br/>
  கையிற் கனிபோலக் கண்டு.<br/>
  ------<br/>
<br/>
  7. அடைக்கலப் பத்து <br/>
<br/>
  7.1: <br/>
  பத்தி முதலாமவறறிற் பதி எனக்கு கூடாமல்<br/>
  எத்திசையும் ஒழன்றோடி இளைத்துவிழுங் காகம்போன்<br/>
  முத்தி தரும் நகரேழின் முக்கியமாங் கச்சிதன்னில்<br/>
  அத்திகிரி அருளாளர்க்கு அடைக்கலம் நான் புகுந்தேனே.<br/>
<br/>
  7.2: <br/>
  சடைமுடியன் சதுமுகனென் றிவர்முதலாந் தரமெல்லா<br/>
  மடையவினைப் பயனாகி யழிந்துவிடும் படிகண்டு<br/>
  கடிமலராள் பிரியாத கச்சிநக ரத்திகிரி<br/>
  யிடமுடைய வருளாள ரிணையடிக ளடைந்தேனே.<br/>
<br/>
  7.3: <br/>
  தந்திரங்கள் வேறின்றித் தமதுவழி யழியாது<br/>
  மந்திரங்க டம்மாலு மற்றுமுள வுரையாலு<br/>
  மந்தரங்கண் டடிபணிவா ரனைவர்க்கு மருள்புரியுஞ்<br/>
  சிந்துரவெற் பிறையவனார் சீலமல தறியேனே.<br/>
<br/>
  7.4: <br/>
  காகமிரக் கதன்மன்னர் காதலிகத் திரபந்து<br/>
  நாகமர னயன்முதலா நாகநக ரார்த்தமக்கும்<br/>
  போகமுயர் வீடுபெறப் பொன்னருள்செய் தமைகண்டு<br/>
  நாகமலை நாயகனார் நல்லடிப்போது அடைந்தேனே.<br/>
<br/>
  7.5: <br/>
  உகக்குமவை யுகந்துகவா வனைத்துமொழிந் துறவுகுண<br/>
  மிகத்துணிவு பெறவுணர்ந்து வியன்காவ லெனவரித்துச்<br/>
  சகத்திலொரு புகலிலாத் தவமறியேன் மதிட்கச்சி<br/>
  நகர்கருணை நாதனைநல் லடைக்கலமா யடைந்டேனே.<br/>
<br/>
  7.6: <br/>
  அளவுடையா ரடைந்தார்க்கு மதனுரையே கொண்டவர்க்கும்<br/>
  வளவுரைதந் தவனருளே மன்னியமா தவத்தோர்க்குங்<br/>
  களவொழிவா ரெமரென்ன விசைந்தவர்க்குங் காவலராந்<br/>
  துளவமுடி யருள்வரதர் துவக்கிலெனை வைத்தேனே.<br/>
<br/>
  7.7: <br/>
  உமதடிக ளடைகின்றே னென்றொருகா லுரைத்தவரை<br/>
  யமையுமினி யென்பவர்போ லஞ்சலெனக் கரம்வைத்துந்<br/>
  தமதனைத்து மவர்த்தமக்கு வழங்கியுந்தா மிகவிளங்கு<br/>
  மமைவுடைய வருளாள ரடியிணையை யடைந்தேனே.<br/>
<br/>
  7.8: <br/>
  திண்மைகுறை யாமைக்கு நிறைகைக்குந் தீவினையா<br/>
  லுண்மைமற வாமைக்கு முளமதியி லுகக்கைக்குந்<br/>
  தண்மைகழி யாமைக்குந் தரிக்கைக்குந் தணிகைக்கும்<br/>
  வண்மையுடை யருளாளர் வாசகங்கள் மறவேனே.<br/>
<br/>
  7.9: <br/>
  சுரிதிநினை விவையறியுந் துணிவுடையார் தூமொழிகள்<br/>
  பரிதிமதி யாசிரியர் பாசுரஞ்சேர்ந் தருக்கணங்கள்<br/>
  கருதியொரு தெளிவாளாற் கலக்கமறுத் தத்திகிரிப்<br/>
  பரிதிமதி நயனமுடை பரமனடி பணிந்தேனே.<br/>
<br/>
  7.10: <br/>
  திருமகளுந் திருவடிவுந் திருவருளுந் தெள்ளறிவு<br/>
  மருமையிலா மையுமுறவு மளப்பரிய வடியரசுங்<br/>
  கருமமழிப் பளிப்பமைப்புங் கலக்கமிலா வகைநின்ற<br/>
  வருள் வரதர் நிலையிலக்கி லம்பெனநா னமிழ்ந்தேனே.<br/>
<br/>
  7.11: <br/>
  ஆறுபயன் வேறில்லா வடியவர்க ளனைவர்க்கு<br/>
  மாறுமதன் பயனுமிவை யொருகாலும் பலகாலு<br/>
  மாறுபய னெனவேகண் டருளாள ரடியிணைமேற்<br/>
  கூறியநற் குணவுரைக ளிவைபத்துங் கோதிலவே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு: பத்தி, சடைமுடியன், தந்திரங்கள்,<br/>
  காகம், உகக்கும், அளவுடையார், உமதடிகள், சுருதி,<br/>
  திருமகள், ஆறுபயன், அமலன்.<br/>
  ----<br/>
<br/>
  8. அருத்தபஞ்சகம் <br/>
<br/>
  8.1: <br/>
  அமலனவியாதசுடர் அளவில்லா வாரமுதம்<br/>
  அமலவுருக்குணங்களணி ஆயுதங்களடியவர்கள்<br/>
  அமலவழியாத நகர் அழிந்தெழுங்காவுடனெல்லாங்<br/>
  கமலையுடனரசாளும் கரிகிரிமேற்காவலனே.<br/>
<br/>
  8.2: <br/>
  உள்ளபொருளனைத்துக்கும் உருவநிலை கருமங்கள்<br/>
  தெள்ளிசைவின்வசமாக்கித் திகழ்ந்துயிராயுறைகின்றா<br/>
  னள்ளிருள்தீர்த்தடியவர்க்கு நலங்கொடுக்குந்திருவுருடனே<br/>
  வள்ளலருளாளரெனும் வாரணவெற்பிறையவனே.<br/>
<br/>
  8.3: <br/>
  பூதவுடல்புலன்கள்மனம் புல்லாவிபுந்தியெனும்<br/>
  யாதுமலனாயிலகி யானெனுமின்னுண்ணறிவாய்ச்<br/>
  சேதனனாயடிமையுமாம் உயிர்க்கெல்லாந்திண்ணுயிராய்த்<br/>
  தீதலின்றித்திகழும் சீரத்திகிரித் திருமாலே.<br/>
<br/>
  8.4: <br/>
  தானடைத்த குணங்கருவி தங்கிரிசைவழியொழுக்கி<br/>
  யூனெடுத்துண்டுமிழ்ந்துழலும் உயிர்க்கெல்லாமுயிராகிக்<br/>
  கானடத்திக்கமலையுடன் கண்டுகந்துவிளையாடுந்<br/>
  தேனெடுத்தசோலைகள்சூழ் திருவத்தியூரானே.<br/>
<br/>
  8.5: <br/>
  உய்யமுற விசையாதே ஒத்தவர்க்கே யடிமையுமாய்ப்<br/>
  பொய்யுருவைத்தமக்கேற்றிப் புலன்கொண்டபயனேகொண்டு<br/>
  ஐயுறவுமாரிருளும் அல்வழியுமடைந்தவர்க்கு<br/>
  மெய்யருள்செய்திடும் திருமால்வேழமலைமேயவனே.<br/>
<br/>
  8.6: <br/>
  விதைமுளையின்னியாயத்தால் அடியில்லாவினையடைவே<br/>
  சதையுடல நால்வகைக்கும் சரணளிப்பானெனத்திகழ்ந்து<br/>
  பதவியறியாது பழம்பாழிலுழல் கின்றார்க்குஞ்<br/>
  சிதைவிலரு டருந்திருமா றிருவத்திநகரானே.<br/>
<br/>
  8.7: <br/>
  எமநியம வாசனங்கள் இயலாவிபுலனடக்கந்<br/>
  தமதறியுந்தாரணைகள் தாரையறாநினைவொழுக்கஞ்<br/>
  சமமுடையசமாதிநலஞ் சாதிப்பார்க்கிலக்காகும்<br/>
  அமரர்தொழுமத்திகிரி அம்புயத்தாளாரமுதே.<br/>
<br/>
  8.8:<br/>
  புகலுலகில்லாது பொன்னருள் கண்டுற்றவர்க்கும்<br/>
  அகிலகிலாவன்பர்க்கும் அன்றேதன்னருள் கொடுத்துப்<br/>
  பகலதனாற் பழங்கங்குல்விடிவிக்கும், பங்கயத்தாள்<br/>
  அகலகிலேனென்றுறையும் அத்திகிரியருள்முகிலே.<br/>
<br/>
  8.9: <br/>
  இருவிலங்குவிடுத்து இருந்தசிறைவிடுத்து ஓர்நாடீயினாற்<br/>
  கருநிலங்கள் கடக்கும்வழி காவலராற்கடத்துவித்துப்<br/>
  பெருநிலங்கண்டுயிருணர்ந்து பிரியாமலருள்செய்யும்<br/>
  உருநலங்கொண்டுறுந்திருவோடு உயரத்திகிரியானே.<br/>
<br/>
  8.10: <br/>
  தந்திருமாதுடனே தாம் தனியரசாயுறைகின்ற<br/>
  வந்தமில்பேரின்பத்தில் அடியவரோடெமைச் சேர்த்து<br/>
  முந்தியிழந்தனவெல்லாம் முகிழ்க்கத்தந்தாட்கொள்ளு<br/>
  மந்தமிலாவருளாழி அத்திகிரித் திருமாலே.<br/>
<br/>
  8.11: <br/>
  அயன்பணியும்மத்திகிரி அருளாளரடியிணைமே<br/>
  னயங்கள்செறிகச்சிநகர் நான்மறையோர் நல்லருளாற்<br/>
  பயன்களிவையனைத்துமெனப் பண்டுரைத்தார்படியுரைத்த<br/>
  வியன்கலைகளீரைந்தும் வேதியர்கட்கினியனவே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு : அமலன், உள்ளபொருள், பூதவுடல், தானடைத்த,<br/>
  உய்யுமுறவு, விதைமுளை, எமநியம, புகலுலகில், இருவிலங்கு,<br/>
  விடுத்து, தந்திரு, அயன்பணியும்,வரியிருள்<br/>
  --------<br/>
<br/>
  9. ஸ்ரீ வைணவதினசரி <br/>
<br/>
  9.1: <br/>
  வருயிருளழிவழிமனம்வருமுணர்வொடு<br/>
  கரிகிரிமருவியகரிய வனடியிணை<br/>
  பரிவொடுபரவுநலடியவர்பழவுரை<br/>
  யரியரி யரியரி யரியரி யரியே.<br/>
<br/>
  9.2: <br/>
  வினைவகையொழுகியவெறிநிலையடையவு<br/>
  நினைவுடைநிகழ்வெதிர்நிலைநலமணுகிட<br/>
  மனமுரை கிரிசைகள் மகிழ்மறைநெறிகொடு<br/>
  தனிமுதலடியிணையடிபவர் தமரே.<br/>
<br/>
  9.3: <br/>
  மலர்மகண் மருவிய மறுவுடையிறையவன்<br/>
  மலரடிகருதிய மனமுடையடியவர்<br/>
  மலர்புனலமுதுடன் வகையனவடையவு<br/>
  மலர் மதியெ மதல வெனவறி பவரே.<br/>
<br/>
  9.4:<br/>
  நறையுடை மலர்மகள் நலமுற மருவிய<br/>
  விறையவனினிதுறவினியவை யெணுமவர்<br/>
  அறநெறியிலனெ வனணுகிலு மணுகிலர்<br/>
  துறையலதெனுமொரு துறைபடுகிலரே.<br/>
<br/>
  9.5: <br/>
  ஒளிமதியென வொருதிருவுட னுயர்ப்பவ<br/>
  னளிமதி முகநகை நலநிலவுகவுக<br/>
  டெளிபுனல முதன செழுமதியடியவர்<br/>
  குளிமுதல்கிரிசைகள் குறைகிலர்வலவே.<br/>
<br/>
  9.6: <br/>
  வருவதொருறவெனவளரிளவரசென<br/>
  மருவுநன் மகனெனன வனமதகரியென<br/>
  வருவிலை மணியென வடியவ ரடைபவ<br/>
  ரருகணை யிறைவனை யரு கணை யுடனே.<br/>
<br/>
  9.7: <br/>
  விரைகமழ் மலர்கள் மிகவுறு மிறையவன்<br/>
  குரைகழல் குறுகிய குளிர்மதி மதியொடு<br/>
  வரைநிலை யடியவர் மறைகளின் மறையெணு<br/>
  முரைநிரை பரவுவருளமமு துணவே.<br/>
<br/>
  9.8: <br/>
  துதிகளு மறிவரு சுருதியி னிறுதியி<br/>
  னிதயமிதென முனியிறையவருரைகளு<br/>
  மதுரமனுதவிய மறைகளு மடியவர்<br/>
  விதிவகை பரவுவர் மிகவுள மெழவே.<br/>
<br/>
  9.9: <br/>
  அறிவிலர் தலைமிசை யயனடி யெழிதிய<br/>
  பொறிவகை யெழுவதோர் பொறிநல முகவல<br/>
  ருறுவது முடையது மிதுவென வருவது<br/>
  நறுமலர் மகள்பதி நலமுறு நினைவே.<br/>
<br/>
  9.10: <br/>
  பெருகியநல நிலை பெருமையின் மிகுமயல்<br/>
  உருகிய நிலைமனமுயர் முகிழெழுமுடல்<br/>
  சொருகிய விழிதிகழ் சுடர்மதி புகுமிறை<br/>
  கருகிய வுருதிகழ் கரிகிரி யரியே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு : வரியிருள், வினைவகை, மலர்மகள்,<br/>
  நறையுடை, ஒளிமதி, வருவது, விரைகமழ்,<br/>
  துதிகளும், அறிவிலர், பெருகிய, ஈருலகை.<br/>
  ------<br/>
<br/>
  10. திருச்சின்ன மாலை <br/>
<br/>
  தனியன்<br/>
  மன்னுதிரு மந்திரத்தின் வாழ்துவயத் தின்பொருளுந்<br/>
  துன்னுபுகழ்க் கீதைதனிற் சொன்னவெண்ணான் கின்பொருளு<br/>
  மன்னவயற் கச்சியரு ளாளர்திருச் சின்னவொலி<br/>
  யின்னபடி யென்றுரைத்தா னெழில்வேதாந் தாரியனே.<br/>
<br/>
  ஏகாந்த மூன்று மொழிலா லுரைசெய்து<br/>
  மகாந்தஞ் செய்தருளும் வள்ளலாய் - சாகாந்த<br/>
  தேசிகனாந் தூப்புற் றிருவேங்க டேசகுரு<br/>
  வாசகமே யெங்களுக்கு வாழ்வு.<br/>
<br/>
  பரிச்சின்ன மான விருநா லெழுத்தின்பல் வண்மையெலாம்<br/>
  விரிச்சு நலம்பெற வோதவல் லோர்க்கிந்த மேதினிக்கே<br/>
  மரிச்சின்ன மீளப் பிறவாமல் வாழ்விக்கு மால்வரதர்<br/>
  திருச்சின்ன வோசை யினிமையுண் டோ மற்றைத் தேவருக்கே.<br/>
<br/>
  10.1: <br/>
  ஈருலகைப் படைக்கவெண்ணி யிருந்தார் வந்தா<br/>
  ரெழின்மலரோன் றன்னையன்றே யீன்றார் வந்தார்<br/>
  மாருதமண் ணீராகு மாயோர் வந்தார்<br/>
  வானோடெரி தாமாகு மறையோர் வந்தார்<br/>
  சூரியர்தம் முடன்றுலங்கு தூயோர் வந்தார்<br/>
  சுரர்களுக்கன் றமுதருள்சுந் தரனார் வந்தார்<br/>
  வாரிதிசூழ் வையகம்வாழ் வித்தார் வந்தார்<br/>
  வண்மையுடன் வரந்தருவார் வந்தார் தாமே.<br/>
<br/>
  10.2: <br/>
  அருமறையை யூழிதனிற் காத்தார் வந்தா<br/>
  ரதுதன்னை யன்றயனுக் களித்தார் வந்தார்<br/>
  தருமவழி யழியாமற் காப்பார் வந்தார்<br/>
  தாமரையா ளுடனிலங்குந் தாதை வந்தார்<br/>
  திருவுரையாய்த் தாம்பொருளாய் நிற்பார் வந்தார்<br/>
  திருவருளாற் செழுங்கலைக டந்தார் வந்தார்<br/>
  மருவலர்க்கு மயக்குரைக்கு மாயோர் வந்தார்<br/>
  வானேற வழிதந்தார் வந்தார் தாமே.<br/>
<br/>
  10.3: அனைத்துலகுங் காக்குமரு ளாளர் வந்தா<br/>
  ரனைத்துக்கு மதிபதியாய் நிற்பார் வந்தார்<br/>
  தினைத்தனையுந் திருமகளை விடாதார் வந்தார்<br/>
  தேசொத்தார் மிக்காரு மில்லார் வந்தார்<br/>
  நினைக்கநமக் கின்னறிவு தந்தார் வந்தார்<br/>
  நிலைநின்ற வுயிர்தோன்ற நினைந்தார் வந்தா<br/>
  ரெனக்கிவர்நா னிவர்க்கென்ன வினியார் வந்தா<br/>
  ரெழுத்தொன்றிற் றிகழநின்றார் வந்தார் தாமே.<br/>
<br/>
  10.4: <br/>
  நாம்வணங்கத் தாமிணங்கா நிற்பார் வந்தார்<br/>
  நம்மையடைக் கலங்கொள்ளு நாதர் வந்தார்<br/>
  நாமெமக்காம் வழக்கெல்லா மறுத்தார் வந்தார்<br/>
  நமக்கிதுவென் றுரையாமல் வைத்தார் வந்தார்<br/>
  சேமமெண்ணி யெம்மையன்பர்க் கடைந்தார் வந்தார்<br/>
  செழுந்தகவாற் றிண்சரணா மீசர் வந்தார்<br/>
  தாமனைத்துந் தீவினையைத் தவிர்ப்பார் வந்தார்<br/>
  தமக்கேயா யெமைக்கொள்வார் வந்தார் தாமே.<br/>
<br/>
  10.5: <br/>
  உலகெல்லா முள்ளேவைத் துமிழ்ந்தார் வந்தா<br/>
  ருலகுடம்பாய்த் தாமுயிராய் நின்றார் வந்தா<br/>
  ரலைகடலா யானந்த மடைந்தார் வந்தா<br/>
  ரளவில்லா வருளாழிப் பெருமாள் வந்தார்<br/>
  திலகமெனுந் திருமேனிச் செல்வர் வந்தார்<br/>
  செழுங்குணங்க ளிருமூன்று முடையார் வந்தா<br/>
  ரிலகுசுடர் முழுநலமா மினியார் வந்தா<br/>
  ரெல்லார்க்குங் கதியானார் வந்தார் தாமே.<br/>
<br/>
  10.6: <br/>
  அருளாலே விலங்கிரண்டு மழிப்பார் வந்தா<br/>
  ரஞ்சிறையைக் கழித்தருளு மன்பர் வந்தார்<br/>
  மருள்வாரா வகைநம்மைக் காப்பார் வந்தார்<br/>
  வானேற வழிநடத்தி வைப்பார் வந்தார்<br/>
  தெருளாருந் தெளிவிசும்பு தருவார் வந்தார்<br/>
  திண்கழற்கீழ் வாழநமக் கருள்வார் வந்தார்<br/>
  பொருவானி லடிமைநம்மைக் கொள்வார் வந்தார்<br/>
  பிரியாமற் காத்தளிப்பார் வந்தார் தாமே.<br/>
<br/>
  10.7: <br/>
  அகலகிலாத் திருமகளா ரன்பர் வந்தா<br/>
  ரடியிரண்டு மாறாகத் தந்தார் வந்தார்<br/>
  புகலில்லார் புகலாகும் புனிதர் வந்தார்<br/>
  பொன்னுலகிற் றிருவுடனே திகழ்வார் வந்தா<br/>
  ரகிலமெலா மானந்த மானார் வந்தா<br/>
  ரடியிணைக்கீழ் வைத்தடிமை கொள்வார் வந்தார்<br/>
  பகனடுவே யிரவழைக்க வல்லார் வந்தார்<br/>
  பகலொன்றா யிரவழித்தார் வந்தார் தாமே.<br/>
<br/>
  10.8: <br/>
  தருமன்விடத் தாந்தூது போனார் வந்தார்<br/>
  தரணிபொறாத் திண்பாரந் தவிர்த்தார் வந்தா<br/>
  ரருமறையின் பொருளனைத்தும் விரித்தார் வந்தா<br/>
  ரஞ்சினநீ யென்னையடை யென்றார் வந்தார்<br/>
  தருமமெலாந் தாமாகி நிற்பார் வந்தார்<br/>
  தாமேநம் வினையனைத்துந் தவிர்ப்பார் வந்தார்<br/>
  பரமெனது நீபுலம்ப லென்றார் வந்தார்<br/>
  பார்த்தனுக்குத் தேரூர்ந்தார் வந்தார் தாமே.<br/>
<br/>
  10.9: <br/>
  வஞ்சனைசெய் பூதனையை மாய்த்தார் வந்தார்<br/>
  மல்லர்மத கரிமாள மலைந்தார் வந்தார்<br/>
  கஞ்சனைப்போர் கடுஞ்சினத்தாற் கடிந்தார் வந்தார்<br/>
  கண்ணுதன்முன் வாணன்றோள் கழித்தார் வந்தார்<br/>
  வெஞ்சொறர வீடுகொடுத் துகந்தார் வந்தார்<br/>
  விலக்கில்லா வழிநடத்த விரைந்தார் வந்தார்<br/>
  பஞ்சவரைப் பலவகையுங் காத்தார் வந்தார்<br/>
  பாஞ்சாலி குழன்முடித்தார் வந்தார் தாமே.<br/>
<br/>
  10.10: <br/>
  அத்திகிரி யருளாளப் பெருமாள் வந்தா<br/>
  ரானைபரி தேரின்மே லழகர் வந்தார்<br/>
  கச்சிதனிற் கண்கொடுக்கும் பெருமாள் வந்தார்<br/>
  கருதவரந் தருதெய்வப் பெருமாள் வந்தார்<br/>
  முத்திமழை பொழியுமுகில் வண்ணர் வந்தார்<br/>
  மூலமென வோலமிட வல்லார் வந்தா<br/>
  ருத்தரவே திக்குள்ளே யுதித்தார் வந்தா<br/>
  ரும்பர்தொழுங் கழலுடையார் வந்தார் தாமே.<br/>
<br/>
  10.11: <br/>
  மறைத்தலையி லிசையெழுத்தில் வணங்கும் வாக்கின்<br/>
  மந்திரத்தி னாலெழுத்தாந் திருநா மத்தி<br/>
  னிறைத்திலகு வேற்றுமையி லிரண்டா மொன்றி<br/>
  னெடுமாறன் கீதையெலா நிறைந்த சொல்லி<br/>
  லுறைத்தவர்கண் டுரைத்தபொரு ளான வெல்லா<br/>
  முயர்விரத வருளாளப் பெருமா டேசின்<br/>
  றிறத்திலியை திருச்சின்ன மாலை பத்துஞ்<br/>
  செவிக்கினிதாஞ் சிற்றின்ப மிசையா தார்க்கே.<br/>
<br/>
  ஸ்ரீமதே நிகமாந்தமஹாதேசிகாய நம: <br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு: ஈருலகு, அருமறை, அனைத்துலகு,<br/>
  நாம்வணங்க, உலகெல்லாம், அருளாலே, அகலகில்லா,<br/>
  தருமன், வஞ்சனை, அத்திகிரி, மறை, கேசவனாய்.<br/>
  -----<br/>
<br/>
  11.பன்னிரு நாமம் <br/>
<br/>
  தனியன்<br/>
  பன்னிரு நாமந் திருவத்தி யூர்ப்பரன் பாதமென்று<br/>
  நன்னிற நாமம் படைதிக்கி யாவையு நாமறியத்<br/>
  தென்னந் தமிழ்த்தொடைச் சீரார் கலித்துறை யோதியீந்தான்<br/>
  மின்னுறு நூமலர் வேங்கட நாதனந் தேசிகனே.<br/>
<br/>
  கார்கொண்ட மேனியன் பாதாம் புயத்தைக் கருத்திருத்தி<br/>
  ஏர்கொண்ட கீர்த்தி யிராமா னுசன்ற னிணையடிசேர்<br/>
  சீர்கொண்ட தூப்புற்f திருவேங்க டாரியன் சீர்மொழியை<br/>
  யார்கொண்டு போற்றினு மம்மால் பதத்தை யடைவிக்குமே.<br/>
<br/>
  11.1: <br/>
  கேசவனாய்நின்று கீழைத் திசையிலு நெற்றியிலுந்<br/>
  தேசுடையாழிகள் ணான்குடன் செம்பசும்பொன் மலைபோல்<br/>
  வாசிமிகுத்தெனை மங்காமற் காக்கு மறையதனால்<br/>
  ஆசைமிகுத்த அயன்மகவேதியிலற்புதனே.<br/>
<br/>
  11.2: <br/>
  நாரணானாய் நல்வலம்புரி நாலுமுகந்தெ டுத்தும்<br/>
  ஊரணிமேகமெனவே யுதரமுமேற்குநின்றும்<br/>
  ஆரணநூறந் தருளால் அடைகலங்கொண்டருளும்<br/>
  வாரணவெற்பின்f மழைமுகில்போல் நின்ற மாயவனே.<br/>
<br/>
  11.3: <br/>
  மாதவநாமமும் வான்கதை நான்குமணிநிறமும்<br/>
  ஓதுமுறைப்படியேந்தி யுரத்திலுமேலுமல்கிப்<br/>
  போதலர் மாதுடன் புந்தியி லன்பாற் புகுந்தளிக்குந்<br/>
  தூதனு நாதனு மாய தொல் லத்தி கிரிச்சுடரே.<br/>
<br/>
  11.4: <br/>
  கோவிந்த னென்றுங் குளிர்மதி யாகிக் கொடியவரை<br/>
  யேவுந் தனுக்க ளுடன்றெற்கிலுமுட் கழுத்து நின்று<br/>
  மேவுந்திருவருளால் வினைதீர்த்தெனை யாண்டருளும்<br/>
  பூவன் றொழவத்தி மாமலை மேனின்iன்ற புண்ணியனே.<br/>
<br/>
  11.5: <br/>
  விட்டுவல வயிற்றிங்கண் வடக்கும் விடாது நின்று<br/>
  மட்டவிழ் தாமரைத் தாது நிறங்கொண்ட மேனியனாய்த்<br/>
  தொட்ட கலப்பைக ளீரிரண்டாலுந்து யரறுக்குங்<br/>
  கட்டெழிற்சோலைக் கரிகிரி மேனின்ற கற்பகமே.<br/>
<br/>
  11.6: <br/>
  மதுசூதன னென்வலப்புயந்f தெங்கிழக்கென்றிவற்றிற்<br/>
  பதியாயிருந்து பொன்மாதுறை பங்கய வண்ணனுமாய்<br/>
  முதுமாவினைகளறுக்கு முயலங்களீரிரண்டான்<br/>
  மதுவாரிளம் பொழில் வாரணவெற்பின் மழைமுகிலே.<br/>
<br/>
  11.7: <br/>
  திருவிக்கிரமந்றிகழ் தீநிறத்தன் தெளிவுடைவா<br/>
  ளுருவிக்கரங்களிலீரிரண்டேந்தி வலக்கழுத்துஞ்<br/>
  செருவிக்கிரமத் தரக்கர்திக்குஞ் சிறந்தாளுமிறை<br/>
  மருவிகரிகிரிமேல் வரந்தந்திடு மன்னவனே.<br/>
<br/>
  11.8: <br/>
  வாமனனென்றன் வாமோதரமும் வாயுவிந்திசையுந்<br/>
  தாமமடைந்து தருண வருக்கனிறத்தனுமாய்ச்<br/>
  சேமமரக்கலஞ்f செம்பவி யீரிரண்டாற் றிகழு<br/>
  நாமங்கைமேவிய நான்முகன்வேதியில் நம்பரனே.<br/>
<br/>
  11.9: <br/>
  சீரார்சிரீதரனாய்ச் சிவன்திக்குமிடப்புயமும்<br/>
  ஏராரிடங்கொண்டு இலங்குவெண்டாமரை மேனியனாய்ப்<br/>
  பாராய பட்டய மீரிரண் டாலும் பயமறுக்கும்<br/>
  ஆராவமுது அத்திமாலைமேல் நின்றவச்சுதனே.<br/>
<br/>
  11.10: <br/>
  என்னடிகேசனிறை கீழிடக்கழுத் தென்றிவற்றி<br/>
  னநன்னிலைமின்னுருவாய் நாலுமுற்கரங்கொண்டளிக்கும்<br/>
  பொன்னகில் சேர்ந்தலைக்கும் புனல்வேகை வடகரையிற்<br/>
  றென்னுகந்து தொழும் தேனவேதியர் தெய்வமொன்றே.<br/>
<br/>
  11.11: <br/>
  எம்பற்ப நாபனும் என்பின்மனம்பற்றி மன்னி<br/>
  நின்றுவெம்பொற் கதிரவனாயிர மேவியமெய்யுருவா<br/>
  யம்பொற்கரங்களில் ஐம்படைகொண்டஞ்ச லென்றளிக்குஞ்<br/>
  செம்பொற்றி ருமதிள்சூழ் சிந்துராசலச் சேவகனே.<br/>
<br/>
  11.12:<br/>
  தாமோதரனென்றன் தாமங்கள் ணாலுகரங்களிற்f கொண்டு<br/>
  ஆமோதரமென வாக்த்தினுட் புறம்பிற் கழுத்துந்<br/>
  தாமோரிளங்க திரோனென வென்னுளிருளறுக்கு<br/>
  மாமோக மாற்றும் மதிளத்தியூரின் மரகதமே.<br/>
<br/>
  11.13: <br/>
  கத்திதிரியுங்கலை களைவெல்லுங்f கருத்தில்வைத்துப்<br/>
  பத்திக்குறுதுணை பன்னிருநாமம் பயில்பவர்க்கு<br/>
  முத்திக்கு மூலமெனவே மொழிந்த விம்மூன்றுநான்குந்<br/>
  தித்திக்குமெங்க டிருவத்தியூரைச் சேர்பவர்க்கே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு : கேசவன், நாரணன், மாதவநாமம்,<br/>
  கோவிந்தன், விட்டு, மதுசூதனன், திரிவிக்கிரமன்,<br/>
  வாமனன், சீரார், என்னிடிகேசன், எம்பற்பநாபன்,<br/>
  தாமோதரன், கத்தி, நாவலர்.<br/>
  -----<br/>
<br/>
  12. திருமந்திரச்சுருக்கு <br/>
<br/>
  12.1: <br/>
  நாவலர் மறைநா லொன்று நலந்திகழ் மறையொன் றோரா<br/>
  தாவலிப் பலைக்கு மோகத் தழுந்திநின் றலமர் கின்றீர்<br/>
  தூவலம் புரியா மொன்றிற் றுவக்கமாம் வண்ண மொன்றாற்<br/>
  காவலென் றகரத் தவ்வாய்க் கருத்துறக் காண்மி னீரே.<br/>
<br/>
  12.2: <br/>
  இளக்கமின் மயக்கந் தன்னா லெனக்கியா னுரிய னென்னுங்<br/>
  களக்கருத் தொன்றே கொண்டு கடுநர கடைந்து நின்றீர்<br/>
  விளக்குமவ் வெழுத்தி னாலாம் வேற்றுமை யேற்றி வாங்கித்<br/>
  துளக்கமி லடிமை பூண்டு தூயராய் வாழ்மி னீரே.<br/>
<br/>
  12.3: <br/>
  அப்பொரு ளிகந்து மற்று மழித்தழிந் தெழுவார் தாளி<br/>
  லிப்பொரு ளிகந்த வன்பா லிரங்கினீர் வணங்கி வீழ்ந்தீ<br/>
  ருப்பொரு ளுள்ளி மற்றோ ருயிர்தனக் குரிமை மாற்றி<br/>
  யெப்பொருட் பயனு மீதென் றெண்ணினி ரெழுமி னீரே.<br/>
<br/>
  12.4: <br/>
  என்றுமோ ரேத மின்றி யிரவியு மொளியும் போல<br/>
  வொன்றிநின் றுலக ளிக்கு முகமிகந் தடிமை வைத்தீ<br/>
  ரொன்றுமூன் றெழுத்தா யொன்று மொன்றிலொன் றுடைய முன்னே<br/>
  யொன்றிய விரண்டை யுள்ளி யுளரென வுய்ம்மி னீரே.<br/>
<br/>
  12.5: <br/>
  தத்துவ மறுநான் கோடு தனியிறை யன்றி நின்ற<br/>
  சித்தினை யுணரா தென்றுந் திரடொகை யாகி நின்றீர்<br/>
  மத்தனைத் தனிவி டாதே மையிலா விளக்க மாக்கி<br/>
  யுத்தம னடிமை யான வுயிர்நிலை யுணர்மி னீரே.<br/>
<br/>
  12.6: <br/>
  தனதிவை யனைத்து மாகத் தானிறை யாகு மாய<br/>
  னுனதென முணர்த்தி தாரா துமக்குநீ ருரிமை யுற்றீ<br/>
  ரெனதிவை யனைத்தும் யானே யிறையெனு மிரண்டுந் தீர<br/>
  மநவெனு மிரண்டின் மாறா வல்வினை மாற்று வீரே.<br/>
<br/>
  12.7: <br/>
  அழிவிலா வுயிர்கட் கெல்லா மருக்கனா யழியா வீசன்<br/>
  வழியலா வழிவி லக்கு மதியெழ மாய மூர்த்தி<br/>
  வழுவிலா திவைய னைத்தும் வயிற்றில் வைத் துமிழ்ந்த மாலை<br/>
  நழுவிலா நார வாக்கி னாடிநீர் நணுகு வீரே.<br/>
<br/>
  12.8: <br/>
  வயனமொன் றறிந்து ரைப்பார் வங்கழல் வணங்கி வெள்கி<br/>
  நயனமுள் ளின்றி நாளு நள்ளிரு ணண்ணி நின்றீ<br/>
  ரயனமிவ் வனைத்துக் குந்தா னவைதனக் கயன மென்னப்<br/>
  பயனுமாய்ப் பதியு மான பரமனைப் பணிமி னீரே.<br/>
<br/>
  12.9: <br/>
  உயர்ந்தவ ருணர்ந்த வாற்றா லுவந்தகுற் றேவ லெல்லா<br/>
  மயர்ந்துநீ ரைம்பு லன்கட் கடிமைபூண் டலமர் கின்றீர்<br/>
  பயந்திவை யனைத்து மேந்தும் பரமனார் நாம மொன்றில்<br/>
  வியந்தபே ரடிமை தோற்றும் வேற்றுமை மேவு வீரே.<br/>
<br/>
  12.10: <br/>
  எண்டிசை பரவுஞ் சீரோ ரெங்களுக் கீந்த வெட்டி<br/>
  லுண்டவா றுரைப்பார் போல வொன்பது பொருளு ரைத்தோ<br/>
  மண்டுநான் மறையோர் காக்கு மாநிதி யிவைய னைத்துங்<br/>
  கண்டவர் விள்ளார் விள்ளக் கருதுவார் காண்கி லாரே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு: நாவலர், இளக்கமின், அப்பொருள், என்றும்,<br/>
  தத்துவம், தனதிவை, அழிவிலா, வயனம், உயர்ந்தவர்,<br/>
  எண்டிசை, இன்னமுது.-<br/>
  --<br/>
<br/>
  13. துவயச்சுருக்கு <br/>
<br/>
  13.1: <br/>
  இன்னமுத திற்பிறந் தாளிதங் கேட்க வுரைத்தபிரான்<br/>
  பொன்னரு ளான்மறை மௌலியிற் பூண்ட விரண்டிசைத்துத்<br/>
  தன்னுரை மிக்க தனமி தெனத்தந்த வேதகத்திற்<br/>
  றுன்னு பொருள்கள்பத் துந்தொலை யாநிதி யாகின்றவே.<br/>
<br/>
  13.2: <br/>
  அருவுரு வானவை தன்னை யடைந்திடத் தானடைந்து<br/>
  வெருவுரை கேட்டவை கேட்பித் தகற்றும் வினைவிலக்கி<br/>
  யிருதலை யன்புத னாலெமை யின்னடி சேர்த்தருளுந்<br/>
  திருவுட னேதிகழ் வார்செறிந் தாரெங்கள் சிந்தையுளே.<br/>
<br/>
  13.3: <br/>
  ஓருயி ராய்நின்ற வொண்சுட ரின்ப வுருத்தனிலும்<br/>
  பேருரு வத்திலும் பின்னதிற் றோற்று முருக்களிலு<br/>
  மோருரு வான வுலகிலு மேற்கு முருக்களினாற்<br/>
  சேருதன் மன்னுசெய் யாளன்பர் நம்மனஞ் சேர்ந்தனரே.<br/>
<br/>
  13.4: <br/>
  காரண மாயிறை யாய்க்கதி யாயம ரும்பதியா<br/>
  யாரண மோது மனைத்துற வாயக லாவுயிராய்ச்<br/>
  சீரணி யுஞ்சுட ராய்ச்செறிந் தெங்குந் திகழ்ந்துநின்ற<br/>
  நாரண னார்நமக் காய்நல்கி நாந்தொழ நின்றனரே.<br/>
<br/>
  13.5: <br/>
  வானமர் மன்னுரு வாய்வகை யாலதி னாலுருவாய்<br/>
  மீனம தாமைகே ழன்முத லாம்விப வங்களுமா<br/>
  யூனம ருள்ளுரு வாயொளி யாத வருச்சையுமாந்<br/>
  தேனமர் செங்கழ லாஞ்சேர்த்த னங்கழ லெம்மனத்தே.<br/>
<br/>
  13.6: <br/>
  வேறொ ரணங்கு தொழும்வினை தீர்த்தெமை யாண்டிடுவா<br/>
  னாறு மதன்பய னுந்தந் தளிக்கு மருளுடையான்<br/>
  மாறில தாயில கும்மது மெல்லடிப் போதிரண்டா<br/>
  னாறு துழாய்முடி யானமக் குச்சர ணாயினனே.<br/>
<br/>
  13.7: <br/>
  பெறுவது நாம்பெரி யோர்பெறும்பேறென நின்றவெமை<br/>
  வெறுமை யுணர்த்தி விலக்காத நன்னிலை யாதரிப்பித்<br/>
  துறுமதி யாற்றனை யொண்சர ணென்ற வுணர்வுதந்த<br/>
  மறுவுடை மார்பனுக் கேமன் னடைக்கல மாயினமே.<br/>
<br/>
  13.8: <br/>
  அருமறை யாதுந் துறவோ மெனவறிந் தார்கவருங்<br/>
  கருமமு ஞானமுங் காதலுங் கண்டு முயலகிலோம்<br/>
  வருவது மிந்நிலை யாய்மய லுற்ற வெமக்குளதோ<br/>
  திருமக ளார்ப்பிரி யாத்திரு மாலன்றி நற்சரணே.<br/>
<br/>
  13.9: <br/>
  சுருங்கா வகில மெலாந்துளங் காவமு தக்கடலாய்<br/>
  நெருங்கா தணைந்துட னேநின்ற நந்திரு நாரணனா<br/>
  ரிரங்காத காலங்க ளெல்லா மிழந்த பயன்பெறவோர்<br/>
  பெருங்காத லுற்றினி மேற்பிரி யாமை யுகந்தனமே.<br/>
<br/>
  13.10: <br/>
  கடிசூடு மூன்றுங் கழல்பணிந் தார்க்குக் கடிந்திடவே<br/>
  முடுசூடி நின்ற முகில்வண்ண னார்முன் னுலகளந்த<br/>
  வடிசூடு நாமவ ராதரத் தாலுடுத் துக்களையும்<br/>
  படிசூடி யன்புட னேபணி செய்யப் பணிந்தனமே.<br/>
<br/>
  13.11: <br/>
  தனதன் றிவையெனத் தானன் றெனமறை சொன்னவெலா<br/>
  மெனதென்றும் யானென்றும் மெண்ணுத லால்வரு மீனமெலா<br/>
  மனதொன்றி யின்று நமவென்ற தேகொண்டு மாற்றுதலாற்<br/>
  றனதன்றி யொன்று மிலாத்தனித் தாதை சதிர்த்தனனே.<br/>
<br/>
  13.12: <br/>
  சேர்க்குந் திருமகள் சேர்த்தியின் மன்னுதல் சீர்ப்பெரியோற்<br/>
  கேற்குங் குணங்க ளிலக்காம் வடிவி லிணையடிகள்<br/>
  பார்க்குஞ் சரணதிற் பற்றுத னந்நிலை நாம்பெறும்பே<br/>
  றேற்கின்ற வெல்லைக ளெல்லாக் களையற வெண்ணினமே.<br/>
<br/>
  ஸ்ரீமதே நிகமாந்தமஹாதேசிகாய நம: <br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு: இன்னமுது, அருவுரு, ஓருயிராய், காரணமாய்,<br/>
  வானமர், வேறோர், பெறுவது, அருமறை, சுருங்காவகிலம்,<br/>
  கடிசூடு, தனதன்றிவை, சேர்க்கும், கல்லார்.<br/>
  -----<br/>
<br/>
  14. சரமசுலோகச்சுருக்கு <br/>
  14.1: <br/>
  கல்லா ரகலுங் கருமமு ஞானமுங் காதலுமற்<br/>
  றெல்ல நிலைகளுக் கேற்ப விதித்த கிரிசைகளும்<br/>
  வல்லார் முயல்க வலியிழந் தாரென் றனைத்தொழுகென்<br/>
  றெல்லாத் தரும முரைத்தவ னின்னடி சேர்ந்தனமே.<br/>
<br/>
  14.2: <br/>
  வெறுமை யுணர்ந்தது முன்னிட்டு வேறங்க மில்லையெனக்<br/>
  குறியவ னின்னற வெட்டக் குறித்திடுங் கோணைதுறந்<br/>
  துறுமய னத்திர மென்னப் பொறாநிலை யோர்ந்திடவோ<br/>
  ரறநெறி யன்றுரைத் தானழி யாவற மாயினனே.<br/>
<br/>
  14.3: <br/>
  வாரிதி விட்டு மலர்மக ளோடு மதுரைவந்து<br/>
  பாரத வெஞ்சமர் பார்மகள் பாரஞ் செகவுகந்து<br/>
  சாரதி யாய்முன்பு தூதனு மாய்த்தள ரும்விசயன்<br/>
  றேரதி னின்றவ னைத்தேற்றி னான்றிற மாயினமே.<br/>
<br/>
  14.4: <br/>
  தன்னரு ளாற்பெறுஞ் சாதனஞ் சாதக னென்றிவற்றைத்<br/>
  தன்னுட னெண்ணுத னீங்கத் தனித்தொரு சாதனமாய்ப்<br/>
  பொன்னரு ளோடுமப் பூமக ளோடும் புகழ்நின்ற<br/>
  வின்னுரை யீசனை யேயேக மெண்ண விசைந்தனமே.<br/>
<br/>
  14.5: <br/>
  ஊனி லிணைத்துழல் விக்கும் வினைக்கட லுள்விழுந்த<br/>
  யானென தான குணங்க ளெனக்கிசை நல்வழியுந்<br/>
  தானுத வித்தனைத் தந்திட நின்ற தனித்தரும<br/>
  நானினி வேறோர் பரநணு காவகை நல்கியதே.<br/>
<br/>
  14.6: <br/>
  கடுவினை நாம்பெறும் பேற்றைத் தகைந்தமை கண்டுநம்<br/>
  மேற்றொடைவில காம லிசைந்தொரு காலந் துணிவுடனே<br/>
  யுடைமை யடைக்கல மாக வடைக்கு முகப்பதனா<br/>
  லடையென வன்றுரைத் தானடை வித்தனன் றன்னடியே.<br/>
<br/>
  14.7: <br/>
  கானென்ற வேதங்கள் காக்கும் பரனென்று காட்டநின்றோன்<br/>
  றானென் றறிய கிலார்க்கறி விக்குந் தனித்திறலோன்<br/>
  வானொன்றி னாரொடு மானிட னெனன வவதரிப்பா<br/>
  னானென்ற நந்திரு மானமை நற்பதஞ் சேர்த்திடுமே.<br/>
<br/>
  14.8: <br/>
  தன்னிலை காட்டித் தனிமை யுகந்து தனித்தகவா<br/>
  லன்னிலை தீர வடைக்கலங் கொண்டாடி சேர்த்திடவே<br/>
  பன்னிலை மூல வெழுத்திலும் பாண்டவன் றேர்தனிலு<br/>
  முன்னிலை கொண்ட பிரானெமை முன்னிலை கொண்டனனே.<br/>
<br/>
  14.9: <br/>
  காடுக ளோநர கோகடி தாங்கர ளத்திரளோ<br/>
  சூடு வெடாவன லோதொலை யாநிலை நள்ளிருளோ<br/>
  சாடு படச்சர ணாலன்று சாடிய சாரதியார்<br/>
  வீடுசெய் வித்து நமைவிடு விக்கின்ற பாவங்களே.<br/>
<br/>
  14.10: <br/>
  சென்றுயர் வானமர்ந் தவ்வடி யாருடன் சேர்ந்திடவே<br/>
  யின்றெனி லின்றுநா ளையெனி னாளை யினிச்செறிந்து<br/>
  நின்ற நிலைநின் னனைத்து வினையுநின் விட்டகலக்<br/>
  கன்றி விடுப்பனென் றாங்கருத் தானமைக் காத்திடுமே.<br/>
<br/>
  14.11: <br/>
  அறிவு மனைத்து மிலாவடி யோமை யடைக்கலங்கொண்<br/>
  டுறவென நின்ற வெலாமுற வேநின்ற தானெமக்காய்<br/>
  மறுபிற வித்துயர் வாரா வகைமனங் கொண்டகலா<br/>
  விறையவ னின்னரு ளாலெங்கள் சோகந் தவிர்த்தனனே.<br/>
<br/>
  ஸ்ரீமதே நிகமாந்தமஹாதேசிகாய நம: <br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு: கல்லால், வெறுமை, வாரிதி, தன்னருளால்<br/>
  ஊனில், கடுவினை, கானென்ற, தன்னிலை, காடுகளோ,<br/>
  சென்று, அறிவு, கருமமும்.<br/>
  -----<br/>
<br/>
  15. கீதார்த்தசங்கிரகம் <br/>
<br/>
  தனியன்<br/>
  கட்டப் பொருள்விரித்த காசினியி னான்மறையி<br/>
  னிட்டப் பொருளியம்பு மின்பொருளைச் - சிட்டர்தொழும்<br/>
  வேதாந்த தேசிகனை மேவுவார் தங்கடிருப்<br/>
  பாதம் புயமடியேன் பற்று.<br/>
<br/>
  கீதை மொழிந்தருளும் வேதாந்த தேசிகனார்<br/>
  பாதார விந்தமலர் பற்று.<br/>
<br/>
  15.1: <br/>
  கருமமு ஞானமுங் கொண்டெழுங் காதலுக் கோரிலக்கென்<br/>
  றருமறை யுச்சியு ளாதரித் தோது மரும்பிரமந்<br/>
  திருமக ளோடு வருந்திரு மாலென்று தானுரைத்தான்<br/>
  றரும முகந்த தனஞ்சய னுக்கவன் சாரதியே.<br/>
<br/>
  15.2: <br/>
  உகவை யடைந்த வுறவுடை யார்பொர லுற்றவந்நாட்<br/>
  டகவுட னன்பு கரைபுர ளத்தரு மத்தளவின்<br/>
  மிகவுள மஞ்சி விழுந்தடி சேர்ந்த விசயனுக்கோர்<br/>
  நகையுட னுண்மை யுரைக்க வமைந்தன னாரணனே.<br/>
<br/>
  15.3:<br/>
  உடல மழிந்திடு முள்ளுயி ரொன்றழி யாதெனைப்போல்<br/>
  விடுமது பற்று விடாத தடைத்த கிரிசைகளே<br/>
  கடுக வுனக்குயிர் காட்டு நினைவத னாலுளதாம்<br/>
  விடுமய லென்று விசயனைத் தேற்றினன் வித்தகனே.<br/>
<br/>
  15.4: <br/>
  சங்கந் தவிர்ந்து சகஞ்சதிர் பெற்ற தனஞ்சயனே<br/>
  பொங்குங் குணங்கள் புணர்ப்பனைத் தும்புக விட்டவற்று<br/>
  ணங்கண் ணுரைத்த கிரிசை யெலாமென வுந்நவின்றா<br/>
  ரெங்கும் மறிவர்க ளேயென்று நாத னியம்பினனே.<br/>
<br/>
  15.5: <br/>
  பிறவாமை தந்திடத் தானே பிறக்கும் பெருமைகளுந்<br/>
  துறவாக் கிரிசைக டூமதி தன்னாற் றுலங்குகையு<br/>
  மிறவா வுயிர்நன் னிலைகண் டிடுமுல கின்னிலையு<br/>
  மறைவாழு மாயவ னேயனுக் கன்றறி வித்தனனே.<br/>
<br/>
  15.6: <br/>
  கண்டெளி தாங்கரு மம்முயிர் காட்டக் கடுகுதலு<br/>
  மண்டி யதன்படி யின்மனங் கொள்ளும் வரிசைகளுங்<br/>
  கண்டறி யாவுயி ரைக்காண லுற்ற நினைவுகளும்<br/>
  வண்டுவ ரேச னியம்பினன் வாசவன் மைந்தனுக்கே.<br/>
<br/>
  15.7: <br/>
  யோக முயற்சியும் யோகிற் சமநிலை நால்வகையும்<br/>
  யோகி னுபாயமும் யோகுத னால்வரும் பேருகளும்<br/>
  யோகு தனிற்றன் றிறமுடை யோகுதன் முக்கியமு<br/>
  நாகணை யோகி நவின்றன னன்முடி வீரனுக்கே.<br/>
<br/>
  15.8: <br/>
  தானின்ற வுண்மையைத் தன்றனி மாயை மறைத்தமையுந்<br/>
  தானன்றி மாயை தனைத்தவிர்ப் பான்விர கற்றமையு<br/>
  மேனின்ற பத்தர்க ணால்வரின் ஞானிதன் மேன்மைகளுந்<br/>
  தேனின்ற செங்கழ லான்றெளி வித்தனன் பார்த்தனுக்கே.<br/>
<br/>
  15.9: <br/>
  அராத செல்வமு மாருயிர் காணு மரும்பயனும்<br/>
  பேராது தங்கழற் கீழம ரும்பெரு வாழ்ச்சிகளுஞ்<br/>
  சோரா துகந்தவர் தூமதி கொள்வதுஞ் செய்வனவுந்<br/>
  தேரா விசயனுக் குத்திரு நாரணன் செப்பினனே.<br/>
<br/>
  15.10: <br/>
  தன்மேன்மை யுந்தன் பிறப்பிற் றளராத் தனிநிலையும்<br/>
  பன்மேனி நண்ணினன் பாற்பிரி யாவன்ப ராசைகளும்<br/>
  புன்மேனி விண்ணவர் பாற்புரி யாததன் பத்திமையு<br/>
  நன்மேனி நாரணன் றானர னுக்கு நவின்றனனே.<br/>
<br/>
  15.11: <br/>
  எல்லை யிலாததன் சீலமா மின்னமு தக்கடலு<br/>
  மெல்லை யிலாத விபூதி யெலாந்தன தானமையு<br/>
  மெல்லையில் பத்தி தனையெழு விக்கத் திருவருளா<br/>
  லெல்லையி லீச னியம்பின னிந்திரன் மைந்தனுக்கே.<br/>
<br/>
  15.12: <br/>
  எல்லந் தனக்குரு வாயிலங் கும்வகை தானுரைத்துச்<br/>
  சொல்லா லறிந்தது சோராமற் கண்டடி வேண்டுமென்ற<br/>
  வில்லாள னுக்கன்று மெய்க்கண் கொடுத்திது வேறுமுண்டோ <br/>
  நல்லவர்கண் காண்பாரென் றுநவின் றானங்க ணாயகனே.<br/>
<br/>
  15.13: <br/>
  தன்கழ லிற்பத்தி தாழா ததுமதன் காரணமா<br/>
  மிங்குண சிந்தையு மீதறி யார்க்கவ் வடிமைகளுந்<br/>
  தங்கரு மங்க ளறியா தவர்க்கி லகுநிலையுந்<br/>
  தங்கழ லன்பர்க்கு நல்லவன் சாற்றினன் பார்த்தனுக்கே.<br/>
<br/>
  15.14: <br/>
  ஊனின் படியு முயிரின் பிரிவு முயிர்பெறுவார்<br/>
  ஞானம் பெறுவகை யுஞ்ஞான மீன்ற வுயிர்ப்பயனு<br/>
  மூனின் றதற்கடி யும்முயிர் வேறிடு முளவிரகுந்<br/>
  தேனின்ற பாதன் றெளிவித் தனஞ்சிலைப் பார்த்தனுக்கே.<br/>
<br/>
  15.15: <br/>
  முக்குண மேயுயிர் முற்றவுங் கட்டிட மூண்டமையு<br/>
  முக்குண மேயனைத் தும்வினை கொள்ள முயன்றமையு<br/>
  முக்குண மாயை கடத்தலு முக்கதி தந்தளிப்பு<br/>
  முக்குண மற்ற பிரான்மொழிந் தான்முடி யோன்றனக்கே.<br/>
<br/>
  15.16: <br/>
  மூவெட் டினுமதின் மோக மடைந்த வுயிர்களினு<br/>
  நாவெட் டெழுத்தொடு நல்வீடு நண்ணின நம்பரினு<br/>
  மேவெட்டு வன்குண விண்ணோர் களினும் விசயனுக்குத்<br/>
  தாவிட் டுலகளந் தான்றனை வேறென்று சற்றினனே.<br/>
<br/>
  15.17: <br/>
  ஆணை மறாதவர் தேவரல் லாவழக் கோரசுரர்<br/>
  கோணை மராத குணச்செல்வ நீகுறிக் கொண்மறையைப்<br/>
  பேணிய தத்துவ மும்பிணி யற்ற கிரிசைகளுங்<br/>
  காணித னால்விச யாவென்று கண்ண னியம்பினனே.<br/>
<br/>
  15.18: <br/>
  மறைபொருந் தாதவை வல்லசு ரர்க்கு வகுத்தமையு<br/>
  மறைபொருந் துந்நிலை யின்வன் குணப்படி மூவகையு<br/>
  மறைநிலை தன்னை வகுக்குங் குறிமூன்றின் மேன்மையுமம்<br/>
  மறையுமிழ்ந் தானுரைத் தான்வாச வன்றன் சிறுவனுக்கே.<br/>
<br/>
  15.19: <br/>
  சத்துவ வீடுடை நற்கரு மந்தா னுகந்தமையுஞ்<br/>
  சத்துவ முள்ளது தான்குறிக் கொள்வகை செய்ததுவுஞ்<br/>
  சத்துவ நற்கிரி சைப்பய னுஞ்சர ணாகதியுஞ்<br/>
  சத்துவ மேதரு வானுரைத் தான்றனிப் பார்த்தனுக்கே.<br/>
<br/>
  15.20: <br/>
  வன்பற் றறுக்கு மருந்தென்று மாயவன் றானுரைத்த<br/>
  வின்பக் கடலமு தாமென நின்றவிக் கீதைதனை<br/>
  யன்பர்க் குரைப்பவர் கேட்பவ ராதரித் தோதுமவர்<br/>
  துன்பக் கடலுட் டுளங்குகை நீங்கித் துலங்குவரே.<br/>
<br/>
  15.21: <br/>
  தீதற்ற நற்குணப் பாற்கடற் றாமரைச் செம்மலர்மேன்<br/>
  மாதுற்ற மார்வன் மருவவின் கீதையின் வண்பொருளைக்<br/>
  கோதற்ற நான்மறை மௌலியி னாசிரி யன்குறித்தான்<br/>
  காதற் றுணிவுடை யார்கற்கும் வண்ணங் கருத்துடனே.<br/>
<br/>
  ஸ்ரீ நிகமாந்தமஹாதேசிகாய நம: <br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு: கருமமும், உகவை, உடலம், சங்கம்,<br/>
  பிறவாமை, கண்டெளி, யோக, தானின்ற, <br/>
  ஆராத, தன்மேன்மை, எல்லையில்லாத,<br/>
  எல்லாந், தன்கழல், ஊனின், முக்குணமே,<br/>
  மூவெட்டினும், ஆணை, மறை, சத்துவ, வன்பற்று, <br/>
  தீதற்ற, அருதரும்.-<br/>
  ----<br/>
  மும்மணிக்கோவை <br/>
<br/>
  16.1: <br/>
  அருடரு மடியர்பான் மெய்யை வைத்துத்<br/>
  தேருடர நின்ற தெய்வநா யகநின்<br/>
  னருளெனுஞ் சீரோ ரரிவையா னதென<br/>
  விருள்செக வெமக்கோ ரின்னொளி விளக்காய்<br/>
  மணிவரை யன்ன நின்றிரு வுருவி<br/>
  லணியம ராகத் தலங்கலா யிலங்கி<br/>
  நின்படிக் கெல்லாந் தன்படி யேற்க<br/>
  வன்புட னின்னோ டவதரித் தருளி<br/>
  வேண்டுரை கேட்டு மீண்டவை கேட்பித்<br/>
  தீண்டிய வினைகண் மாண்டிட முயன்று<br/>
  தன்னடி சேர்ந்த தமருனை யணுக<br/>
  நின்னுடன் சேர்ந்து நிற்குநின் றிருவே.<br/>
<br/>
  16.2: <br/>
  திருமாலடியவர்க்கு மெய்யனார், செய்ய<br/>
  திருமாமகளென்றுஞ்சேரும் திருமார்பில்<br/>
  இன்மணிக்கோவையுடன் ஏற்கின்றார், என்றனின்<br/>
  மும்மணிக்கோவை மொழி.<br/>
<br/>
  16.3: <br/>
  மொழிவார் மொழிவன மும்மறையாகும் அயிந்தையில்வந்து<br/>
  இழிவாரிழிகவென்று இன்னமுதக் கடலாகிநின்ற<br/>
  விழிவாரருள் மெய்யர் மெல்லடிவேண்டிய மெல்லியல்மேற்<br/>
  பொழிவாரனங்கர் தம்பூங்கரும்புந்தியபூமழையே.<br/>
<br/>
  16.4: <br/>
  மழையி லெழுந்த மொக்குள்போல் வைய<br/>
  மழியவொன் றழியா வடியவர் மெய்ய<br/>
  வருமறை யின்பொரு ளாய்ந்தெடுக் குங்காற்<br/>
  றிருவுட னமர்ந்த தெய்வ நாயக<br/>
  நின்றிருத் தனக்கு நீதிரு வாகி<br/>
  யிந்துதன் னிலவுட னிலங்குதன் மையினை<br/>
  நந்துத லில்லா நல்விளக் காகி<br/>
  யந்தமி லமுத வாழியாய் நிற்றி<br/>
  பாற்கட றன்னிற் பன்மணி யன்ன<br/>
  சீர்க்கணஞ் சேர்ந்த சீலமெல் லை<br/>
  யிலையடியவர் பிழைக ணின்கருத்<br/>
  தடையாதடையவாண் டருளு மரசனு நீயே<br/>
  யுயர்ந்தநீ யுன்னை யெம்முடன் கலந்தனை<br/>
  யயிந்தைமா நகரி லமர்ந்தனை யெமக்காய்ச்<br/>
  சித்திர மணியெனத் திகழுமன் னுருவி<br/>
  லத்திர மணியென வனைத்துநீ யணிதி<br/>
  விண்ணு ளமர்ந்த வியனுரு வதனா<br/>
  லெண்ணிய வீரிரண் டுருக்களு மடைதி<br/>
  பன்னிரு நாமம் பலபல வுருவா<br/>
  யின்னுரு வெங்கு மெய்திநீ நிற்றி<br/>
  மீனோ டாமை கேழல்கோ ளரியாய்<br/>
  வானோர் குறளாய் மழுப்படை முனியாய்ப்<br/>
  பின்னு மிராம ரிருவராய்ப் பாரிற்<br/>
  றுன்னிய பரந்தீர் துவரைமன் னனுமாய்க்<br/>
  கலிதவிர்த் தருளுங் கற்கியாய் மற்று<br/>
  மலிவதற் கெண்ணும் வல்வினை மாற்ற<br/>
  நானா வுருவங் கொண்டுநல் லடியோர்<br/>
  வானா ரின்ப மிங்குற வருதி<br/>
  யோருயி ருலகுக் கென்னுநீ திருவோ<br/>
  டேருயி ரெல்லா மெந்தியின் புறுதி<br/>
  யாவரு மறியா தெங்குநீ கரந்து<br/>
  மேவுருச் சூழ்ந்து வியப்பினான் மிகுதி<br/>
  கொண்டிட வெம்மை யடைக்கல முலகிற்<br/>
  கண்டிலங் கதியுனை யன்றிமற் றொன்றும்<br/>
  பல்வகை நின்ற நின்படி யனைத்தினுந்<br/>
  தொல்வகை காட்டுந் துணிந்துதூ மறையே.<br/>
<br/>
  16.5: <br/>
  தூமறையினுள்ளம் துளங்காத்துணிவு தரும்<br/>
  ஆமறிவாலார்ந்தடிமை யாகின்றோம் பூமறையோன்<br/>
  பாராயணத்திற்பணியும் அயிந்தைநகர்<br/>
  நராயணனார்க்கே நாம்.<br/>
<br/>
  16.6: <br/>
  ஆர்குங்கருணை பொழிவான் அயிந்தையில் வந்தமர்ந்த<br/>
  கார்க்கொண்டலைக்கண்ட காதற்புனமயில் கண்பனியா<br/>
  வேர்க்குமுகிழ்விக்கும் விதிர்விதிர்க்கும் வெள்கிவெவ்வுயிர்க்கும்<br/>
  பார்க்கின்றவர்க்கிது நாமென்கொலென்று பயிலுவமே.<br/>
<br/>
  16.7: <br/>
  பயின்மதிநீயே பயின்மதிதருதலின்<br/>
  வெளியுநீயே வெளியுறநிற்றலின்<br/>
  றாயுநீயே சாயைதந்துகத்தலின்<br/>
  றந்தையு நீயே முந்திநின்றளித்தலின்<br/>
  உறவுநீயே துறவாதொழிதலின்<br/>
  உற்றதுநீயே சிற்றின்பமின்மையி<br/>
  னாறுநீயே யாற்றுக்கருள்தலி<br/>
  னறமுநீயே மறநிலைமாய்த்தலின்<br/>
  றுணைவனு நீயே யிணையிலை யாதலின்<br/>
  றுய்யனுநீயே செய்யாளுறைதலின்<br/>
  காரணநீயே நாரணானாதலின்<br/>
  கற்பகநீயே நற்பதந்தருதலின்<br/>
  இறைவனுநீயே குறையொன்றிலாமையின்<br/>
  இன்பமுநீயே துன்பந்துடைத்தலின்<br/>
  யானுநீயே யென்னுளுறைதலி<br/>
  னெனதுநீயே யுனதன்றி யின்மையி<br/>
  னல்லாய்நீயே பொல்லாங்கிலாமையின்<br/>
  வல்லாய்நீயே வையமுண்டுமிழ்தலின்<br/>
  எஞ்ஞமாகு மெய்யநின்வியல்பே<br/>
  யங்ஙனேயொக்க வறிவதாரணமே. <br/>
<br/>
  16.8: <br/>
  ஆரணங்கள்தேட அயிந்தைநகர்வந்துதித்த<br/>
  காரணராய்நின்ற கடல்வண்ணர் நாரணனார்<br/>
  இப்படிக்குமிக்கு அன்றெடுத்த பாதங்கழுவ<br/>
  மெய்ப்படிக்கமானது பொன்வெற்பு.<br/>
<br/>
  16.9: <br/>
  வெற்புடனொன்றி அயிந்தையில் வெவ்வினை தீர்மருந்தொன்று<br/>
  அற்புதமாக வமர்ந்தமைகேட்டு அருள்வேண்டிநிற்கப்<br/>
  பற்பிலமர்ந்தசெய்யாள் படிகாடியபண்புடையெம்<br/>
  விற்புருவக்கொடிக் கோர்விலங் காமயல் பெற்றனமே.<br/>
<br/>
  16.10: <br/>
  பெற்றனைநீயே மற்றுளவெல்லாம்<br/>
  பெறுவதுநின்னையுறுவதுகொள்வார்<br/>
  நின்னாலன்றி மன்னாரின்ப<br/>
  நின்னபொருட்டுநீயென்ன பொருட்டிலை<br/>
  நின்னரு நின்றுமின்னுருத்தோன்று<br/>
  நின்றனக் குநிகர் நின்னடி யடைவார்<br/>
  நின்பாலன்றியன் பாலுய்யார்<br/>
  வாரண மழைக்க வந்த காரணனே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
  அடிவரவு: அருள்தரும், திருமால், மொழிவார்,<br/>
  மழை, தூமறை, ஆர்க்கும், பயின்மதி,<br/>
  ஆரணங்க, வெற்புடன், பெற்றனை, ஒருமதி.<br/>
  ------<br/>
<br/>
  17. நவமணிமாலை <br/>
<br/>
  17.1: <br/>
  ஒருமதியன்பருளங்க வர்ந்தன<br/>
  வுலகமடங்க வளர்ந்தளந்தன<br/>
  வொருசடையொன்றியகங்கைதந்தன<br/>
  வுரகபடங்களரங்குகொண்டன<br/>
  தருமமுயர்ந்ததிதென்னநின்றன<br/>
  தருமனிரந்த திசைந்து சென்றன<br/>
  சகடமுடைந்து கலங்க வென்றன<br/>
  தமர்க ளுருந்து மருந்தி தென்பன<br/>
  திருமகள் செய்ய கரங்களொன்றின<br/>
  திகழ்து ளவுந்து மனங்க மழ்ந்தன<br/>
  செழுமணி கொண்ட சிலம்பிலங்கின<br/>
  சிலைதனிலன் றோரணங்கு மிழ்ந்தன<br/>
  வருமறையந்த மமர்ந்த பண்பின<br/>
  வயன்முடி தன்னிலமர்ந்து யர்ந்தன<br/>
  வருள்தர வெண்ணிய யிந்தைவந்தன<br/>
  வடியவர் மெய்யர் மலர்ப்பதங்களே.<br/>
<br/>
  17.2: <br/>
  மகரம்வளரு மளவில்பௌவமடைய வுற்றலைத்தனை<br/>
  வடிவுக மடமென வமர்ந்து கிரிதனைத் தரித்தனை<br/>
  மலியுமசுரனு மைடந்து வசுதையைப்பெ யர்த்தனை<br/>
  வலிகொளவுணனுடல் பிளந்து மதலை மெய்க்கு தித்தனை<br/>
  பகருமுலக மடியளந்து தமர்மளுக் களித்தனை<br/>
  பரசுமுனிவன் வடிவுகொண்டு பகைவரைத் துணித்தனை<br/>
  பணியவிசைவில் றசமுகன்றன் முடுகள் பத்துதிர்த்தனை<br/>
  படியுமுருவில் வருபிலம்ப வசுரனைத் தகர்த்தனை<br/>
  நகரிதுவரையென வுகந்துவரை கரத்தெடுத்தனை<br/>
  நடமொடிய லுபரியில் வந்துநலிவ றுக்கவுற்றனை<br/>
  நலியுன் வினைகள் செகுமருந்தின் நலமுறைந்த வெற்பினை<br/>
  நணுகு கருடநதி கிளர்ந்த புனலுகப் பில்வைத்தனை<br/>
  யகரமுதலவுரை கொள்மங்கை கணவனுக்களித்தனை<br/>
  யடையும் வினதை சிறுவனுய்ய வருள்கொடுத்து யர்த்தினை<br/>
  யடியு மணையு மெனு மனந்தனடி தொழக்க ளித்தனை<br/>
  யவனிமருவு திருவயிந்தை யடியவர்க்கு மெய்யனே.<br/>
<br/>
  17.3: <br/>
  புரமுயர்த்த வசுரர்கட்கு ஓர்புறமுரைத்த பொய்யினான்<br/>
  வரையெடுத்து மழைதடுத்த மழையொடொத்த மெய்யினான்<br/>
  றிரைநிரைத்த கடலெரித்த சிலைவளைத்த கையினான்<br/>
  அருள்கொடுத்து வினைதவிர்க்கும் அடியவர்க்கு மெய்யனே.<br/>
<br/>
  17.4: <br/>
  தேசொத்தாரில்லையெனும் தெய்வநாயகனார்<br/>
  வாசக்குழல் மாமலராள் மணவாளர்<br/>
  வாசித்தெழுமன்மதனார் மணற்றோப்பின்<br/>
  மாசிக்கடலாடி மகிழ்ந்து வருவாரே.<br/>
<br/>
  17.5: உருளுஞ்சகடமொன்றுதைத்தாய்<br/>
  உலகமேழு முண்டுமிழ்ந்த ளந்தாய்<br/>
  பொருளுமழலு மிறையாகப்<br/>
  பூண்டேன் அடிமையினின் மீண்டேன்<br/>
  இருளும் மருளுன் தருமந்நாள்<br/>
  எழிலாராழிசங்கேந்தி<br/>
  யருளுந்தெருளுன் தரவென்பா<br/>
  லடியோர் மெய்ய வந்தருளே.<br/>
<br/>
  17.6: <br/>
  வஞ்சனை செய்த பூதனையை மலியுஞ்சாட்டை<br/>
  மல்லரையோர் மதகளிற்றை வானோரஞ்சுங்<br/>
  கஞ்சனை முன்கடிந்தவனி பாரந்தீர்ந்த<br/>
  காவலனே கோவலனாய் நின்றகோவே<br/>
  யஞ்சன முங்காயா வுமனையமேனி<br/>
  யடியவர்க்கு மெய்யனே அயிந்தைவாழு<br/>
  மஞ்செனவே யருள்பொழியும் வள்ளலே நின்<br/>
  வடிவழகு மறவாதார் பிறவாதாரே.<br/>
<br/>
  17.7: <br/>
  மையுமாகட லுமயிலுமா மழையு<br/>
  மணிகளுங்கு வளையுங்கொண்ட<br/>
  மெய்யனே அடியோர் மெய்யனே விண்ணோ<br/>
  ரீசனே நீசனேனடைந்தேன்<br/>
  கையு மாழியுமாய்க் களிறு காத்தவனே<br/>
  காலனார் தமரெனைக் கவராது<br/>
  இயனே வந்தன் றஞ்சலென் றருடென்<br/>
  னயிந்தைமா நகர மர்ந்தானே.<br/>
<br/>
  17.8: <br/>
  மஞ்சுலாவு சோலை சூழ யிந்தை மன்னுசீர்<br/>
  வரையெடுத்து நிரையளித்த மாசில் வாசுதேவனே<br/>
  செஞ்சொலன்பர் சிந்தை கொண்டு தீதிலாத தூதனாய்த்<br/>
  தேருமூர்ந்து தேசுயர்ந்த செல்வம் தெய்வ நாயக<br/>
  வெஞ்சொலாளர் காலதூதர் வீசு பாசம் வந்தென்மேல்<br/>
  விழுந்தழுந்தி யானயர்ந்து வீழ்வதற்குமுன்ன நீ<br/>
  யஞ்ச லஞ்ச லஞ்ச லென்றளிக்க வேண்டுமச்சுதா<br/>
  யடியவர்க்கு மருளியக்கு மடியவர்க்கு மெய்யனே.<br/>
<br/>
  17.9: <br/>
  பொருத்தம் பொருந்தலும் போகுந்தவற்றுடன் பொய்ம்மதிமேல்<br/>
  விருத்தங்கலிதுறை மேவுமழன்மதம் வேறினியென்<br/>
  றிருத்தமனத்தினிற் சேராவெமைத் தெய்வநாயகநின்<br/>
  வருத்தம் பொறாவருளால் மன்னடைக் கலங்கொண்டருளே.<br/>
<br/>
  17.10: <br/>
  அந்தமில் சீரயிந்தை நகரமர்ந்த நாத<br/>
  னடியிணைமேல் அடியுரையாலைம்பதேத்திச்<br/>
  சிந்தைகவர் பிராகிருத நூறு கூறிச்<br/>
  செழுந்தமிழ் மும்மணிக்கோவை செறியச் சேர்த்துப்<br/>
  பந்து கழலம்மானை யூசலேசல்<br/>
  பரவு நவமணி மாலையிவையுஞ்சொன்னேன்<br/>
  முந்தைமறை மொழிய வழிமொழி நீயென்று<br/>
  முகுந்தனருள் தந்த பயன் பெற்றேன் நானே.<br/>
<br/>
  சீரார்தூப்புல் திருவேங்கடமுடையான் திருவடிகளே சரணம்.<br/>
<br/>
  அடிவரவு : ஒருமதி, மகரம், புரமுயர்ந்த,<br/>
  தேசொத்தார், உருளம், வஞ்சனை மலியும், மையும்,<br/>
  மஞ்சு, பொருத்தம், அந்தமில்சீர், <br/>
  ------<br/>
<br/>
  18. பிரபந்தசாரம் <br/>
<br/>
  சிறப்புத்தனியன்: எண்சீராசிரியவிருத்தம்<br/>
  ஆரணநான் கின்பொருளை யாழ்வார்க ளாய்ந்தடைவே<br/>
  யன்புடனே யம்புவியோ ரனைவருமீ டேறவென்று<br/>
  நாரணனார் தாள்களிலே நாலாயி ரந்தமிழா<br/>
  னண்ணியுரை செய்தவற்றை நாடிவகை தொகைசெய்தாய்<br/>
  பூரணமா ஞானியர்சேர் பொங்குபுகழ்த் தூப்புல்வரும்<br/>
  புனிதனென்றும் பிள்ளையென்றும் புவியர்புகழ் வேங்கடவா<br/>
  தாரணியோ ரிங்குகக்கச் சாற்றியநற் ப்ரபந்தசாரந்<br/>
  தனையுரைத்து வாழுமனந் தந்தருளா யென்றனக்கே.<br/>
<br/>
  ஆதிமறை யோதிமகி ழயக்கிரிவர் தம்மருளா<br/>
  லன்புடனே தூப்புனக ரவதரித்தே யிங்குவந்த<br/>
  வாதியரை வென்றுவந்து வன்புவிமே லெதிராசர்<br/>
  வாழ்வுறுனற் றெரிசனத்தை வண்மையுட னேவளர்த்து<br/>
  நீதினெறி தவறாம னிருத்தியிடும் வேங்கடவா<br/>
  நேசமுட னாழ்வார்க ணிலைகளையெல் லாமுணர்ந்து<br/>
  சாதுசனம் வாழவென்று சாற்றியநற் ப்ரபந்தசாரந்<br/>
  தனையுரைத்து வாழுமனந் தந்தருளா யென்றனக்கே.<br/>
<br/>
  ஆசார்யவந்தனம்<br/>
<br/>
  18.1: <br/>
  ஆழ்வார்க ளவதரித்த நாளூர் திங்க<br/>
  ளடைவுதிரு நாமங்க ளவர்த்தாஞ் செய்த<br/>
  வாழ்வான திருமொழிக ளவற்றுட் பாட்டின்<br/>
  வகையான தொகையிலக்க மற்று மெல்லாம்<br/>
  வீழ்வாக மேதினிமேல் விளங்க நாளும்<br/>
  விரித்துரைக்குங் கருத்துடனே மிக்கோர் தங்க<br/>
  ணீள்பாத நிரந்தரமுந் தொழுது வாழ்த்து<br/>
  நேசமுட னடியேன்றன் னெஞ்சு தானே. <br/>
<br/>
  பொய்கையாழ்வார்<br/>
  18-2 <br/>
  அருண்மிகுத்த தொருவடிவாய்க் கச்சி தன்னி<br/>
  லைப்பசிமா தத்திருவோ ணத்து நாளிற்<br/>
  பொருண்மிகுந்த மறைவிளங்கப் புவியோ ருய்யப்<br/>
  பொய்கைதனில் வந்துதித்த புனிதா முன்னா<br/>
  ளிருளதனிற் றண்கோவ லிடைக ழிச்சென்றி<br/>
  ருவருட னிற்கவுமா லிடைநெ ருக்கத்<br/>
  திருவிளக்கா மெனும்வையந் தகளி நூறுஞ்<br/>
  செழும்பொருளா வெனக்கருள்செய் திருந்த நீயே. <br/>
<br/>
  பூதத்தாழ்வார்<br/>
  18-3<br/>
  கடன்மல்லைக் காவலனே பூத வேந்தே<br/>
  காசினிமே லைப்பசியி லவிட்ட நாள்வந்<br/>
  திடர்கடியுந் தண்கோவ லிடைக ழிச்சென்<br/>
  றிணையில்லா மூவருமா யிசைந்தே நிற்க<br/>
  நடுவிலிவ ரொருவருமென் றறியா வண்ண<br/>
  நள்ளிருளின் மானெருக்க நந்தா ஞானச்<br/>
  சுர்விளக்கேற் றியவன்பே தகளி யான<br/>
  தொடைநுaறு மெனக்கருளசெய் துலங்க நீயே. <br/>
<br/>
  பேயாழ்வார்<br/>
  18-4<br/>
  மாமயிலைப் பதியதனிற் றுலாமா தத்தில்<br/>
  வருஞ்சதயத் தவரித்துக் கோவ லூரிற்<br/>
  றூமுனிவ ரிருவருடன் றுலங்க நின்று<br/>
  துன்னியபே ரிருணீங்கச் சோதி தோன்றச்<br/>
  சேமமுட னெடுமாலைக் காணப் புக்குத்<br/>
  திருக்கண்டே னெனவுரைத்த தேவே யுன்றன்<br/>
  பாமருவு தமிழ்மாலை நூறு பாட்டும்<br/>
  பழவடியே னுக்கருள்செய் பரம நீயே. <br/>
<br/>
  திருமழிசையாழ்வார்<br/>
  18-5<br/>
  தைம்மகத்தில் வருமழிசைப் பரனே மற்றைச்<br/>
  சமயங்கள் பலதெரிந்து மாயோ னல்லாற்<br/>
  றெய்வம்மற் றில்லையென வுரைத்த வேதச்<br/>
  செழும்பொருணான் முகன்றெண்ணூற் றாறு பாட்டு<br/>
  மெய்ம்மிகுத்த திருச்சந்த விருத்தப் பாடல்<br/>
  விளங்கியநுaற் றிருபதுந்தப் பாமன் மெய்யே<br/>
  வையகத்து மறவாம லுரைத்து வாழும்<br/>
  வகையடியே னுக்கருள்செய் மகிழ்ந்து நீயே. <br/>
<br/>
  நம்மாழ்வார்<br/>
  18-6<br/>
  முன்னுரைத்த திருவிருத்த நூறு பாட்டு<br/>
  முறையின்வரு மாசிரிய மேழு பாட்டு<br/>
  மன்னியநற் பொருட்பெரிய திருவந் தாதி<br/>
  மறவாத படியெண்பத் தேழு பாட்டும்<br/>
  பின்னுரைத்த தோர்திருவாய் மொழியெப் போதும்<br/>
  பிறையறவா யிரத்தோருநூற் றிரண்டு பாட்டு<br/>
  மிந்நிலத்தில் வைகாசி விசாகந் தன்னி<br/>
  லெழிற்குருகை வருமாறா விரங்கு நீயே.<br/>
<br/>
  மதுரகவிகள்<br/>
<br/>
  18-7<br/>
  தேறியமா ஞானமுடன் றிக்கோ ளூரிற்<br/>
  சத்திரையிற் சத்திரைநாள் வந்து தோன்றி<br/>
  யாறியநல் லன்புடனே குருகூர் நம்பிக்<br/>
  கனவரத மந்தரங்க வடிமை செய்து<br/>
  மாறனையல் லாலென்று மறந்துந் தேவு<br/>
  மற்றறியேனெனுமதுர கவியே நீமுன்<br/>
  கூறியகண் ணிநுண்சிறுத்தாம் பதனிற் பாட்டுக்<br/>
  குலவுபதி னோன்றுமெனக் குதவு நீயே.<br/>
<br/>
  குலசேகராழ்வார்<br/>
  18-8<br/>
  பொன்புரையும்வேற்குலசே கரனே மாசிப்<br/>
  புனர்பூசத் தெழில்வஞ்சிக் களத்துத் தோன்றி<br/>
  யன்புடனே நம்பெருமாள் செம்பொற் கோயி<br/>
  லனைத்துலகின் பெருவாழ்வு மடியார் தங்க<br/>
  ளின்பமிகு பெருங்குழுவுங் காண மண்மே<br/>
  லிருளிரிய வென்றெடுத்த விசையிற் சொன்ன<br/>
  நன்பொருள்சேர் திருமொழிநுaற் றைந்து பாட்டு<br/>
  நன்றாக வெனக்கருள்செய் நல்கி நீயே<br/>
<br/>
  பெரியாழ்வார்<br/>
  18-9<br/>
  பேரணிந்த வில்லிபுத்தூ ரானி தன்னிற்<br/>
  பெருஞ்சோதி தனித்றோன்றும் பெருமா னேமுன்<br/>
  சீரணிந்த பாண்டியன்றன் னெஞ்சு தன்னிற்<br/>
  றியக்கறமால் பரத்துவத்தைத் திறமாச் செப்பி<br/>
  வாரணமேன் மதுரைவலம் வரவே வானின்<br/>
  மால்கருட வாகனனாய்த் தோன்ற வாழ்த்து<br/>
  மேரணிபல் லாண்டுமுதற் பாட்டு நானூற்<br/>
  றெழுபத்தொன் றிரண்டுமெனக் குதவு நீயே.<br/>
<br/>
  கோதைப்பிராட்டி<br/>
  18-10<br/>
  வேயர்புகழ் வில்லிபுத்தூ ராடிப் பூர<br/>
  மேன்மேலு மிகவிளங்க விட்டு சித்தன்<br/>
  றூயதிரு மகளாய்வந் தரங்க னார்க்குத்<br/>
  துழாய்மாலை முடிசூக் கொடுத்த மாதே<br/>
  நேயமுடன் றிருப்பாவைப் பாட்டா றைந்து<br/>
  நீயுரைத்த தையொருதிங் கட்பா மாலை<br/>
  யாயபுகழ் நுaறுடனாற் பத்து மூன்று<br/>
  மன்புடனே யடியேனுக் கருள்செய் நீயே.<br/>
<br/>
  தொண்டரடிபெடியாழ்வார்<br/>
  18-11<br/>
  மன்னுமதிட் டிருமண்டங் குடிதான் வாழ<br/>
  மார்கழிமா தக்கேட்டை நாளில் வந்து<br/>
  துன்னுபுகழ்த் தொண்டரடிப் பொடியே நீமுன்<br/>
  றுழாய்மாலைப் பணியடிமை செய்து நாளுந்<br/>
  தென்னரங்க மணவாளற் கன்பு மிக்குச்<br/>
  செப்பியநற் றிருமாலை நாற்பத் தைந்தும்<br/>
  பன்னியநற் றிருப்பள்ளி யெழுச்சி பத்தும்<br/>
  பழவடியே னுக்கருள்செய் பரிந்து நீயே.<br/>
<br/>
  திருப்பாணாழ்வார்<br/>
  18-12<br/>
  உலகரிய மலிபுழ்க்கார்த் திகைமா தத்தி<br/>
  லுரோகணிநா ளுறந்தைவளம் பதியிற் றோன்றித்<br/>
  தலமளந்த தென்னரங்கர் பாலு லோக<br/>
  சாரங்க மாமுனிதோ டனிலே வந்து<br/>
  பலமறையின் பொருளாற்பாண் பெருமா ளேநீ<br/>
  பாதாதி கேசமதாய்த் பாடித் தந்த <br/>
  சொலவமல னாதிபிரான் பத்துப் பாட்டுஞ்<br/>
  சோராம லெனக்கருள்செய் துலங்க நீயே.<br/>
<br/>
  திருமங்கையாழ்வார்<br/>
  18-13<br/>
  அறிவுதரும் பெரியதிரு மொழிதப் பாம<br/>
  லாயிரத்தோ டெண்பத்து நாலு பாட்டுங்<br/>
  குறியதொரு தாண்டகநா லைந்தா றைந்துங்<br/>
  குலாநெடுந்தாண் டகமெழுகூற் றிருக்கை யொன்றுஞ்<br/>
  சிறியமடற் பாட்டுமுப்பத் தெட்டி ரண்டுஞங<br/>
  சீர்பெரிய மடறனிற்பாட் டெழுபத் தெட்டு<br/>
  மிறையவனே கார்த்திகையிற் கார்த்தி கைந்நா<br/>
  ளெழிற்குரையல் வருகலியா விரங்கு நீயே. <br/>
<br/>
  ஸ்ரீபாஷ்யகாரர்<br/>
  18-14<br/>
  தேசமெலா முகந்திடவே பெரும்பூ தூரிற்<br/>
  சித்திரையி லாதிரைநாள் வந்து தோன்றிக்<br/>
  காசினிமேல் வாதியரை வெஇற ரங்கர்<br/>
  கதியாக வாழ்ந்தருளு மெதிரா சாமுன்<br/>
  பூசுரர்கோன் றிருவரங்கத் தமுத னாருன்<br/>
  பொன்னடிமே லந்தாதி யாகப் போற்றிப்<br/>
  பேசியநற் கலித்துறைநூற் றெட்டுப் பாட்டும்<br/>
  பிழையரவே யெனக்கருள்செய் பேணி நீயே. <br/>
<br/>
  ஆழ்வார்கள் அருளிச்செய்த பாசுரங்களின் எண்-விளக்கம்<br/>
<br/>
  18-15<br/>
  எண்ணின்முத லாழ்வார்கண் மூன்று நூறு<br/>
  மெழின்மழிசைப் பிரானிருநூற் றொருபத் தாறு<br/>
  முண்மைமிகு மாறன்மறை யாயி ரத்தோ<br/>
  டுற்றவிரு நூற்றுத்தொண் ணூறு மாறும்<br/>
  வண்மையுaட மதுரகவி பத்து மொன்றும்<br/>
  வஞ்சியர்கோ னூற்றைந்தும் பட்ட நாதன்<br/>
  பண்ணியனா னூற்றேழு பத்த மூன்றும்<br/>
  பார்கோதை நூற்றேழு பத்து மூன்றே.<br/>
<br/>
  18-16<br/>
  பத்தரடிப் பொடிபாட லைம்பத் தைந்தும்<br/>
  பாணர்புகல் பத்துடனே பரகா லன்சொ<br/>
  லத்தனுயர் வேங்கடமாற் காயி ரத்தோ<br/>
  டானவிரு நுaற்றோரைம் பத்து மூன்று<br/>
  முத்திதரு மெதிராசர் பொன்ன டிக்கே<br/>
  மொழிந்தவமு தர்பாட னூறு மெட்டு<br/>
  மெத்திசையும் வாழவிவர் பாடி வைத்த<br/>
  விவைநாலா யிரமுமடி யோங்கள் வாழ்வே<br/>
<br/>
  ஆழ்வார்களின் கோஷ்டி<br/>
  18-17<br/>
  வையகமெண் பொய்கைபூ தம்பே யாழ்வார்<br/>
  மழிசையர்கோன் மகிழ்மாறன் மதுர கவிகள்<br/>
  பொய்யில்புகழ்க் கோழியர்கோன் விட்டு சித்தன்<br/>
  பூந்கோதை தொண்தரடிப் பொடிபா ணாழ்வா<br/>
  ரையனருட் கலியனெதி ராசர் தம்மோ<br/>
  டாறிருவ ரோரொருவ ரவர்தாஞ் செய்த<br/>
  துய்யதமி ழிருபத்து நான்கிற் பாட்டின்<br/>
  றொகைநாலா யிரமுமடி யோஹங்கள் வாழ்வே. <br/>
<br/>
  பலச்ருதி கூறல்<br/>
<br/>
  அந்தமிலா வாரணநா லாகி நின்ற<br/>
  வதன்கருத்தை யாழ்வார்க ளாய்ந்தெ டுத்துச்<br/>
  செந்தமிழா லருள்செய்த வகைதொ கையுஞ்<br/>
  சிந்தாம லுலகங்கள் வாழ வென்று<br/>
  சந்த மிகு தமிழ்மறையோன் றூப்புற் றோன்றும்<br/>
  வேதாந்த குருமொழிந்த ப்ரபந்த சாரஞ்<br/>
  சிந்தையினா லனுதினமுஞ் சிந்திப் போர்க்குச்<br/>
  சேமமதாந் திருமாறன் கருணை யாலே.<br/>
<br/>
  ஆகாரநியமம் <br/>
  சிறப்புத்தனியன்<br/>
<br/>
  சீராரும் வேதாந்த தேசி கர்கோன்<br/>
  செழுமறையி னுட்பொருளைச் சந்தை செய்தே<br/>
  யாராய்ந்து வாழ்வுறவிப் புவியோர் தங்கட்<br/>
  கன்புடனே யாகார நியதி சொன்னா <br/>
  னேரார மெதிராச ரருளி னாலே<br/>
  யெதிர்த்தவர்கள் சிங்கமென விங்கு வந்தோன்<br/>
  சீராரும் வேங்கடவன் றூப்புற் பிள்ளை<br/>
  செழுந்திருத்தாளிணைமலரென் சென்ன மேலே. <br/>
<br/>
  இந்த ப்ரபந்தவரலாறு<br/>
<br/>
<br/>
  19-1<br/>
  ஆகாரத் திருவகையா நன்றுந் தீது<br/>
  மருமறைகொண் டெதிராச ரிவைமொ ழிந்தா<br/>
  ராகாத வழிவிலக்கி யாக்கங் கண்ண<br/>
  னணைத்துலகும் வாழவிது சாற்றி வைத்தான்<br/>
  போகாது போக்குவிக்கு முனிவர் சொன்ன<br/>
  பொய்யாத மொழிகளையும் பொருந்தக் கேண்மி<br/>
  னாகாதென் றவைதவிர்ந்தா மதுவே கொண்ட<br/>
  வசகரனு மாகங்காத் தருள்பெற் றானே.<br/>
<br/>
  பாசுரம் 2 முதல் 10 வரை-விலக்கவேண்டிய அம்சங்கள்<br/>
<br/>
  19-2<br/>
  வாயிலல்லா வாயிலினால் வந்த சோறும்<br/>
  வரகுமுத லாகாதென் றுரைத்த சோறும்<br/>
  வாயினின்றும் விழுமவைதாம் பட்ட சோறும்<br/>
  வாய்கொண்ட கவளத்தின் மகுந்த சோறுந்<br/>
  தீயவர்கண் படுஞ்சோறுந் தீதற் சோறுஞ்<br/>
  சீரையுரை தும்மிலிவை பட்ட சோறு<br/>
  நாய் முதலா னவைபார்க்குந் தீண்டுஞ் சோறு<br/>
  நாடூய்தல் லாச்சோறு நண்ணாச் சோறே.<br/>
<br/>
  19-3<br/>
  மனிசர்பசு முதலானோர் மோந்த சோறு<br/>
  மனிசர்தமி லாகாதார் தீண்டுஞ் சோறு<br/>
  மினிமையுட னாதரமில் லாதார் சோறு<br/>
  மீப்புழுநூன் மயிருகிர்க ளிருக்குஞ் சோறு<br/>
  முனிவரெனுந் துறவறத்தோ ரீந்த சோறு<br/>
  முனிவர்தங்கள் பாத்திரத்திற் பட்ட சோறு<br/>
  மனிசரெலி குக்குடங்கள் காகம் பூனை<br/>
  வாய்கொண்ட கறிசோறு மருவாச் சோறே.<br/>
<br/>
  19-4<br/>
  அத்திகள்பே ரார்க்கிறலி வெண்கத் தாரி<br/>
  யாலரசு நறுவிலிபுங் காயி லாரை<br/>
  புத்திகொல்லி குறிஞ்சிதான்றி குசும்பை வேளை<br/>
  புனமுருங்கை முருங்கைசுக முளரி யுள்ளி<br/>
  சிற்றவரை கொம்மட்டி பண்ணை தொய்யில்<br/>
  சீங்கர்ன் றேறலுaவை பனைம யூரன்<br/>
  சுத்தியிலா நிலத்திலவை கடம்பு காளான்<br/>
  சுரைபீர்க்குச் சணந்தின்னார் சுருதி யோரே.<br/>
<br/>
  19-5<br/>
  சிறுகீரை செவ்வகத்தி முருக்கி ரண்டுஞ்<br/>
  சிறுபசளை பெரும்பசளை யம்ம ணந்தாள்<br/>
  பறித்தொருவர் கொடாதிருக்கத் தானே சென்று<br/>
  பாய்தெடுத்துக் கொள்ளுமவை பகிராக் கூறுங்<br/>
  குறித்தாலுந் தின்னவொணாக் கைப்பு வர்ப்புங்<br/>
  கூர்க்குமவை யழலுமவை கொடும்பு ளிப்புங்<br/>
  கறிக்காகா விவையென்று கண்டு ரைத்தார்<br/>
  கார்மேனி யருளாளர் கடகத் தாரே.<br/>
<br/>
  19-6<br/>
  மாலமுது செய்யாமல் வந்த வெல்லாம்<br/>
  வருவிருந்தில் வழங்காமல் வைத்த வெல்லாங்<br/>
  காலமிது வன்றென்று கழித்த வெல்லாங்<br/>
  கடையின்வருங் கறி முதல் கழுவா வெல்லா<br/>
  நுலைசையா வழிகளினால் வந்த வெல்லா <br/>
  நுகராத துடன்பாகஞ் செய்த வெல்லா<br/>
  ஞ்சீலமிலாச் சிறியோராக் கினவு நல்லோர்<br/>
  செலமலங்கள் பட்டனவுந் தின்னார் தாமே.<br/>
<br/>
  19-7<br/>
  தேவர்களுக் கிவையென்று வைத்த வெல்லாஞ்<br/>
  சிவன்முதலாத் தேவர்களுக் கிட்ட வெல்லா<br/>
  மாவிமுத லானவற்றுக் காகா வெல்லா<br/>
  மதுவிதவென் றறியவரி தான வெல்லா<br/>
  நாவிலிடு வதற்கரிதா யிருப்ப வெல்லா<br/>
  நன்றென்று தம்முள்ள மிசையா வெல்லா<br/>
  மோவியநா ளோவாத பூவுங் காயு<br/>
  முத்தமர்க ளட்டுப்பு முகவார் தாமே.<br/>
<br/>
  19-8<br/>
  கிளிஞ்சின்முதல் சுட்டனசுண் ணாம்பு தானுங்<br/>
  கிளர்புனலி லெழுங்குமிழி நுரைக டாமும்<br/>
  விளைந்தனின் முதன்மாலுக் கீயா வெல்லாங்<br/>
  விளைந்தநில மறுகாம்பென் றெழுந்த வெல்லாங்<br/>
  களைந்தமனத் தார்மற்றுங் கழித்த வெல்லாங்<br/>
  கடியமுதி னியமத்தார் கழத்த வெல்லாந்<br/>
  தெளிந்தபுனற் றிருவேங்க டத்த மாறன்<br/>
  றிருவாணை கடவாதார் தின்னார் தாமே.<br/>
<br/>
  19-9<br/>
  மோரலது சாரங்கள் வாங்கிற் றெல்லா<br/>
  முழுப்பகலில் விளங்கனியுந் தானந் தானு<br/>
  மோரிரவி லெள்ளுசனே கூடிற் றெல்லா<br/>
  மெள்ளதனி லெண்ணைய்தயர் தருபண் டங்க<br/>
  ளோர்தவத்தை மந்திரத்தை யொழிப்ப வெல்லா<br/>
  முண்ணாத நாட்களிலூ ணத்திப் போதூ<br/>
  ணூரணனூ ரடிபணியு நல்லோர் நாளு<br/>
  நள்ளிரவி லூணுமிவை யுண்ணார் தாமே.<br/>
<br/>
  19-10<br/>
  குளிமுதலா னவைசெய்யா துண்ணு மூணுங்<br/>
  கூட்டலடலாப் பந்திலூண் பிறக்கை யூணு<br/>
  நளிமதிதீ வளக்காக வுண்ணு மூணு<br/>
  நள்ளிரவில் வளக்கின்றி யுண்ணு மூணுங்<br/>
  கிளிமொழியா ளுணூநிற்கக் கணவ னூணுங்<br/>
  கீழோரை நோக்கூணு மிடக்கை யூணு<br/>
  மொளிமறையோர் மற்றுமுக வாத வூணு<br/>
  மொளியரங்க ரடிபணிவார் ருகவார் தாமே.<br/>
<br/>
  19-11<br/>
  எச்சிறனில் வார்க்குந்நெய் யிருபா கங்க<br/>
  ளிருமபாலுங் கையாலு மிட்ட வெல்லாம்<br/>
  பச்சையலாற் கடித்தகுறை பழைய வூசல்<br/>
  பிறரகத்துப் பாகஞ்செய் தெடுத்த வன்ன<br/>
  மச்சினவை பழித்தவைமண் ணாற்றந் தீது<br/>
  நகத்தாலே விண்டவைதாங் காணு முப்பும்<br/>
  பிச்சுளதா மவைகாடி பின்ன பாகம்<br/>
  பிசின்கடனிற் சிவந்ததுவும் பிழையூ ணாமே.<br/>
<br/>
  19-12<br/>
  தாதைநல்லா சூரியன்முதற் றமைய னெச்<br/>
  சிறரணிசுரர் சோமத்தி லருந்து மெச்சின்<br/>
  மாதர்கடகுக் கணவனித மான வெச்சின்<br/>
  மயிர்புழுநூல் வழுந்தாலும் புனித மண்ணின்<br/>
  மாதவத்துக் கூவிளங்காய் முகவா சத்து<br/>
  மாதுளங்காய் மரணம்வரிற் கழித்த வெல்லா<br/>
  மோதிவைத்த வுண்ணாநா ளுகந்த வெட்டு<br/>
  முளவென்றுங் கழித்தவற்றி னன்றா மூணே.<br/>
<br/>
  19-13<br/>
  மாகரும்பின் சாறுதயிர் பானெய் பாக்கு<br/>
  வளை மிளகு தேனேலம் பனிநீ ராதி<br/>
  யாகரசந் துஎய்தாகு மறியா வெல்லா<br/>
  மறியாதார்க் கறியவுந் தூய வாகுஞ்<br/>
  சாகரங்க டூயனவா முவாக்கள் கூடிற்<br/>
  சலமெல்லாங் கங்கையதா முபரா கத்தின்<br/>
  மாகரங்கள் பிணமுதலா மனைத்துங் கொண்டு<br/>
  வருபுனலுந் தூய்தாகும் வேகத் தாலே.<br/>
<br/>
  19-14<br/>
  தீயாலே நீரொழிய வெந்த வெல்லாந்<br/>
  தீயிடுத லொழிந்திடவே பழுத்த வெல்லாந்<br/>
  தீயாலு நீராலும் வெந்த வற்றிற்<br/>
  றேறவுலர் நெல்லுமுத லான வெல்லா<br/>
  மூசாத மாவடக மப்பஞ் சீடை<br/>
  யுரொட்டிமுத லாமவற்றிற் பழைய தேனுங்<br/>
  கூசாதே கொண்டிடுமின் புதிய தேனுங்<br/>
  கொள்ளேனமின் றன்னிரதங் குலைந்தக் காலே.<br/>
<br/>
  19-15<br/>
  தலைப்பயனாம் விகாரங்கள் சாக தங்கள்<br/>
  சக்கரங்கக் னக்கடைத்த மருந்து தானுங்<br/>
  கலக்கமிலா நன்னீரில் வைத்த சோறுங்<br/>
  கறிமோர்நெய் பாறயிர்கள் கலந்த சோறும்<br/>
  விலக்கமிலா மாக்கன்னற் கோது மத்தால்<br/>
  விளைவுறவாக் கியநல்வி காரந் தானு<br/>
  மிலைக்கறிபோ லிவையனைத்தும் பழைய வேனு<br/>
  மெந்நாளும் வைத்துண்ண விசைகின் றாரே.<br/>
<br/>
  19-16<br/>
  தயிர்தன்னின் விகாரங்கள் பூவிற் காயிற்<br/>
  பழத்தில்வருஞ் சாறூச றூய வாகு<br/>
  முயிரழியா மைக்குண்ணா வூச லுண்ணி<br/>
  லுறக்கழுவி நெய்தேனிட் டுண்ண லாகும்<br/>
  பயின்மறைநூ லுரையாத பழைய வூசல்<br/>
  பழிப்பிலதா நெய்யாலென் றுரைத்தான் சங்கன்<br/>
  மயிற்முதலா னவைபின்னும் பட்ட தாயின்<br/>
  மண்ணீர்மற் றுரைத்தவற்றால் வரங்க ளாமே.<br/>
<br/>
  19-17<br/>
  ஒருகுளம்பி யிருகன்றி யொட்fட கப்பா<br/>
  லுப்புடன்பான் மோருடன் மாதர் தம்பால்<br/>
  கருவுடைய வற்றின்பால் கன்றி லாப்பான்<br/>
  மறுகன்றாற் கறத்திடும்பா றிரிந்தி டும்பா<br/>
  றிருமகளார் கணவனலாத் தெய்வத் தின்பேர்<br/>
  சின்னமுடை யவற்றின்பால் செம்ம றிப்பால்<br/>
  பரிவதிலந் தணர்விலைப்பால் செம்பி னிற்பா<br/>
  றீதாம்பா லிவையனைத்தும் பருகாப் பாலே.<br/>
<br/>
  19-18<br/>
  கங்கையல்ல திரண்டநாள் வைத்த நீருங்<br/>
  கால்கழுவி மகுநீருங் கலங்க னீருந் <br/>
  தெங்கனுள தாய்தீயாற் காய்ந்த நீருஞ்<br/>
  சிறுகுழுநீர் வழித்தண்ணீர்ப் பந்த னீருஞ்<br/>
  சங்கைடை நீர்வண்ணான் றுறைவி னீருந்<br/>
  தாரையினா லெச்சிலுது வென்ற நீருஞ்<br/>
  சங்குகல மாக்கொண்டு பருகு நீருந்<br/>
  தரையில்விழா மழைநீருந் தவிரு நீரே.<br/>
<br/>
  19-19<br/>
  வெற்றிலைமுன் றின்னாதே தின்னும்<br/>
  வெற்றிலையி னடிநுனியு நடுவி லீர்க்கும்<br/>
  வெற்றிலையும் பாக்குமுடன் கூட்டித் தின்னும்<br/>
  விதவைக்கு முதன்முடிவாச் சிரமத் தார்க்கும்<br/>
  வெற்றிலையுஞ் சுண்ணாம்பி னிலையு மற்றும்<br/>
  விரதங்கொண் டிடுநாள்வெற் றிலையும் பாக்கும்<br/>
  செற்றிலைதின் னாநிற்கப் பருகு நீரும்<br/>
  விதையெனவைத் ததுதினலும் விலக்கி னாரே.<br/>
<br/>
  19-20<br/>
  சாதிகுண மாச்சிரமந் தேசங் காலந்<br/>
  தருமங்க ணிமித்தங்லண் முதலா வோதும்<br/>
  பேதமுத லாகவொரு திரவி யந்தான்<br/>
  பிரிந்துநலந் தீங்கினையும் பெற்று நிற்கும்<br/>
  பாதமிசைப் பிறந்தோர்க்குக் கபிலை யின்பால்<br/>
  பருகிடலா காதென்று மறையோர் சொன்னா<br/>
  ராதலினா லோதியுணர்ந் தவர்பா லெல்லா<br/>
  மடிக்கடியுங் கேட்டயர்வு தீர்மி னீரே.<br/>
<br/>
  19-21<br/>
  கங்கிருளால் விடியாத வுலகுக் கெல்லாங்<br/>
  கைவிளக்கா மிவையென்று கண்ணன் காட்டும்<br/>
  பொங்குபுக ழாகமங்க டெளியச் சொன்ன<br/>
  பொருளிவைநாம் புண்ணியர்பாற் கேட்டுச் சொன்னோ<br/>
  மங்குடலும் பொருளுமல்லல தறியா மாந்தர்<br/>
  வலையுளகப் பட்டுவரம் பழியா தென்றும்<br/>
  பங்கயமா துற்றவரு ளாளர் தம்பாற்<br/>
  பத்திமிகு பவித்தரங்கள் பயின்மி னீரே.<br/>
<br/>
  ஸ்ரீதேசிகப்பிரபந்தம்-உரை முற்றிற்று<br/>
<br/></ul>
<hr noshade=""/>
</body>
<html>
</html></body></html>