<!DOCTYPE HTML PUBLIC "-//W3C//DTD HTML 3.2//EN">

<!-- Project Madurai -->
<!-- Copyright (c) 1999 All Rights Reserved -->
<!-- Author : Kumar Mallikarjunan-->
<html>
<head>
<meta content="text/html; charset=utf-8" http-equiv="Content-Type"/>
<meta content="Kumar Mallikarjunan" name="Author"/>
<title>
meynjAnap pulampal (Siddar's series) (in tamil script, unicode format)
</title>
</head>
<body>
<body bgcolor="white" text="#800000">
</body>
<center><img src="pmdr0.gif"/></center>
<hr noshade="" width="50%"/>
<a name="Top">
<center>
<h3>paththirakiriyAr's meynjAnap pulampal (Siddar's series)<br/>
(in tamil script, unicode/utf-8 format)
<p>பத்திரகிரியார் பாடல்கள் </p></h3>
<h3>மெய்ஞ்ஞானப் புலம்பல் </h3>
<hr noshade="" width="50%"/><br/>
</center>
<hr noshade="" size="4"/>
Etext Preparation (input) : Mr. S. Anbumani, Blacksburg, Virginia, U.S.A.<br/>
Etext Preparation (proof-reading) : Mr. S. Anbumani, Blacksburg, Virginia, U.S.A.<br/>
Etext Preparation (webpage) : Kumar Mallikarjunan<br/>
<br/>
This webpage presents the Etext in Tamil script  but in Unicode encoding.<br/> 
To view the Tamil text correctly you need to set up the following: <br/>
i). You need to have Unicode fonts containing Tamil Block (Latha,<br/>
Arial Unicode MS, TSCu_Inaimathi, Code2000, UniMylai,...) installed on your computer <br/>
and the OS capable of rendering Tamil Scripts (Windows 2000 or Windows XP). <br/>
<br/>
ii)Use a browser that is capable of handling UTF-8 based pages<br/>
(Netscape &gt;4.6, Internet Explorer 5) with the Unicode Tamil font
chosen as the default font for the UTF-8 char-set/encoding view. <br/>.
In case of difficulties send an email request to <a href="mailto:kalyan@geocities.com">kalyan@geocities.com</a><br/>
<br/>
© Project Madurai 1999<br/>
Project Madurai is an open, voluntary, worldwide initiative devoted<br/>
to preparation of electronic texts of tamil literary works and to<br/>
distribute them free on the Internet. Details of Project Madurai are<br/>
available at the website http://www.tamil.net/projectmadurai<br/>
<br/>
You are welcome to freely distribute this file, provided this<br/>
header page is kept intact.<br/>
<a name="Top">
<hr noshade=""/>
<h2>பத்திரகிரியார் பாடல்கள் - மெய்ஞ்ஞானப் புலம்பல் </h2>
<br/>
<b>காப்பு </b><br/>
<br/>
முக்திதரும் ஞான மொழியாம் புலம்பல் சொல்ல<br/>
அத்தி முகவன்தன் அருள் பெருவது எக்காலம்? <br/>
<br/>
<b>நூல் </b><br/>
<br/>
ஆங்காரம் உள்ளடக்கிய ஐம்புலனைச் சுட்டறுத்துத்<br/>
தூங்காமல் தூங்கிச் சுகம் பெறுவது எக்காலம்? 1<br/>
<br/>
நீங்காச் சிவயோக நித்திரை கொண்டே இருந்து<br/>
தேங்காக் கருணை வெள்ளம் தேக்குவதும் எக்காலம்? 2<br/>
<br/>
தேங்காக் கருணைவெள்ளம் தேக்கியிருந்து உண்பதற்கு<br/>
வாங்காமல் விட்டகுறை வந்தெடுப்பது எக்காலம்? 3<br/>
<br/>
ஓயாக் கவலையினால் உள்ளுடைந்து வாடாமல்<br/>
மாயாப் பிறவி மயக்கு அறுப்பது எக்காலம்? 4<br/>
<br/>
மாயாப் பிறவி மயக்கத்தை ஊடறுத்துக்<br/>
காயா புரிக்கோட்டை கைக் கொள்வது எக்காலம்? 5<br/>
<br/>
காயா புரிக்கோட்டை கைவசமாய்க் கொள்வதற்கு<br/>
மாயா அனுபூதி வந்துஅடுப்பது எக்காலம்? 6<br/>
<br/>
சேயாய்ச் சமைந்து, செவிடு ஊமை போல் திரிந்து<br/>
பேய்போல் இருந்து உன் பிரமை கொள்வது எக்காலம்? 7<br/>
<br/>
பேய் போல்திரிந்து பிணம்போல் கிடந்து பெண்ணைத்<br/>
தாய்போல் நினைத்து தவம் முடிப்பது எக்காலம்? 8<br/>
<br/>
கால்காட்டிக் கைகாட்டிக் கண்கள் முகம்காட்டி<br/>
மால்காட்டும் மங்கையரை மறந்து இருப்பது எக்காலம்? 9<br/>
<br/>
பெண்ணினல்லார் ஆசைப் பிரமையினை விட்டொழிந்து<br/>
கண்ணிரண்டும் மூடிக் கலந்திருப்பது எக்காலம்? 10<br/>
<br/>
வெட்டுண்ட புண்போல் விரிந்த அல்குல் பைதனிலே<br/>
தட்டுண்டு நிற்கை தவிர்வதுவும் எக்காலம்? 11<br/>
<br/>
ஆறாத புண்ணில் அழுந்திக் கிடவாமல்<br/>
தேறாத சிந்தைதனைத் தேற்றுவதும் எக்காலம்? 12<br/>
<br/>
தந்தை, தாய், மக்கள், சகோதரரும் பொய்யெனவே<br/>
சிந்தைதனில் கண்டு திருக்கறுப்பது எக்காலம்? 13<br/>
<br/>
மன்னுயிரைக் கொன்று வதைத்து உண்டு உழலாமல்;<br/>
தன்னுயிர்போல் எண்ணித் தவம் முடிப்பது எக்காலம்? 14<br/>
<br/>
பாவி என்ற பேர்படைத்துப் பாழ்நரகில் வீழாமல்;<br/>
ஆவி என்ற சூத்திரத்தை அறிவது இனி எக்காலம்? 15<br/>
<br/>
உளியிட்ட கல்லும், உருப்பிடித்த செஞ்சாந்தும்<br/>
புளியிட்ட செம்பும் பொருளாவது எக்காலம்? 16<br/>
<br/>
வேடிக்கையும் சொகுசும் மெய்ப்பகட்டும் பொய்ப்பகட்டும்<br/>
வாடிக்கை எல்லாம் மறந்திருப்பது எக்காலம்? 17<br/>
<br/>
பட்டுடை பொற்பணியும் பாவனையும் தீவினையும்<br/>
விட்டுவிட்டு உன்பாதம் விரும்புவதும் எக்காலம்? 18<br/>
<br/>
ஆமைவரும் ஆள்கண்டு ஐந்தடக்கம் செய்தாற்போல்<br/>
ஊமை உருக்கொண்டு ஒடுங்குவதும் எக்காலம்? 19<br/>
<br/>
தண்டிகையும், சாவடியும், சாளிகையும், மாளிகையும்<br/>
கண்டு களிக்கும் கருத்தொழிவது எக்காலம்? 20<br/>
<br/>
அத்தன் இருப்பிடத்தை ஆராய்ந்து பார்த்து நிதம்<br/>
செத்த சவம்போல் திரிவதினி எக்காலம்? 21<br/>
<br/>
ஒழிந்த தருமத்தினை வைத்துள்ளெலும்பு வெள்ளெலும்பாய்க்<br/>
கழிந்த பிணம்போல்இ ழிந்து காண்பதினி எக்காலம்? 22<br/>
<br/>
அற்பசுகம் மறந்தே அறிவை அறிவால் அறிந்து<br/>
கெர்ப்பத்தில் வீழிந்து கொண்ட கோளறுப்பது எக்காலம்? 23<br/>
<br/>
கருப்படுத்தி என்னை யமன் கைப்பிடித்துக் கொள்ளாமுன்<br/>
உருப்படுத்தி ஆள உடன்படுவது எக்காலம்? 24<br/>
<br/>
தூண்டு விளக்கணைய தொடர்ந்து இருள் முன் சூழ்ந்தாற்போல்<br/>
மாண்டு பிழைத்துவந்த வகை தெரிவது எக்காலம்? 25<br/>
<br/>
தூரியினில் மீன்போல் சுழன்று மனம் வாடாமல்<br/>
ஆரியனைத் தேடி அடிபணிவது எக்காலம்? 26<br/>
<br/>
எண்ணூறு யுகமிருந்தும் எய்தாத விடுபெற<br/>
வெண்ணீறு பூசி விளங்குவதும் எக்காலம்? 27<br/>
<br/>
அவவேடம் பூண்டு இங்கு அலைந்து திரியாமல்<br/>
சிவவேடம் பூண்டு சிறந்திருப்பது எக்காலம்? 28<br/>
<br/>
அண்டருக்காய் நஞ்சருந்தி அம்பலத்தில் ஆடுசிவன்<br/>
தொண்டருக்குத் தொண்டன் எனத் தொண்டு செய்வது எக்காலம்? 29<br/>
<br/>
பன்றி வடிவெடுத்துப் பார் இடந்து மால்காணாக்<br/>
குன்றில் விளக்கொளியைக் கூறுவதும் எக்காலம்? 30<br/>
<br/>
தித்திக்கும் தெள்ளமிழ்தை சித்தாந்தத்து உட்பொருளை<br/>
முத்திக்கு வித்தை முதல் நினைப்பது எக்காலம்? 31<br/>
<br/>
வேதாந்தவேதம் எல்லாம் விட்டொழிந்தே நிட்டையிலே<br/>
ஏகாந்தமாக இருப்பதினி எக்காலம்? 32<br/>
<br/>
மற்றிடத்தைத் தேடி என்றன் வாழ்நாளைப் போக்காமல்<br/>
உற்றிடத்தைத் தேடி உறங்குவதும் எக்காலம்? 33<br/>
<br/>
இன்றுளோர் நாளை இருப்பதுவும் பொய்யெனவே<br/>
மன்றுளோர் சொல்லும் வகையறிவது எக்காலம்? 34<br/>
<br/>
கஞ்சா அபினியுடன் கள்ளுண்டு வாடாமல்<br/>
பஞ்சா மிர்தம் பருகுவதும் எக்காலம்? 35<br/>
<br/>
செஞ்சலத்தினால் திரண்ட சென்ன மோட்சம்பெறவே<br/>
சஞ்சலத்தை விட்டு உன் சரண் அடைவது எக்காலம்? 36<br/>
<br/>
கும்பிக்கு இரைதேடிக் கொடுப்பார் இடம்தோறும்<br/>
வெம்பித் திரிகை விடுப்பது இனி எக்காலம்? 37<br/>
<br/>
ஆடுகின்ற சூத்திரம் தான் அறுமளவுமேதிரிந்து<br/>
போடுகின்ற நாள் வருமுன் போற்றுவதும் எக்காலம்? 38<br/>
<br/>
நவசூத் திர வீட்டை நான்என்று அலையாமல்<br/>
சிவசூத் திரத்தைத் தெரிந்தறிவது எக்காலம்? 39<br/>
<br/>
பரந்து மலசலங்கள் பாயும் புழுக்கூட்டை விட்டுக்<br/>
கரந்துன் அடிஇணைக்கீழ்க் கலந்து நிற்பது எக்காலம்? 40<br/>
<br/>
இம்மைதனில் பாதகனாய் இருவினைக்கீடாய் எடுத்த<br/>
பொம்மைதனைப்போட்டு உன்னைப் போற்றி நிற்பது எக்காலம்? 41<br/>
<br/>
உப்பிட்ட பாண்டம் உடைந்து கருக்கொள்ளு முன்னே<br/>
அப்பிட்ட வேணியனுக்கு ஆட்படுவது எக்காலம்? 42<br/>
<br/>
சேவைபுரிந்து சிவரூபக் காட்சிகண்டு<br/>
பாவைதனைக் கழித்துப் பயன் அடைவது எக்காலம்? 43<br/>
<br/>
காண்டத்தை வாங்கிக் கருமேகம் மீண்டது போல்<br/>
பாண்டத்தை நீக்கிப் பரம் அடைவது எக்காலம்? 44<br/>
<br/>
சோற்றுத் துருத்திதனைச் சுமந்து அலைந்து வாடாமல்<br/>
ஊத்தைச் சடம்போட்டு உனை அடைவது எக்காலம்? 45<br/>
<br/>
தொடக்கைச் சதம் எனவே சுமந்து அலைந்து வாடாமல்<br/>
உடக்கைக் கழற்றி உனைஅறிவது எக்காலம்? 46<br/>
<br/>
ஆசைவலைப் பாசத்து அகப்பட்டு மாயாமல்<br/>
ஓசைமணித் தீபத்தில் ஒன்றி நிற்பது எக்காலம்? 47<br/>
<br/>
கூறரிய நால் வேதம் கூப்பிட்டும் காணாத<br/>
பார ரகசியத்தைப் பார்த்திருப்பது எக்காலம்? 48<br/>
<br/>
புல்லாய் விலங்காய் புழுவாய் நரவடிவாய்<br/>
எல்லாப் பிறப்பின் இருள் அகல்வது எக்காலம்? 49<br/>
<br/>
தக்கும்வகைக்கு ஓர்பொருளும் சாராம லேநினைவில்<br/>
பக்குவம்வந்துன் அருளைப் பார்த்திருப்பது எக்காலம்? 50<br/>
<br/>
பருவத் தலைவரொடும் புல்கியின்பம் கொள்வதற்குத்<br/>
தெரிவைப் பருவம் வந்து சிக்குவதும் எக்காலம்? 51<br/>
<br/>
தெரிவையுறும் பக்குவத்தின் சீராட்டெல்லாம் அறிந்து<br/>
குருவை அறிந்தேநினைத்துக் கும்பிடுவது எக்காலம்? 52<br/>
<br/>
வம்படிக்கும் மாதருடன் வாழ்ந்தாலும் மன்னுபுளி<br/>
யம்பழமும் ஓடும்போல் ஆவதினி எக்காலம்? 53<br/>
<br/>
பற்றற்று நீரில் படர்தா மரை இலைபோல்<br/>
சுற்றத்தை நீக்கிமனம் தூர நிற்பது எக்காலம்? 54<br/>
<br/>
சல்லாப லீலையிலே தன்மனைவி செய்தசுகம்<br/>
சொல்லாரக் கண்டு எனக்குச் சொல்வதினி எக்காலம்? 55<br/>
<br/>
மருவும் அயல்புருடன் வரும் நேரம் காணாமல்<br/>
உருகுமனம் போல் என் உளம் உருகுவதும் எக்காலம்? 56<br/>
<br/>
தன்கணவன் தன் சுகத்தில் தன்மனம்வே றானது போல்<br/>
என் கருத்தில் உன் பதத்தை ஏற்றுவதும் எக்காலம்? 57<br/>
<br/>
கூடிப் பிரிந்துவிட்ட கொம்பனையைக் காணாமல்<br/>
தேடித் தவிப்பவன் போல் சிந்தை வைப்பது எக்காலம்? 58<br/>
<br/>
எவ்வனத்தின் மோகம் எப்படி யுண்டப்படிபோல்<br/>
கவ்வனத் தியானம் கருத்து வைப்பது எக்காலம்? 59<br/>
<br/>
கண்ணால் அருவி கசிந்து முத்துப் போல் உதிரச்<br/>
சொன்ன பரம்பொருளை எண்ணுவது எக்காலம்? 60<br/>
<br/>
ஆகம் மிகவுருக அன்புருக என்புருகப்<br/>
போகஅனுபூதி பொருந்துவதும் எக்காலம்? 61<br/>
<br/>
நீரில் குமிழிபோல் நிலையற்ற வாழ்வை விட்டுநின்<br/>
பேரின்பக் கருணை வெள்ளம் பெருக்கெடுப்பது எக்காலம்? 62<br/>
<br/>
அன்பை உருக்கி அறிவை அதன் மேல்புகட்டித்<br/>
துன்ப வலைப்பாசத் தொடக்கறுப்பது எக்காலம்? 63<br/>
<br/>
கருவின் வழி அறிந்து கருத்தைச் செலுத்தாமல்<br/>
அருவி விழிசொரிய அன்பு வைப்பது எக்காலம்? 64<br/>
<br/>
தெள்ளத் தெளிய தெளிந்த சிவானந்ததேன்<br/>
பொழியப் பொழிய மனம் பூண்டிருப்பது எக்காலம்? 65<br/>
<br/>
ஆதார மூலத்தடியில் கணபதியைப்<br/>
பாதார விந்தம் பணிந்து நிற்பது எக்காலம்? 66<br/>
<br/>
மண்வளைந்த நற்கீற்றில் வளைந்திருந்த வேதாவைக்<br/>
கண்வளர்த்துப் பார்த்துள்ளே கண்டிருப்பது எக்காலம்? 67<br/>
<br/>
அப்புப் பிறை நடுவே அமர்ந்திருந்த விட்டுணுவை<br/>
உப்புக் குடுக்கையுள்ளே உணர்ந்தறிவது எக்காலம்? 68<br/>
<br/>
மூன்று வளையம் இட்டு முளைத்தெழுந்த கோணத்தில்<br/>
தோன்றும் உருத்திரனைத் தொழுது நிற்பது எக்காலம்? 69<br/>
<br/>
வாயு அறுகோணத்தில் வாழும் மகேச்சுரனைத் <br/>
தோயும் வகை கேட்கத் தொடங்குவதும் எக்காலம்? 70<br/>
<br/>
வட்டவழிக்குள்ளே மருவும் சதாசிவத்தைக்<br/>
கிட்ட வழிதேடக் கிருபை செய்வது எக்காலம்? 71<br/>
<br/>
உச்சிக் கிடை நடுவே ஓங்கும் குருபதத்தை<br/>
நிச்சயித்துக் கொண்டிருந்து நேர்வதினி எக்காலம்? 72<br/>
<br/>
பாராகிப் பார்மீதில் பஞ்சவன்னம் தானாகி<br/>
வேராகி நீமுளைத்த வித்தறிவது எக்காலம்? 73<br/>
<br/>
கட்டறுக்க வொண்ணாக் கருவிகர ணாதி எல்லாம்<br/>
சுட்டறுத்து நிட்டையிலே தூங்குவதும் எக்காலம்? 74<br/>
<br/>
கள்ளக் கருத்தை எல்லாம் கட்டோடு வேரறுத்து இங்கு<br/>
உள்ளக் கருத்தை உணர்ந்திருப்பது எக்காலம்? 75<br/>
<br/>
அட்டகாசம் செலுத்தும் அவத்தைச் சடலத்துடனே<br/>
பட்டபாடு அத்தனையும் பகுத்தறிவது எக்காலம்? 76<br/>
<br/>
அறிவுக் கருவியுடன் அவத்தைபடும் பாட்டை எல்லாம்<br/>
பிறிவுபட இருத்திப் பெலப்படுவது எக்காலம்? 77<br/>
<br/>
பூதம் பொறிகரணம் போந்தவிந்து நாதமாய்ப்<br/>
பேதம் பலவிதமும் பிரித்தறிவது எக்காலம்? 78<br/>
<br/>
தோன்றாசை மூன்றும் பிரிந்தறிவது எக்காலம்?<br/>
ஊன்றாசை வேரை அடிஊடறுப்பது எக்காலம்? 79<br/>
<br/>
புன்சனனம் போற்று முன்னே புரிவட்டம் போகில் இனி<br/>
என் சனனம் ஈடேறும் என்றறிவது எக்காலம்? 80<br/>
<br/>
நட்ட நடுவில்நின்று நல்திரோதாயி அருள்<br/>
கிட்டவழி காட்டிக் கிருபை செய்வது எக்காலம்? 81<br/>
<br/>
நானே நான் என்றிருந்தேன் நடுவினின்ற கட்டழகி<br/>
நானே வெளிப்படுத்தித் தருவன் என்பதும் எக்காலம்? 82<br/>
<br/>
அடர்ந்த மனக்காட்டை அஞ்செழுத்தாம் வாளாலே<br/>
தொடர்ந்து தொடர்ந்து வெட்டிச் சுடுவது இனிஎக்காலம்? 83<br/>
<br/>
ஐந்து பொறிவழிபோய் அலையும் இந்தப் பாழ்மனத்தை<br/>
வெந்து விழப் பார்த்து விழிப்பது இனி எக்காலம்? 84<br/>
<br/>
இனமாண்டு சேர்திருந்தோர் எல்லோரும் தாமாண்டு<br/>
சினமாண்டு போக அருள் தேர்ந்திருப்பது எக்காலம் ? 85<br/>
<br/>
அமையாமனம் அமையும் ஆனந்த வீடுகண்டு அங்கு<br/>
இமையாமல் நோக்கி இருப்பது எக்காலம்? 86<br/>
<br/>
கூண்டுவிழும் சீவன் மெள்ளக் கொட்டாவி கொண்டாற்போல்<br/>
மாண்டுவிழும் முன்னே நான் மாண்டிருப்பது எக்காலம்? 87<br/>
<br/>
ஊன் நிறைந்த காயம் உயிர் இழந்து போகுமுன்னம்<br/>
நான் இறந்து போக இனி நாள் வருவது எக்காலம்? 88<br/>
<br/>
கெட்டுவிடும் மாந்தர் கெர்விதங்கள் பேசி வந்து<br/>
சுட்டுவிடுமுன் என்னைச் சுட்டிருப்பது எக்காலம்? 89<br/>
<br/>
தோல் ஏணி வைத்தேறித் தூரநடந் தெய்க்காமல்<br/>
நூல் ஏணி வைத்தேறி நோக்குவதும் எக்காலம்? 90<br/>
<br/>
வாயோடு கண்மூடி மயக்கமுற்று நில்லாமல்<br/>
தாயோடு கண்மூடி தழுவி நிற்பது எக்காலம்? 91<br/>
<br/>
காசினியெலாம் நடந்து கால் ஓய்ந்து போகாமல்<br/>
வாசிதனில் ஏறிவருவது இனி எக்காலம்? 92<br/>
<br/>
ஒலிபடரும் குண்டலியை உன்னி உணர்வால் எழுப்பிச்<br/>
சுழுமுனையின் தாள்திறந்து தூண்டுவதும் எக்காலம்? 93<br/>
<br/>
இடைபிங் கலைநடுவே இயங்கும் சுழுமுனையில்<br/>
தடை அறவே நின்று சலித்தருப்பது எக்காலம்? 94<br/>
<br/>
மூலநெருப்பைவிட்டு மூட்டு நிலா மண்டபத்தில்<br/>
பாலை இறக்கி உண்டு பசி ஒழிவது எக்காலம்? 95<br/>
<br/>
ஆக வெளிக்குள்ளே அடங்காப் புரவி செல்ல<br/>
ஏக வெளியில் இருப்பது இனி எக்காலம்? 96<br/>
<br/>
பஞ்சரித்துப் பேசும்பல்கலைக்கு எட்டாப் பொருளில்<br/>
சஞ்சரித்து வாழ்ந்து தவம் பெறுவது எக்காலம்? 97<br/>
<br/>
மலமும் சலமும்அற்று மாயை அற்று மானம் அற்று<br/>
நலமும் குலமும் அற்று நான் இருப்பது எக்காலம்? 98<br/>
<br/>
ஓடாமல் ஓடி உலகை வலம் வந்து சுற்றித்<br/>
தேடாமல் என்னிடமாய்த் தெரிசிப்பது எக்காலம்? 99<br/>
<br/>
அஞ்ஞானம் விட்டே, அருள் ஞானத்து எல்லைதொட்டு<br/>
மெய்ஞ்ஞான வீடுபெற்று வெளிப்படுவது எக்காலம்? 100<br/>
<br/>
வெல்லும்மட்டும் பார்த்து, வெகுளியெலாம் விட்டு அகன்று<br/>
சொல்லுமட்டும் சிந்தை செலுத்துவது எக்காலம்? 101<br/>
<br/>
மேலாம் பதம்தேடி மெய்ப்பொருளை உள்இருத்தி<br/>
நாலாம் பதம் தேடி நான் பெறுவது எக்காலம்? 102<br/>
<br/>
எண்ணாத தூரம் எல்லாம் எண்ணி எண்ணிப் பாராமல்<br/>
கண்ணாடிக்குள் ஒளிபோல கண்டறிவது எக்காலம் ?103<br/>
<br/>
என்னை அறிந்து கொண்டே எங்கோமானோடு இருக்கும்<br/>
தன்மை அறிந்து சமைந்திருப்பது எக்காலம்? 104<br/>
<br/>
ஆறு ஆதாரம் கடந்த ஆனந்தப் பேரொளியை<br/>
பேறாகக் கண்டு நான் பெற்றிருப்பது எக்காலம்? 105<br/>
<br/>
ஆணவ மாயத்தால் அழிந்து உடலம் போகாமுன்<br/>
காணுதலால் இன்பமற்றுக் கண்டறிவது எக்காலம்? 106<br/>
<br/>
மும்மலமும் சேர்ந்து முளைத்தெழுந்த காயம் இதை<br/>
நில்மலமாய்க் கண்டு வினை நீங்கி இருப்பது எக்காலம்? 107<br/>
<br/>
முன்னை வினை கெடவே மூன்று வகைக் காட்சியினால்<br/>
உன்னை வெளிப்படுத்தி உறுவது இனி எக்காலம்? 108<br/>
<br/>
கண்ணின் ஒளி பாய்ந்ததுவும் கருத்தறிந்து கொண்டதுவும்<br/>
விண்ணின் ஒளி கண்டதுவும் வெளிப்படுவதும் எக்காலம்? 109<br/>
<br/>
கனவு கண்டால் போல் எனக்குக் காட்டி மறைத்தே இருக்க<br/>
நினைவைப் பரவெளியில் நிறுத்துவது எக்காலம்? 110<br/>
<br/>
ஆர் என்று கேட்டதுவும் அறிவு வந்து கண்டதுவும்<br/>
பார் என்று சொன்னதுவும் பகுத்தறிவது எக்காலம்? 111<br/>
<br/>
நினைக்கும் நினைவுதோறும் நிறைந்த பரிபூரணத்தை<br/>
முனைக்குமேல் கண்டு கண்ணில் முத்துதிர்ப்பது எக்காலம்? 112<br/>
<br/>
முப்பாழும் பாழாய், முதற்பாழும் சூனியமாய்<br/>
அப்பாழும் பாழாய் அன்பு செய்வது எக்காலம்? 113<br/>
<br/>
சீ யென்று எழுந்து தெளிந்து நின்ற வான் பொருளை<br/>
நீ யென்று கண்டு நிலை பெறுவது எக்காலம்? 114<br/>
<br/>
வவ்வெழுத்தும் மவ்வெழுத்தும் வாளாகும் சிவ்வெழுத்தும்<br/>
அவ்வெழுத்தின் உள்ளே அடங்கி நிற்பது எக்காலம்? 115<br/>
<br/>
எழுத்தெல்லாம் மாண்டிறந்தே ஏகமாய் நின்றதிலே<br/>
அழுத்தமாய்ச் சிந்தையை வைத்தன்பு கொள்வது எக்காலம்? 116<br/>
<br/>
அருளாய் உருவாகி ஆதி அந்தம் ஆகின்ற<br/>
குருவாக வந்து எனை ஆட்கொண்டு அருள்வது எக்காலம்? 117<br/>
<br/>
நான் என்று அறிந்தவனை நான் அறியாக் காலம் எல்லாம்<br/>
தான் என்று நீ இருந்ததனை அறிவது எக்காலம்? 118<br/>
<br/>
என் மயமாய்க் கண்டதெல்லாம் எண்ணி எண்ணிப் பார்த்த பின்பு<br/>
தன் மயமாய்க் கொண்டதிலே சார்ந்து நிற்பது எக்காலம்? 119<br/>
<br/>
ஒளியில் ஒளியாம் உருப்பிறந்த வாறதுபோல்<br/>
வெளியில் வெளியான விதம் அறிவது எக்காலம்? 120<br/>
<br/>
ஒளிஇட்ட மெய்ப்பொருளை உள் வழியிலே அடைத்து<br/>
வெளியிட்டுச் சாத்திவைத்து வீடு உறுவது எக்காலம்? 121<br/>
<br/>
காந்தம் வலித்து இரும்பைக் கரத்திழுத்துக் கொண்டதுபோல்<br/>
பாய்ந்து பிடித்திழுத்துன் பாதத்தில் வைப்பது எக்காலம்? 122<br/>
<br/>
பித்தாயம் கொண்டு பிரணவத்தை ஊடறுத்துச்<br/>
செந்தாரைப் போலே திரிவது இனி எக்காலம்? 123<br/>
<br/>
ஒழிந்த கருத்தினை வைத்து உள் எலும்பு வெள் எலும்பாய்க்<br/>
கழிந்த பிணம் போல் இருந்து காண்பது இனி எக்காலம்? 124<br/>
<br/>
ஆதிகபிலர் சொன்ன ஆகமத்தின் சொற்படியே<br/>
சாதிவகை இல்லாமல் சஞ்சரிப்பது எக்காலம்? 125<br/>
<br/>
சூதும் களவும் தொடர்வினையும் சுட்டிக் காற்று<br/>
ஊதும் துருத்தியைப் போட்டு உனை அடைவது எக்காலம்? 126<br/>
<br/>
ஆசைவலைப் பாசத்து அகப்பட்டு மாயாமல்<br/>
ஓசைமணித் தீபத்தில் ஒன்றி நிற்பது எக்காலம்? 127<br/>
<br/>
கல்லாய் மரமாய்க் கயலாய்ப் பறவைகளாய்ப்<br/>
புல்லாய் பிறந்த சென்மம் போதும் என்பது எக்காலம்? 128<br/>
<br/>
தக்கும் வகைக்கோர் பொருளும் சாராமலே நினைவில்<br/>
பக்குவமாய் நின் அருளைப் பார்த்திருப்பது எக்காலம்? 129<br/>
<br/>
தூரோடு அசைந்து சுழன்று வரும் தத்துவத்தை<br/>
வேரோடு இசைந்து விளங்குவதும் எக்காலம்? 130<br/>
<br/>
பாகம் நடு மாறிப் பயந்தெழுந்த சித்திரத்தை<br/>
ஏகநடு மூலத்து இருத்துவதும் எக்காலம்? 131<br/>
<br/>
ஓரின்பம் காட்டும் உயர்ஞான வீதி சென்று<br/>
பேரின்ப வீடுகண்டு பெற்றிருப்பது எக்காலம்? 132<br/>
<br/>
காரணமாய் வந்து என் கருத்தில் உரைத்ததெல்லாம்<br/>
பூரணமாக் கண்டு புகழ்ந்திருப்பது எக்காலம்? 133<br/>
<br/>
ஆயும் கலைகள் எல்லாம் ஆராய்ந்து பார்த்ததன்பின்<br/>
நீ என்றும் இல்லா நிசம் காண்பது எக்காலம்? 134<br/>
<br/>
குறியாகக் கொண்டு குலம் அளித்த நாயகனைப்<br/>
பிரியாமல் சேர்ந்து பிறப்பறுப்பது எக்காலம்? 135<br/>
<br/>
மத்தடுத்து நின்ற மருள் ஆடு வார் போல<br/>
பித்தடுத்து நின் அருளைப் பெற்றிருப்பது எக்காலம்? 136<br/>
<br/>
சாவாமல் செத்திருந்து சற்குருவின் பொன் அடிக்கீழ்<br/>
வேகாமல் வெந்திருக்க வேண்டுவதும் எக்காலம்? 137<br/>
<br/>
என்னை அறியாமல் இருந்து ஆட்டும் சூத்திரநின்<br/>
தன்னை அறிந்து தவம் பெறுவது எக்காலம்? 138<br/>
<br/>
உள்ளம் அறியாது ஒளித்திருந்த நாயகனை<br/>
கள்ள மனம் தெளிந்துகாண்பது இனி எக்காலம்? 139<br/>
<br/>
வாசித்தும் காணாமல் வாய்விட்டும் பேசாமல்<br/>
பூசித்தும் தோன்றாப் பொருள் காண்பது எக்காலம்? 140<br/>
<br/>
பன்னிரண்டு கால்புரவி பாய்ந்து சில்லம் தட்டாமல்<br/>
பின் இரண்டு சங்கிலிக்குள் பிணிப்பது இனி எக்காலம்? 141<br/>
<br/>
நாட்டுக்கால் இரண்டும்விட்டு நடுவுக்கால் ஊடேபோய்<br/>
ஆட்டுக்கால் இரண்டினுள்ளே அமர்ந்திருப்பது எக்காலம்? 142<br/>
<br/>
பாற்சுவைப் பூட்டிப் பதியில் வைத்துச் சீராட்டிக்<br/>
காற்பசுவை ஓட்டி அதில் கட்டி வப்பது எக்காலம்? 143<br/>
<br/>
பல இடத்தே மனதைப் பாயவிட்டுப் பாராமல்<br/>
நிலவரையின் ஊடேபோய் நேர்படுவது எக்காலம்? 144<br/>
<br/>
காமக் கடல்கடந்து கரைஏறிப் போவதற்கே<br/>
ஓமக் கனல்வளர்த்தி உள்ளிருப்பது எக்காலம்? 145<br/>
<br/>
உதயச் சுடர் மூன்றும் உள்வீட்டி லே கொளுத்தி<br/>
இதயத் திருநடனம் இனிக்காண்பது எக்காலம்? 146<br/>
<br/>
வேதாந்த வேதம் எல்லாம் வீட்டேறியே கடந்து<br/>
நாதாந்த மூல நடு இருப்பது எக்காலம்? 147<br/>
<br/>
பட்டம் அற்றுக் காதற்றில் பறந்தாடும் சூத்திரம் போல்<br/>
வெட்டு வெளியாக விசும்பறிதல் எக்காலம்? 148<br/>
<br/>
அட்டாங்கயோகம் அதற்கப்பாலுக் கப்பாலாய்<br/>
கிட்டாப் பொருள் அதனைக் கிட்டுவதும் எக்காலம்? 149<br/>
<br/>
ஒட்டாமல் ஒட்டிநிற்கும் உடலும் உயிரும்பிரிந்தே<br/>
எட்டாப் பழம்பதிக்கு இங்கு ஏணிவைப்பது எக்காலம்? 150<br/>
<br/>
பாசத்தை நீக்கி பசுவைப் பதியில்விட்டு<br/>
நேசத்தின் உள்ளே நினைந்திருப்பது எக்காலம்? 151<br/>
<br/>
ஆசார நேச அனுட்டானமும் மறந்து<br/>
பேசாமெய்ஞ் ஞானநிலை பெற்றிருப்பது எக்காலம்? 152<br/>
<br/>
பல்லாயிரம் கோடிப் பகிரண்டம் உம்படைப்பே<br/>
அல்லாது வேறில்லை என்று அறிவது இனி எக்காலம்? 153<br/>
<br/>
ஆதிமுதல் ஆகிநின்ற அரிஎன்ற அட்சரத்தை<br/>
ஓதி அறிந்துள்ளே உணர்வது இனி எக்காலம்? 154<br/>
<br/>
சாத்திரத்தைச் சுட்டுச் சதுர்மறையைப் பொய்யாக்கிச்<br/>
சூத்திரத்தைக் கண்டு துயர் அறுப்பது எக்காலம்? 155<br/>
<br/>
அல்லும் பகலும் என்றன் அறிவை அறிவால் அறிந்து<br/>
சொல்லும் உரைமறந்து தூங்குவதும் எக்காலம்? 156<br/>
<br/>
இயங்கும் சராசரத்தில் எள்ளும் எண்ணெ யும்போல<br/>
முயங்கும் அந்த வேத முடிவு அறிவது எக்காலம்? 157<br/>
<br/>
ஊனாகி ஊனில் உயிராகி எவ்வுலகும்<br/>
தானாகி நின்றதனை அறிவது எக்காலம்? 158<br/>
<br/>
என்னை விட்டு நீங்காமல் என்னிடத்து நீ இருக்க<br/>
உன்னை விட்டு நீங்காது ஒருப்படுவது எக்காலம்? 159<br/>
<br/>
இன்னதென்று சொல்லஒண்ணா எல்லையற்ற வான் பொருளைச்<br/>
சொன்னதென்று நான் அறிந்து சொல்வது இனி எக்காலம்? 160<br/>
<br/>
மனதைஒரு வில்லாக்கி வான்பொறியை நாணாக்கி<br/>
என தறிவைஅம்பாக்கி எய்வது இனி எக்காலம்? 161<br/>
<br/>
என்னை இறக்கஎய்தே என்பழியை ஈடழித்த<br/>
உன்னை வெளியில் வைத்தேஒளித்து நிற்பது எக்காலம்? 162<br/>
<br/>
கடத்துகின்ற தோணிதனைக் கழைகள் குத்தி விட்டாற்போல்<br/>
நடத்துகின்ற சித்திரத்தை நான்அறிவது எக்காலம்? 163<br/>
<br/>
நின்றநிலை பேராமல், நினைவில்ஒன்றும் சாராமல்<br/>
சென்றநிலை முத்தி என்று சேர்ந்தறிவது எக்காலம்? 164<br/>
<br/>
பொன்னும் வெள்ளியும் பூண்ட பொற்பதத்தைஉள் அமைத்து<br/>
மின்னும் ஒளிவெளியே விட்டு அடைப்பது எக்காலம்? 165<br/>
<br/>
கூட்டில் அடைப்பட்ட புழு குளவி உருக்கொண்டதுபோல்<br/>
வீட்டில்அடை பட்டுஅருளை வேண்டுவதும் எக்காலம்? 166<br/>
<br/>
கடலில்ஒளித்திருந்த கனல்எழுந்து வந்தாற்போல்<br/>
உடலில்ஒளித்த சிவம்ஒளி செய்வது எக்காலம்? 167<br/>
<br/>
அருணப் பிரகாசம் அண்டஎங்கும் போர்த்தது போல்<br/>
கருணைத் திருவடியில் கலந்து நிற்பது எக்காலம்? 168<br/>
<br/>
பொன்னில் பலவிதமாம் பூடணம்உண்டானது போல்<br/>
உன்னில் பிறந்து உன்னில்ஒடுங்குவதும் எக்காலம்? 169<br/>
<br/>
நாயிற் கடைப்பிறப்பால் நான்பிறந்த துன்பம்அற<br/>
வேயில் கனல் ஒளிபோல் விளங்குவதும் எக்காலம்? 170<br/>
<br/>
சூரியகாந்தி ஒளி சூழ்ந்து பஞ்சைச் சுட்டதுபோல்<br/>
ஆரியந்தோற்றத்து அருள் பெறுவது எக்காலம்? 171<br/>
<br/>
இரும்பினில் கனல்மூட்டி இவ்வுருபோய் அவ்வுருவாய்க்<br/>
கரும்பில் சுவைரசத்தைக் கண்டறிவது எக்காலம்? 172<br/>
<br/>
கருக்கொண்ட முட்டைதனைக் கடல் ஆமைதான் நினைக்க<br/>
உருக்கொண்ட வாறதுபோல்உனை அடைவது எக்காலம்? 173<br/>
<br/>
வீடுவிட்டு பாய்ந்து வெளியில் வருவார்போல்<br/>
கூடுவிட்டுப் பாயும் குறிப்பறிவது எக்காலம்? 174<br/>
<br/>
கடைந்த வெண்ணய் மோரில் கலவாதவாறதுபோல்<br/>
உடைந்து தமியேன் உனைக்காண்பது எக்காலம்? 175<br/>
<br/>
இருளை ஒளி விழுங்கி ஏகஉருக் கொண்டாற்போல்<br/>
அருளை விழுங்கும்இருள் அகன்று நிற்பது எக்காலம்? 176<br/>
<br/>
மின் எழுந்து மின்ஒடுங்கி விண்ணில் உறைந்தாற்போல்<br/>
என்னுள் நின்றதுஎன்னுள்ளே யான் அறிவது எக்காலம்? 177<br/>
<br/>
கண்ட புனல்குடத்தில் கதிர் ஒளிகள் பாய்ந்தாற்போல்<br/>
கொண்ட சொரூபமதைக் கூர்ந்தறிவது எக்காலம்? 178<br/>
<br/>
பூணுகின்ற பொன் அணிந்தால் பொன்சுமக்குமோ உடலை<br/>
காணுகின்றஎன் கருத்தில் கண்டறிவது எக்காலம்? 179<br/>
<br/>
செம்பில் களிம்புபோல் சிவத்தைவிழுங்கி மிக<br/>
வெம்பி நின்ற மும்மலத்தை வேறுசெய்வது எக்காலம்? 180<br/>
<br/>
ஆவியும் காயமும்போல் ஆத்துமத்தில் நின்றதனை<br/>
பாவிஅறிந்து மனம் பற்றி நிற்பது எக்காலம்? 181<br/>
<br/>
ஊமை கனாக்கண்டு உரைக்கஅறியா இன்பம்அதை<br/>
நாம்அறிந்து கொள்வதற்கு நாள் வருவதுஎக்காலம்? 182<br/>
<br/>
சாகாச் சிவனடியைத் தப்பாதார் எப்போதும்<br/>
போகா உடல்அகன்று போவதென்பது எக்காலம்? 183<br/>
<br/>
நிட்டைதனை விட்டு நினைவறிவு தப்பவிட்டு<br/>
வெட்ட வெளியில்விரவி நிற்பது எக்காலம்? 184<br/>
<br/>
வெட்டவெளி தன்னில்விளைந்த வெறும் பாழ்<br/>
திட்டமுடன் கண்டு தெளிவது இனி எக்காலம்? 185<br/>
<br/>
எங்கும் பரவடிவாய் என் வடிவு நின் வடிவாய்க்<br/>
கங்குல்பகல் இன்றிஉனைக் கண்டிருப்பது எக்காலம்? 186<br/>
<br/>
உண்டதுவும் மாதருடன் கூடிச்சேர்ந்து இன்பம்<br/>
கண்டதுவும் நீயெனவேகண்டு கொள்வது எக்காலம்? 187<br/>
<br/>
ஈம்என்று கேட்டதுவும் என்னுள்ளே நின்றதுவும்<br/>
ஓம்என்று சொன்னதுவும் உற்றறிவது எக்காலம்? 188<br/>
<br/>
சத்தம் பிறந்த இடம் தன் மயமாய் நின்ற இடம்<br/>
சித்தம் பிறந்தஇடம் தேர்ந்தறிவது எக்காலம்? 189<br/>
<br/>
போக்கு வரவும் புறம்புள்ளும் ஆகிநின்றும்<br/>
தாக்கும் ஒரு பொருளைச் சந்திப்பது எக்காலம்? 190<br/>
<br/>
நான் எனவும் நீ எனவும் நாம் இரண்டு மற்றொன்றும்<br/>
நீ எனவே சிந்தைதனில் நேர்படுவது எக்காலம்? 191<br/>
<br/>
அறிவை அறிவால் அறிந்தே அறிவும் அறிவுதனில்<br/>
பிறிவுபட நில்லாமல் பிடிப்பதுஇனி எக்காலம்? 192<br/>
<br/>
நீடும் புவனம் எல்லாம் நிறைந்துசிந் தூரம் அதாய்<br/>
ஆடும் திருக்கூத்தை அறிவது இனி எக்காலம்? 193<br/>
<br/>
தித்தி என்ற கூத்தும் திருச்சிலம்பின் ஓசைகளும்<br/>
பத்தியுடனே கேட்டுப் பணிவது இனி எக்காலம்? 194<br/>
<br/>
நயனத்திடை வெளிபோல் நண்ணும் பரவெளியில்<br/>
சயனித் திருந்து தலைப்படுவது எக்காலம்? 195<br/>
<br/>
அருவி மலைநடுவே ஆயிரக்கால் மண்டபத்தில்<br/>
திருவிளையாடல்கண்டு தெரிசிப்பது எக்காலம்? 196<br/>
<br/>
மீனை மிக உண்டு நக்கி விக்கி நின்ற கொக்கதுபோல்<br/>
தேனைமிக உண்டு தெவிட்டி நிற்பது எக்காலம்? 197<br/>
<br/>
பொல்லாத காயம் அதைப் போட்டு விடுக்குமுன்னே<br/>
கல் ஆவின் பால்கறப்பக் கற்பது இனி எக்காலம்? 198<br/>
<br/>
வெட்ட வெளிக்குள்ளே விளங்கும் சதாசிவத்தைக்<br/>
கிட்டவரத் தேடிக் கிருபை செய்வது எக்காலம்? 199<br/>
<br/>
பேரறிவிலே மனதைப் பேராமலே இருத்தி<br/>
ஓரறிவில் என்னாளும் ஊன்றி நிற்பது எக்காலம்? 200<br/>
<br/>
அத்துவிதம் போலும் என்றன் ஆத்துமத்தின் உள்ளிருந்து<br/>
முத்தி தர நின்றமுறை அறிவது எக்காலம்? 201<br/>
<br/>
நான்நின்ற பாசம்அதில் நான்இருந்து மாளாமல்<br/>
நீநின்ற கோலம்அதில் நிரவிநிற்பது எக்காலம்? 202<br/>
<br/>
எள்ளும்கரும்பும் எழில்மலரும் காயமும்போல்<br/>
உள்ளும் புறம்புநின்று உற்றறிவது எக்காலம்? 203<br/>
<br/>
அன்னம் புனலை வகுத்து அமிர்தத்தை உண்பதுபோல்<br/>
என்னை வகுத்து உன்னை இனிக்காண்பது எக்காலம்? 204<br/>
<br/>
அந்தரத்தில் நீர்பூத்து அலர்ந்தெழுந்த தாமரைபோல்<br/>
சிந்தை வைத்துக் கொண்டு தெரிசிப்பது எக்காலம்? 205<br/>
<br/>
பிறப்பும் இறப்பும்அற்றுப் பேச்சும்அற்று மூச்சும்அற்று<br/>
மறப்பும் நினைப்பும்அற்று மாண்டிருப்பது எக்காலம்? 206<br/>
<br/>
மன்னும் பரவெளியை மனவெளியில் அடைத்துஅறிவை<br/>
என்னுள் ஒருநினைவை எழுப்பிநிற்பது எக்காலம்? 207<br/>
<br/>
ஆசை கொண்ட மாதர் அடைகனவு நீக்கி உன்மேல்<br/>
ஓசை கொண்டு நானும் ஒடுங்குவதும் எக்காலம்? 208<br/>
<br/>
தன்உயிரைக் கொண்டு தான் திரிந்த வாறதுபோல்<br/>
உன்உயிரைக் கொண்டு இங்கு ஒடுங்குவதும் எக்காலம்? 209<br/>
<br/>
சேற்றில் கிளை நாட்டும் திடமாம் உடலைஇனிக்<br/>
காற்றில்உழல் சூத்திரமாய் காண்பது இனி எக்காலம்? 210<br/>
<br/>
என் வசமும்கெட்டு இங்கிருந்த வசமும் அழிந்து<br/>
தன்வசமும் கெட்டு அருளைச் சார்ந்து இருப்பது எக்காலம்? 211<br/>
<br/>
தன்னை மறந்து தலத்து நிலை மறந்து <br/>
கன்மம் மறந்து கதி பெறுவது எக்காலம்? 212<br/>
<br/>
என்னை என்னிலே மறந்தே இருந்த பதியும் மறந்து<br/>
தன்னையும் தானே மறந்து தனித்து இருப்பது எக்காலம்? 213<br/>
<br/>
தன்னையும் தானே மறந்து தலைவாசல் தாழ்போட்டே<br/>
உன்னை நினைந்துள்ளே உறங்குவதும் எக்காலம்? 214<br/>
<br/>
இணை பிரிந்தபோதல் இன்பமுறும் அன்றிலைப்போல்<br/>
துணை பிரிந்தபோது அருள் தூல்தொடர்ந்து கொள்வது எக்காலம்? 215<br/>
<br/>
ஆட்டம்ஒன்றும் இல்லாமல் அசைவு சற்றும் காணாமல்<br/>
தேட்டம் அற்ற வான்பொருளைத்தேடுவதும் எக்காலம்? 216<br/>
<br/>
முன்னை வினையால் அறிவுமுற்றாமல் பின் மறைந்தால்<br/>
அன்னை தனைத்தேடி அமுதுண்பது எக்காலம்? 217<br/>
<br/>
கள்ளுண்டவர்போல் களிதரும் ஆனந்தம்அதால்<br/>
தள்ளுண்டு நின்றாடித் தடைப்படுவது எக்காலம்? 218<br/>
<br/>
நான் அவனாய்க் காண்பதெல்லாம்ஞானவிழியா ல்அறிந்து<br/>
தான் அவனாய் நின்று சரண் அடைவது எக்காலம்? 219<br/>
<br/>
தான் அந்தம் இல்லாத தற்பரத்தின் ஊடுருவில்<br/>
ஆனந்தம் கண்டே அமர்ந்திருப்பது எக்காலம்? 220<br/>
<br/>
உற்ற வெளிதனிலே உற்றுப் பார்த்து அந்தரத்தே<br/>
மற்றமற மாய்கை மாள்வது இனி எக்காலம்? 221<br/>
<br/>
ஏடலர்ந்து பங்கயமும் இருகருணை நேத்திரமும்<br/>
தோடணிந்த குண்டலமும் தோன்றுவதும் எக்காலம்? 222<br/>
<br/>
ஐயாறும் ஆறும் அகன்று வெறுவெளியில்<br/>
மை இருளில் நின்ற மனம் மாள்வது இனி எக்காலம்? 223<br/>
<br/>
காட்டும்அருள் ஞானக்கடலில் அன்புக் கப்பல்விட்டு<br/>
மூட்டும் கருணைக் கடலில் மூழ்குவதும் எக்காலம்? 224<br/>
<br/>
நான் யாரோ நீ யாரோ நன்றாம் பரமான<br/>
தான் யாரோ என்றுஉணர்ந்து தவம்முடிப்பது எக்காலம்? 225<br/>
<br/>
எவர் எவர்கள் எப்படிக் கண்டுஎந்தப்படி நினைத்தார்<br/>
அவர் அவர்க்குஅப்படி நின்றாய் என்பது எக்காலம்? 226<br/>
<br/>
உற்றுற்றுப் பார்க்க ஒளிதரும் ஆனந்தம்அதை<br/>
நெற்றிக்கு நேர்கண்டு நிலைப்பது இனி எக்காலம்? 227<br/>
<br/>
விளங்குகின்ற தாரகையை வெய்யோன் மறைத்தாற்போல்<br/>
களங்கமற உன்காட்சி கண்டறிவது எக்காலம்? 228<br/>
<br/>
என்னையே நான் அறியேன் இந்த வண்ணம் சொன்ன தெல்லாம்<br/>
முன்னையோர் கைக்கொள்ள முன்பணிவது எக்காலம்? 229<br/>
<br/>
மாயத்தை நீக்கி வருவினையைப் பாழாக்கி<br/>
காயத்தை வேறாக்கி காண்பதுஉனை எக்காலம்? 230<br/>
<br/>
ஐஞ்சு கரத்தானை அடி இணையைப் போற்றிசெய்து<br/>
நெஞ்சில் பொருத்தி நிலைபெறுவது எக்காலம்? 231<br/>
<hr noshade=""/>
<a href="#top"><img alt=" * " border="0" height="22" src="http://www.tamil.net/icons/up.gif" width="20"/>Goto the top of this file</a>
</a></a></body>
</html>
